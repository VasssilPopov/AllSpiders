{"url": "https://www.actualno.com/balkani/rykovoditeljat-na-rumynskata-antikorupcionna-agencija-napusna-posta-si-news_715159.html", "text": "  Временният ръководител на румънската антикорупционна агенция заяви във вторник, че се оттегля и като за причина посочва „враждебната среда”.     Анка Джурма е начело на Националната дирекция за борба срещу корупцията (ДНА), след като нейния предшественик Лаура Кодрута Ковеси беше премахната от поста от правителството през юли, предаде AFP, цитирана от БГНЕС.   „През цялото това време аз правех най-доброто, за да съм сигурна, че ДНА функционира добре, независимо от враждебната обстановка, в която работех в институцията”, посочи Джурма в изявление.\r\nТя сподели, че последните събития, включително недоброто медийно отразяване, „ме накараха да оценя, че нямам повече възможността и условията да продължа да работя според визията ми”.   Припомняме, че Румъния пое от 1 януари ротационното председателство на Съвета на ЕС въпреки споровете с Брюксел заради продължаващите съдебни реформи. Европейската комисия иска тези реформи да отпаднат, тъй като според нея те могат да навредят на борбата с корупцията в страната. ", "date": "2019.01.08", "title": "Ръководителят на румънската антикорупционна агенция напусна поста си"}
{"url": "https://www.actualno.com/balkani/studovete-dovedoha-do-zaledjavane-na-ohridskoto-ezero-news_715125.html", "text": "  Ниските температури, които достигнаха и до -15 градуса, доведоха до заледяване на крайбрежните и по-плитките части на Охридското езеро край Охрид и Струга. Във вторник сутринта замръзна и част от канала Студенчишта, който е естествено свързан с езерото и където продължават да се намират големи количества риба, предава скопският телевизионен канал „Алсат – М“, цитиран от агенция \"Фокус\".     Дебелият слой лед във водата беше интересен за езерните птици, които се наслаждаваха на рядката възможност, а случайните минувачи спираха и заснемаха тази необикновена гледка. Това явление е необичайно за Охридското езеро, което се заледява много рядко. Последният случай е бил преди две години, когато също температурите бяха много ниски, което доведе до заледяване на части от езерото край Струга и Охрид.   „Имало е и други години като тази. Преди 10 или 15 години или повече. В Подмолие бяха заледени и по 7-8 метра от езерото по цялото крайбрежие. Тази година със сигурност няма да бъде последната, когато езерото е замръзнало. Тази сутрин бяха измерени -13 градуса и наистина беше много студено, а хората тук казаха, че са слагали одеяла под вратите заради студа. Езерото не замръзва всяка година“, разказаха още граждани на Охрид.   ", "date": "2019.01.08", "title": "Студовете доведоха до заледяване на Охридското езеро "}
{"url": "https://www.actualno.com/starazagora/kazanlyk-otbeljaza-godishninata-ot-osvobojdenieto-si-news_715115.html", "text": "  По традиция в двора на девическия манастир “Въведение Богородично” казанлъчани отбелязаха 141-вата годишнина от освобождаването на града от руските войски през 1878 г. В манастирския двор се намира паметника в чест на 340 жертви - жени, деца и старци, дадени от Казанлък при нахлуването на османските орди на Сюлейман паша. Заупокойна молитва в тяхна памет беше отслужена от архиерейския наместник отец Петко Мотев.     В рамките на честването беше представена литературно-художествена композиция на възпитаниците на Аня Дерменджиева от енинското Народно читалище „Братство-1869“.\r\nЗа драматичните исторически обрати разказа Добрина Матова, директор на Литературно-художествен музей „Чудомир“, позовавайки се на краеведски материал на големия писател. На честването десетки казанлъчани, Галина Стоянова, кмет на община Казанлък, общински съветници, представители на културни институции и патриотични организации, на училища и детски градини от Града на розите.", "date": "2019.01.08", "title": "Казанлък отбеляза годишнината от освобождението си"}
{"url": "https://www.actualno.com/america/sasht-nalojiha-novi-sankcii-na-venecuelski-grajdani-za-iztochvane-na-miliardi-news_715122.html", "text": "  САЩ наложиха санкции над 7 венецуелски граждани, включително собственика на новинарската мрежа „Глобълвижън” за предполагаемо източване на милиарди долара от попадналата в криза икономика чрез обмен на валута на черния пазар.     Дни преди президента на страната Николас Мадуро да стъпи в длъжност отново след последните противоречиви избори, министерството на финансите на САЩ обеща да атакува методите, по които правителството на южноамериканската страна „краде от хората си”, предаде БГНЕС.   ", "date": "2019.01.08", "title": "САЩ наложиха нови санкции на венецуелски граждани за източване на милиарди"}
{"url": "https://www.actualno.com/crime/okonchatelno-ivancheva-i-petrova-ostavat-pod-domashen-arest-news_715127.html", "text": "  Апелативният специализиран съд потвърди определението на Спецсъда мярката за неотклонение на отстранената от кметския пост в „Младост“ да бъде променена от „Задържане под стража” в „Домашен арест“.      . Заместничката на Иванчева Биляна Петрова и Петър Дюлгеров също остават под домашен арест, предаде БГНЕС.   Делото за подкупа на Иванчева продължава в петък. \r\nПрипомняме, че преди дни адвокатите на Иванчева и Петрова внесоха жалби в Европейския съд по правата на човека в Страсбург, в които описват редица нарушения от страна на държавата спрямо тях. В това число влизат неправомерното им задържане в последните 4 месеца, лошите условия в ареста, нapyшeния нa няĸoлĸo тeĸcтa oт eвpoĸoнвeнциятa по време на зрелищния арест в центъра на София, унизителното отношение по време на задържането им, продължило повече от 6 часа, както и по време на цялото разследване.   бяха арестувани на 18 април при акция в центъра на София, а по-късно им бяха повдигнати обвинения за получаване на подкуп в особено големи размери.", "date": "2019.01.08", "title": "Окончателно: Иванчева и Петрова остават под домашен арест"}
{"url": "https://www.actualno.com/ruse/babovo-posreshtna-gosti-s-grejana-rakija-i-zeleva-chorba-news_715112.html", "text": "  Читалището в село Бабово, Русенска област организира на 23 февруари от 11 часа IV фолклорен празник \"Греяна ракия и зелева чорба от старовремската софра\".     Местна легенда за историята на селото разказва, че то се заражда от намиращ на пътя хан. Той бил собственост на баба, която е била добра домакиня и готвачка. С годините започнали да се заселват хора около хана, а от там идва и името на селото -  Бабово.   Гвоздеят в програмата на фолклорния празник ще е конкурсът „Най-напет юнак“. Ще участват само млади мъже в народна носия (автентична или стилизирана). Всеки трябва да представи носията си - от кой регион е и от какви елементи е съставена. Ще бъде връчен Диплом и приз за победителя.\r\nЩе има конкурси и за „Най-блага греяна ракия”, „Най- вкусна зелева чорба”, „Най-автентична старовремска софра”. Количеството греяна ракия трябва да е поне 300 мл., а от зелевата чорба, поне 1 литър. Всеки участник представя автентична софра от родния край, която може да е делнична или празнична. Заявките за участие в конкурсите е препоръчително да се изпратят до 15 февруари 2019 г. В трите конкурса, които ще бъдат на маса  ще бъдат класирани първите трима , които ще получат грамоти и награди. След приключване на конкурса и обявяване на резултатите от журито, желателно е с кулинарните творби да се почерпят гостите на празника  Заявки се приемат на телефон: 0889187068,0898419717 - Пепа Стоянова, както и в Читалище Бабово или на e-mail: babovo.chitalishte@gmail.com", "date": "2019.01.08", "title": "Бабово посрещна гости с греяна ракия и зелева чорба"}
{"url": "https://www.actualno.com/politics/chetiri-bylgarski-ministerstva-se-zaemat-sys-sluchaja-s-libijskija-tanker-news_715131.html", "text": "  Четири министерства - на външните работи, на транспорта, на правосъдието и МВР - са ангажирани по случая със и съвсем скоро ще има официална позиция. Към момента мога да кажа, че това е съдебен спор между две страни и българската държава да има отношение. Това заяви след заседание на Националния съвет за тристранно сътрудничество икономическият министър Емил Караниколов, цитиран от БГНЕС.     Компанията \"Булгаргеомин\" е упражнила морската ипотека, която е учредена, или поне документите сочат, че е учредена в Гърция. Корабът в края на 2017 г. първоначално е арестуван, впоследствие му се забранява плаването, докато траят процедурите през частен съдебен изпълнител, твърди министърът на транспорта Росен Желязков по повод казуса, при който български кораби са заплашени да бъдат задържани на либийски пристанища заради съдебен спор за собствеността на либийски танкер, престоял две години на пристанище Бургас.    Припомняме, че напрежението между България и Либия се изостри след като в арабската преса се появи информация за закана Джамахирията да задържа всеки кораб под български флаг, който влезе в нейните териториални води. Причината е задържан либийски кораб на пристанище Бургас.  Случаят е от края на 2017 година. Либийският танкер е бил принуден да смени името на кораба. На борда са се качили частни съдебни изпълнители и частна фирма, придружени от две държавни институции – „Морска администрация” и „Гранична полиция”. Флагът е сменен, а екипажът - изпратен в Либия.   ", "date": "2019.01.08", "title": "Четири български министерства се заемат със случая с либийския танкер "}
{"url": "https://www.actualno.com/curious/dneven-horoskop-za-9-januari-news_715135.html", "text": "        Тази сряда отделете повече време за себе си. С чиста съвест може да си купите нещо ваше усмотрение. Мащаба му също да е по ваша преценка. Противопоставяте се на някои промени, но по този начин правите нещата още по-трудни за вас. Намерете начин да се адаптирате и да не усложнявате живота си.   Днес намерете начин да се успокоите по някакъв безопасен начин. Контактът с водата ще ви се отрази благотворно. Ако може намерете време да поплувате.     Плановете са хубаво нещо, но понякога обстоятелствата ни изненадват. Не настоявайте да стане вашето на всяка цена, защото може да е доста висока.    Днес не действайте от чуждо име. Вероятно сте уверени, че сте прави, но дори и така да е трябва да оставите действието на този, чието е правото. Днес ще бъдете в центъра на вниманието. Това освен приятно е и задължаващо, така че не си позволявайте да сваляте нивото и за минутка.   Днес ще се запознаете с човек, който ще изиграе важна роля в живота ви занапред. Засега не разказвайте всичко за себе си. Оставете си време за опознаване.    Колкото повече се опитвате да избягате от нещо, толкова по-настоятелно ще присъства в живота ви. Помислете добре какво и защо ви свързва и си разчистете сметките. През този ден преди да действате се убедете, че сте разбрали всичко правилно. В противен случай само ще изхабите ресурсите си напразно.    Днес се опитайте да се спирате навреме. Няма да е добре за никого, ако направите предварителни изводи. Изслушвайте събеседниците си. През този ден заложете на работата в екип. Самостоятелните действия сега няма да дадат желания резултат. Бъдете възпитани и търпеливи. Това е ден, в който ще сте в добра форма. От вашите действия мнозина ще почерпят своя опит и вдъхновение. Представете се в най-добрата ви светлина.", "date": "2019.01.08", "title": "Дневен хороскоп за 9 януари"}
{"url": "https://www.actualno.com/europe/erdogan-v-statija-v-new-york-times-isljamska-dyrjava-e-pobedena-v-sirija-no-trjabva-da-sme-vnimatelni-news_715070.html", "text": "  Турският президент Реджеп Таийп Ердоган написа статия за американския вестник The New York Times по повод предстоящото изтегляне на армията на САЩ от Сирия, в която обеща, че няма допусне победа на терористите и ще защитава интересите на Вашингтон и сирийците в близкоизточната страна. Материалът е представен без редакторска намеса.     „Президентът Тръмп взе правилното решение да се изтегли от Сирия. Изтеглянето обаче трябва да бъде осъществено внимателно и в сътрудничество с правилните партньори, които могат да защитят интересите на САЩ, международната общност и сирийския народ. Турция, която има втората по големина постоянна армия в НАТО, е единствената страна, която има силата и отдадеността, за да изпълни тази задача.\r\nПрез 2016-а Турция стана първата страна, която разгърна сухоземни военни части за борба с т.нар. „Ислямска държава“ (ИД) в Сирия. Нашата военна интервенция прекъсна достъпа на групата до границите на НАТО и възпрепятства способността им да извършват терористични атаки в Турция и Европа.   За разлика от операциите на коалицията в Рака и Мосул, които разчитаха до голяма степен на въздушни удари, които бяха осъществявани без да се отчитат жертвите сред гражданското население, турската армия и бойците от „Свободната сирийска армия“ (ССА) обикаляха от врата на врата, за да изкоренят бунтовниците от Ал Баб, бивша крепост на т.нар. ИД.  Нашият подход остави основната инфраструктура на града до голяма степен непокътната и направи възможно животът да се върне към нормалното в рамките на няколко дни. Днес децата отново ходят на училище, финансирана от Турция болница лекува болните, а нови бизнес проекти създават работни места и укрепват местната икономика. Тази стабилна обстановка е единственият лек срещу тероризма.\r\nТурция е решена да разгроми т.нар. ИД и други терористични групи в Сирия, защото турският народ е добре запознат със заплахата от насилствен екстремизъм. През 2003 г., когато станах премиер, координираните атаки на Ал Кайда отнеха десетки животи в Турция.\r\nНеотдавна, терористите от т.нар. ИД се прицелиха в нашите граждани, нашия начин на живот и всеобхватния, умерен мироглед, който нашата цивилизация представлява. Преди няколко години терористичната групировка ме нарече „коварен Сатана“. Видяхме ужаса в лицата на хилядите християни и язиди, които потърсиха убежище в Турция, когато тези терористи дойдоха за тях в Сирия и Ирак.    Казвам това отново: Няма да има победа за терористите. Турция ще продължи да прави каквото трябва, за да обезпечи собствената си сигурност и тази на международната общност.   Във военно отношение, т.нар. ИД е победена в Сирия. Въпреки това ние сме дълбоко загрижени, че някои външни сили могат да използват остатъците на организацията като извинение за намеса в вътрешните работи на Сирия.\r\nВоенната победа срещу терористичната група е само първата стъпка. Урокът от Ирак, където се е родила тази терористична група, е, че преждевременните декларации за победа и безразсъдните действия, които те стимулират, създават повече проблеми, отколкото решават. Международната общност не може да си позволи да направи същата грешка и днес.\r\nТурция предлага цялостна стратегия за премахване на основните причини за радикализацията. Искаме да гарантираме, че гражданите няма да се чувстват несвързани с правителството, терористичните групи няма да се възползват от оплакванията на местните общности и обикновените хора ще могат да разчитат на стабилно бъдеще.\r\nПървата стъпка е да се създадат стабилизационни сили с бойци от всички части на сирийското общество. Само един разнообразен орган може да служи на всички сирийски граждани и да донесе закон и ред в различни части на страната. В този смисъл бих искал да подчертая, че нямаме спор със сирийските кюрди.   В условията на война много млади сирийци нямаха друг избор, освен да се присъединят към ОНС/ ПДЕ (сирийските кюрдски Отряди за народна самоотбрана и Партията за демократическо единство), сирийският клон на ПКК (Работническата партия на Кюрдистан,която Турция и Съединените щати смятат терористична организация. Според Human Rights Watch, бойците от ОНС са нарушили международното право, като са набирали деца.   След изтеглянето на САЩ от Сирия ще извършим интензивен процес на проверка и събиране на децата войници с техните семейства и ще включим всички бойци, които нямат връзки с терористични организации, в новите стабилизационни сили.\r\nОсигуряването на адекватно политическо представителство за всички общности е друг приоритет. Под контрола на Турция сирийските територии, които са под контрола на ОНС, или т.нар ИД, ще бъде управлявана от народно избрани съвети. Лица, които нямат връзки с терористични групи, ще имат право да представляват своите общности в местните власти.\r\nМестните съвети в предимно кюрдските части на Северна Сирия до голяма степен ще се състоят от представители на кюрдската общност, като същевременноще гарантират, че всички други групи ще имат справедливо политическо представителство. Турските служители със съответния опит ще ги съветват по общинските въпроси, образованието, здравеопазването и спешните служби.\r\nТурция възнамерява да сътрудничи и координира действията си с нашите приятели и съюзници. Ние бяхме тясно свързани с процесите в Женева и Астана и сме единствената заинтересована страна, която може да работи едновременно със САЩ и Русия. Ние ще градим върху тези партньорства, за да си свършим работата в Сирия.\r\nВреме е всички заинтересовани страни да обединят усилията си, за да сложат край на терора, разгърнат от ИД, враг на исляма и мюсюлманите по света, и да запазят териториалната цялост на Сирия. Турция е доброволец да поеме това тежко бреме в критичен момент в историята. Разчитаме на международната общност да застане зад нас\", гласи преводът на статията във \"Фокус\".", "date": "2019.01.08", "title": "Ердоган в статия в \"New York Times\": Ислямска държава е победена в Сирия, но трябва да сме внимателни"}
{"url": "https://www.actualno.com/curious/nadpisyt-2019-loko-vyrhu-heopsovata-piramida-se-okaza-istinski-news_715148.html", "text": "  Надписът „2019 Локо” върху прочутата Хеопсова пирамида е автентичен. Това твърдят българи, които са го видели с очите си на екскурзията си в Кайро преди дни, съобщи .      е върху великите пирамиди в Гиза. По-конкретно върху най-известната от тях – Хеопсовата. Пирамидата е последният запазен архитектурен паметник от Седемте чудеса на света.   Всяка година тя се посещава от хиляди туристи от цял свят, но за първи път подобен надпис изниква върху нея. .\r\nПрипомняме, че мориалният комплекс в японския град Хирошима също стана жертва на вандализъм по-рано – сценични работници от Националната опера написаха „Локо София”.  Прочу се и футболистът Благой Георгиев, който се разписа на колона на Колизеума в Рим.", "date": "2019.01.08", "title": "Надписът \"2019 Локо\" върху Хеопсовата пирамида се оказа истински"}
{"url": "https://www.actualno.com/plovdiv/nad-200-dushi-izljazoha-na-protest-v-selo-vojvodinovo-news_715137.html", "text": "  Над 200 жители протестират в село Войводиново след случая с пребития военнослужещ от специалните сили на 6 януари от двама роми, предаде радио „Фокус“.     Хората се събраха пред църквата на селото и се отправиха към ромската махала. Подстъпите към квартала са преградени от кордон на жандармерия и полиция, за да не се допуснат ексцесии. На място е и директорът на ОДМВР – Пловдив ст. комисар Атанас Илков.   Хората носят знамена, скандират „Българи юнаци“ и хвърлят бомбички. Според тях още вчера голяма част от ромското население е напуснало селото. Те се заканват да протестират всеки ден. Протестът е обявен и срещу ромските своеволия и бездействието на държавата.   ", "date": "2019.01.08", "title": "Над 200 души излязоха на протест в село Войводиново "}
{"url": "https://www.actualno.com/europe/preustanoviha-izlitaneto-na-samoleti-ot-letishte-hijtrou-news_715147.html", "text": "  От лондонското летище \"Хийтроу\", най-оживеното европейско летище по брой на пътниците, заявиха, че са преустановени всички излитания във вторник след забелязан дрон. Това предаде AFP, цитирана от агенция \"Фокус\".     „Ние реагираме на забелязването на безпилотния летателен апарат в района на „Хийтроу“ и работим в тясно сътрудничество с полицията, за да предотвратим всякаква заплаха за оперативната безопасност.   Пристигащите самолети обаче продължават да кацат на „Хийтроу“, информира още световните медии.  ", "date": "2019.01.08", "title": "Преустановиха излитането на самолети от летище \"Хийтроу\""}
{"url": "https://www.actualno.com/politics/sasht-s-gotovnost-da-se-syobrazjat-s-budjetnite-vyzmojnosti-na-bylgarija-za-f-16-news_715145.html", "text": "   . Това става ясно от специално изявление на Белия дом, цитирано на у нас.     Администрацията на президента Доналд Тръмп приветства плановете за модернизация на въоръжените сили на България и очаква нейния предстоящ избор на нов . .   \"Ние сме убедени, че F-16 Блок 70 предлага на България най-добрата възможна комбинация от цена, бойни способности и взаимна съвместимост с другите натовски военновъздушни сили. Ако F-16 Блок 70 бъде избран от България, то той ще служи на българските ВВС ефикасно и надеждно десетилетия наред и ще им предостави възможността надеждно да защитават българското въздушно пространство и да участват в операции заедно с НАТО\", категорични са от Белия дом.\r\n\"Придобиването на F-16 Блок 70 ще продължи да засилва дългосрочната подкрепа и сътрудничество с ВВС на САЩ и другите натовски военновъздушни сили\", се посочва в изявлението. В него се припомня също така, че в предлагания самолет са вложени най-модерните технологии и се добавя, че САЩ очакват да продължат разговорите с правителството ни по придвижването на съответното решение.  „F-16 е прекрасен самолет, ако след време вземем решение, че това е нашият избор и ратифицираме съответния договор с правителството на САЩ, България ще има най-модерния и най-боеспособния самолет в източната част на Европа, в НАТО“, заяви междувременно председателят на комисията по отбрана в Народното събрание ген. Константин Попов, цитиран от \"Монитор\".\r\nИзказването му дойде след заявката от страна на БСП, че социалистите ще гласуват против задвижването на процедурата за за разчитащите все още на старите руски МиГ-ове ВВС, защото се правело сериозно отклонение от първоначалното решение на парламента за модернизирането на военния ни авиопарк.   В отговор Попов запита социалистите: „Да се върнем 10 години назад ли, да разработим нов проект за инвестиционен разход и кога ще бъде модернизирана българската авиация?“ От своя страна лидерът на парламентарната група на ГЕРБ Цветан Цветанов изтъкна, че при този избор на изтребител е налице прозрачност за разлика от предишния - при служебния кабинет на президента Румен Радев.    Очаква се на днешното си заседание кабинетът да разгледа доклада на комисията, която оценяваше офертите за новите самолети и отличи тази на САЩ за нови F-16 като фаворит пред предложенията на Швеция и Италия за и Eurofighter. Ако докладът бъде одобрен от Министерски съвет, топката ще бъде прехвърлена към парламента, който трябва да разреши стартирането на преговори за закупуването на новите самолети. . От компанията производител на най-масовия изтребител F-16 Lockheed Martin пък вече обявиха, че предлагат на страната ни най-новото поколение на машината Блок 70 с пълен комплект от обслужване и въоръжение, както и готовността за оптимизиране на разходите по евентуалната сделка.    ", "date": "2019.01.08", "title": "САЩ с готовност да се съобразят с бюджетните възможности на България за F-16"}
{"url": "https://www.actualno.com/society/novinite-naj-vajnoto-za-denja-8-januari-news_715116.html", "text": "  Редакционният екип на ви представя най-важните новини за изминалия ден, 8 януари.      \"Важно е клиентите ни да знаят, че преди да изпишат име и фамилия и да положат подпис върху предоставения от пощенския служител служебен бон, трябва внимателно да проверят дали данните са въведени коректно. Потвърдената винетка няма да може да се върне или преработи!\"   Очаква се днес да е готова оценката на Министерството на финансите за закупуването на нов боен самолет, която утре да влезе в дневния ред на Министерския съвет. Това съобщи пред журналисти във Войводиново министърът на отбраната Красимир Каракачанов, предаде репортер на Радио „Фокус”- Пловдив. Граничите полицаи на Босна и Херцеговина задържаха нелегални мигранти с фалшиви български паспорти.     Българското правителство подкрепя категорично исканията на българските превозвачи за приемането на поправки в т. нар. пакет „Мобилност“, който ще бъде гласуван тази седмица от транспортната комисия в Европейския парламент. Като въпрос на \"частни отношения\" определи скандала с либийския танкер \"Бадр\" транспортният ни министър Росен Желязков.    Ние подготвихме списък от седем мерки. Закупихме училищни шкафчета за над 300 000 ученици, въведохме използването на електронни учебници, оптимизирахме използването на учебните помагала. Определението на апелативния спецсъд е окончателно и не подлежи на обжалване и протестиране. САЩ са готови да се съобразят с бюджетните възможности на България по отношение на евентуалната сделка за придобиване на изтребители F-16 за родните ВВС. Това става ясно от специално изявление на Белия дом, цитирано на сайта на американското посолство у нас. Морската ни столица Варна изпреварва реалната ни столица София в една от световните класации за качество на живот, която се обновява два пъти в годината. Става въпрос за класацията на сайта Numbeo, в която влизат над 200 градове и която се изготвя на база 9 критерия от потребителите на сайта. Над 90% ръст на приходите си до 312 млн. лв. за деветте месеца на миналата година отчита Българският енергиен холдинг (БЕХ). За този период има ръст и в печалбата - преди данъците тя е била 137.7 млн. лв., или увеличение с около 15% спрямо година по-рано. Това показва отчетът на компанията, публикуван от Финансовото министерство.", "date": "2019.01.08", "title": "Новините: Най-важното за деня, 8 януари"}
{"url": "https://www.actualno.com/sciencelogy/amazon-izprevari-microsoft-i-stana-naj-skypata-kompanija-na-borsata-news_715119.html", "text": "  Американският гигант за онлайн търговия \"Амазон\" (Amazon) стана компанията с най-голяма пазарна капитализация в света, отнемайки от \"Майкрософт\" (Microsoft) първото място на \"Уолстрийт\", съобщи \"Франс прес\".     Акциите на ръководената от най-богатия човек на света Джеф Безос компания поскъпнаха вчера с 3.44 процента.   Така пазарната ѝ капитализация достигна 797 млрд. долара, а тази на \"Майкрософт\" е 783 млрд.\r\nВъпреки това стойността на \"Амазон\" значително намаля, откакто в началото на септември надхвърли един милиард долара, няколко седмици след като същото направи и \"Епъл\" (Apple).  Амазон е създадена преди 25 години направи основателя си Джеф Безос най-богатия човек в света. Състоянието му в момента е на стойност 135 милиарда долара, според индекса на милиардерите на Блумбърг.\r\nЗа повече от десетилетие компанията поставя растежа пред печалбата, инвестирайки в складове, мрежи за дистрибуция и системи за данни.   Amazon също така става значим създател на оригинално развлекателно съдържание, произвеждайки драматични сериали.    Освен това успява да спечели правата за излъчване на живо на спортни срещи като футбол от английската висша лига и тенис турнирите ATP (Асоциацията на тенис професионалистите).\r\nЗа първи път в историята на компанията тя успява да се изкачи до титлата най-скъпата компания на стоковата борса.", "date": "2019.01.08", "title": "Amazon изпревари Microsoft и стана най-скъпата компания на борсата"}
{"url": "https://www.actualno.com/society/kod-jylto-snjag-i-poledica-v-zapadna-bylgarija-news_715132.html", "text": "  Заради снега и възможните заледявания в западната част от страната е обявен жълт код за опасно време, предаде БГНЕС.     В сряда се очаква да се заоблачи и в Западна България ще превали сняг, което и слабо ще повиши температурите и ще бъдат – сутрешните между минус 7 и минус 4 градуса, а дневните от минус 2 до около 6-7 градуса над нулата за Източна България.   В източните райони се очакват и слаби превалявания от дъжд. В четвъртък ще вали над цялата страна – в Западна България сняг, в Източна – мокър сняг, а по Черноморието – дъжд. Температурите още малко ще се повишат и ще бъдат – сутрешните между минус 5 и минус 1 градуса, а дневните от минус 1 до 7 градуса над нулата. За района на София максималната температура се очаква да бъде около минус 1 градуса. В петък валежите ще спрат и ще се изясни, а температурите отново ще започнат да се понижават, като в събота се очаква сутринта отново да достигат около минус 15 градуса, на места и по-ниски. В неделя ще има разкъсана облачност, без валежи, със сутрешни температури в Западна България около минус 14 на места, дневните температури ще бъдат между минус 1 и 5 градуса.\r\nСтудено не е само у нас. В съседна Гърция във вторник трима души станаха жертва на обилните снеговалежи и минусовите температури. Страната е обхваната от изключително студен фронт, като на места живакът в термометрите падна до минус 18 градуса по Целзий, а обширни части на страната бяха покрити с дебели преспи сняг.  През последните дни температурите в Македония паднаха под минус 12 градуса. В понеделник . На места ледът достигна дебелина от няколко сантиметра. Обикновено зимните месеци край Охрид са доста по-меки и с по-високи температури. В неделя в град Битоля термометрите показваха минус 21 градуса. В Района на Маврово, в западната част на републиката, снежната покривка на много места е над метър.\r\nВ зимна хватка са и в съседна Турция. Заради неблагоприятните зимни условия редица полети по вътрешни и международни линии от летище \"Ататюрк\" в Истанбул бяха отменени, включително и до София.   Силният снеговалеж причини затварянето на десетки автопътища в планините на Чешката република и Словакия. \"Десетки пътища за движение на автомобили са затворени. Най-сложна е ситуацията в планинските райони в северната и западната част на Чехия.    Трудности в движението на превозните средства се наблюдават и в планините в северозападната част на Словакия. В района на град Жилина, поради снеговалеж, е обявена извънредна ситуация в седем селища, затрупани от снежни преспи. На мястото на разчистените участъци от пътя се натрупваха нови преспи.", "date": "2019.01.08", "title": "Код \"Жълто\": Сняг и поледица в Западна България"}
{"url": "https://www.actualno.com/starazagora/sistemata-za-detskite-gradini-v-stara-zagora-trygva-na-21-januari-news_715129.html", "text": "  Затворената от 7 декември електронна система за кандидатстване и прием в общински детски заведения в Стара Загора ще бъде отворена в 12:01 часа на 21 януари 2019 г., съобщава кореспондентът на .     При затварянето на системата се анулират съществуващите заявления на некласираните малчугани - лични данни на заявителите и децата. Класирането в градини и ясли се извършва всяка година - затова в началото на годината се регистрират нови заявления с нови входящи номера.   Системата за електронно централизирано класиране за прием на децата в общинските детски заведения на територията на община Стара Загора се отваря и затваря според „График на дейностите“. Със стартирането ѝ, той може да бъде видян в раздел „Класирания“.\r\nПървото класиране за децата, родени през 2016 година, кандидатстващи за първа група в детските градини ще излезе на 21 март. За родителите е важно да знаят, че в графика на предстоящите класирания няма да бъдат обявени свободни места в детска градина № 6 „Камбанка“.   Повече за приема ще откриете .  ", "date": "2019.01.08", "title": "Системата за детските градини в Стара Загора тръгва на 21 януари"}
{"url": "https://www.actualno.com/europe/kamion-s-bylgarski-shofior-e-izgorjal-v-rajona-na-grad-kale-news_715150.html", "text": "  Камион с български шофьор е изгорял тази нощ на магистрален път в района на френския град Кале. Това съобщава международният информационен портал Infomigrants, цитиран от агенция \"Фокус\".     От информацията става ясно, че водачът на камиона е направил опит да премине през изградена от мигранти запалена барикада, но не е успял и му е нанесен побой от мигрантите. Водачът е откаран в болница, а мигрантите са успели да избягат, преди да пристигне полицията.   Според портала изграждането на подобни барикади е честа практика на търсещите убежище във Великобритания мигранти. По този начин те принуждават шофьорите да намалят скоростта или да спрат, за да успеят да се качат в ремаркето на камиона.\r\nФренската полиция е потвърдила инцидента в социалната мрежа Twitter, като е заявила, че в нападението са участвали около 50 мигранти.  ", "date": "2019.01.08", "title": "Камион с български шофьор е изгорял в района на град Кале"}
{"url": "https://www.actualno.com/bgfootball/ivelin-popov-se-razdeli-sys-spartak-moskva-i-razkri-podrobnosti-za-bydeshteto-si-news_715123.html", "text": "  Капитанът на българския национален отбор Ивелин Попов вече не е футболист на Спартак Москва.     Офанзивният играч е разтрогнал договора си с московчани по взаимно съгласие, съобщава местното издание Спорт Експрес.   Раздялата с тима идва четири месеца преди края на контракта на българина. В последните седмици се коментираше усилено бъдещето на футболиста, на който бе казано, че няма да се разчита на него.\r\n\"Официално вече не съм играч на Спартак (Москва). Благодаря за съвместната работа на всички в клуба, както и на тези, с които работех ежедневно през годините, прекарани тук.  Това са много коректните и сериозни хора, на които пожелавам искрено успех. Това е футболът. Оставаме приятели, като желая успех на Спартак и феновете му.\"\r\nИвелин Попов премина в Спартак Москва от тима на Кубан през 2015-та година. Той изигра общо 77 мача за столичани, в които отбеляза седем гола.   Със състава на Спартак Попов стана шампион на Русия през 2017-та година и спечели Суперкупата на страната. През този сезон българинът изигра 21 мача, в които се разписа веднъж.    Накъде ще продължи кариерата си оттук нататък Попов, .", "date": "2019.01.08", "title": "Ивелин Попов се раздели със Спартак Москва и разкри подробности за бъдещето си"}
{"url": "https://www.actualno.com/varna/po-plan-ot-mart-otpadat-hartienite-biletcheta-za-gradskija-transport-vyv-varna-news_715075.html", "text": "  Варненци вече няма да купуват хартиени билети за градския транспорт. От месец март пътниците ще плащат за пътуването си само с електронни карти и билети, съобщи кметът на града Иван Портних.     По думите на градоначалника, обаче, въвеждането на новата система можело и да се забави, както се забави и пускането на автоматизираната система за продажба на билети, която все още не работи на много места.   \"Стремим се да запазим цената на билета за автобус във Варна, която е 1 лев, но това не е лесна задача. Още преди година, когато се е приела тази цена, за заплати в общинската фирма \"Градски транспорт\" са отивали 4 млн. лева. Сага общинският превозвач е монополист и фонда е четири пъти по-голям, а се очаква и да се увеличи с още 2 млн. лева тази година.\", коментира още Иван Портних.  ", "date": "2019.01.08", "title": "По план от март отпадат хартиените билетчета за градския транспорт във Варна"}
{"url": "https://www.actualno.com/politics/bsp-shte-podkrepim-bylgarskite-prevozvachi-ne-sme-syglasni-s-nachina-na-izbor-na-boen-samolet-video-news_715079.html", "text": "  Депутати от БСП се включват в протеста на българските превозвачи в Брюксел. Новината обяви лидерът на БСП Корнелия Нинова.     Български превозвачи, заедно с техни колеги от Румъния, Литва, Унгария и Полша ще протестират срещу плана „Макрон“ в Брюксел в четвъртък – 10 януари. Според тях, ако готвените промени бъдат окончателно приети от парламента на ЕС, те ще доведат до неконкурентоспособност и до масови фалити.   \"За нас пакетът \"Макрон\" е антиевропейски, з . \", посочи Корнелия Нинова.    . Защо? Като председател на Съвета на ЕС, когато имахме по-големи възможности, докато се прегръщаше и потупваше, зае следната позиция – България като председател не може да взема страна и трябва да се държи неутрално. , подчерта Нинова.\r\nСледващата тема на която се спря лидерът на БСП беше модернизацията на армията и по конкретно изборът на нови бойни самолети. . Защо? Има решение на Народното събрание за модернизация на армията и вие знаете какво е то. Сега правителството на Бойко Борисов предлага друго решение на Народното събрание. Вижте какво ни предлага Министерски съвет да гласуваме: Давате ли си сметка какво искат от нас - Народното събрание да разреши на правителството да не спазва решението на Народното събрание и да се отклони от задължителните изисквания, гласувани от най-висшия орган в държавата – парламента. Много пъти са нанасяли удар върху правовата държава и парламентаризма в България, но това е дъното и краят\", заяви Нинова.        , каза Нинова, като припомни, че БСП има позиция на Националния съвет от 10 юни 2018 г.\r\n\"Партията след много труден дебат взе решение, че подкрепяме модернизацията на Българската армия с разходи, които да не надвишават 2 % от БВП, но при условия. Сред тях е българската отбранителна промишленост да заеме своето място в процеса на изграждане, развитие и поддържане на отбранителни способности и т.н.\r\nПредложението на Министерски съвет за закупуване на нов боен тип самолет противоречи не само на решението на Народното събрание а и на позицията на БСП, изразена през юни 2018 г. Нямаме основание да променяме тази позиция\", подчерта лидерът на БСП.\r\nНинова коментира и случая във Войводиново, където роми пребиха жестоко 33-годишен военен на Богоявление.\r\n\"Органите да си свършат работата във Войводиново, законите на България трябва да важат еднакво за всички, независимо от етнос, религия, и т.н. Това, че години наред си затварят очите всички политически партии пред този проблем, доведе до това наслагване, до ескалиране от време на време тук-там такова напрежение. Нашият призив е законът да се прилага с пълната му строгост. Органите трябва да приложат всички мерки, за да има превенция. Като се знае, че има наказани строго за такова нещо, следващия път да се замислят\", заяви лидерът на БСП.      \"Времето и народът ще решат кога БСП ще спечели избори\", каза Нинова в отговор на въпрос кога ще бъде министър-председател. Кой ще бъде министър-председател, ще решим след това – като спечелим изборите, допълни социалистката.\r\nПопитана дали БСП ще номинира Сергей Станишев за водач на листата на евроизборите, Нинова заяви:\r\n\"Днес обсъждахме и в дневния ред на бюрото беше предизборната ни платформа за европейските избори. Ще продължим в четвъртък и с \"Визия за България\", тъй като насрочихме заседание на Националния съвет за събота на 12 януари и конгрес на партията на 26 януари. Това са двата партийни форума, които трябва да приемат документите и да вземат решенията за европейските избори. Дали ще подкрепя Сергей Станишев, ще ви кажа, когато се отвори процедурата за номинации, за издигане на кандидатури, за гласуване. Това ще стане в приетия график от БСП\".\r\nВъв връзка с речта на държавния глава за Нова година, Нинова заяви, че подкрепя позиции, които отговарят на истината.\r\n\"Той казва истината. Това, че на някого тази истина не му харесва, си е негов проблем. Преди да бъде решен един проблем, той трябва да бъде назован. За 178-ми път, откакто Румен Радев е избран за президент, ще кажа, че ние в президентските работи не се месим. Издигнахме, подкрепихме Румен Радев, той стана президент с помощта на БСП, събра много по-широка подкрепа. Оттам нататък той е държавен глава. Какво ще прави държавният глава, си е негова работа. Наша партийна работа е да ви предложим добра \"Визия за България\", добра визия за Европа. Да убедим българските граждани, че ние можем да управляваме по-добре страната, да спечелим избори и да управляваме България. Това е нашата партийна работа\", каза Нинова.   Тя коментира и думите на президента, който преди няколко дни заяви, че процедурата за избор на нов изтребител е опорочена, както и въпрос дали дали държавният глава лобира за самолетите \"Грипен\".\r\n\"Не съм забелязала да има лобизъм при него - има държавническа позиция и професионализиъм. В сравнение с много хора в България, той може би повече разбира от самолети\", заяви лидерът на БСП.", "date": "2019.01.08", "title": "БСП: Ще подкрепим българските превозвачи, не сме съгласни с начина на избор на боен самолет (ВИДЕО)"}
{"url": "https://www.actualno.com/europe/vyzobnoviha-poletite-ot-letishte-hijtrou-news_715158.html", "text": "  Излитащите полети на лондонското летище \"Хийтроу\" – най-натовареното в Европа – бяха възобновени час след спирането им заради забелязан дрон над пистата. Говорител на летището заяви за агенция AFP, че в 18:35 ч. по Гринуич ( 20:35 ч. българско време - бел. ред. ), всички полети са възобновени.     Министърът на транспорта Крис Грейлинг заяви, че армията се подготвя в случай на нужда да разположи същото оборудване, което използваше и при подобните инциденти на другото лондонско летище - \"Гетуик\", отбелязва още БГНЕС.   Полицията е била повикана около 19.05 ч. българско време заради информация за забелязан дрон в района на \"Хийтроу\". Излитащите полети бяха спрени като превантивна мярка.\r\nВсеки ден през \"Хийтроу\" минават повече от 213 хиляди пътници. На него оперират 81 авиокомпании, които обслужват 204 дестинации.   ", "date": "2019.01.08", "title": "Възобновиха полетите от летище \"Хийтроу\""}
{"url": "https://www.actualno.com/politics/karanikolov-iska-6-meseca-otsrochka-na-zakona-za-gorivata-news_715117.html", "text": "  Министърът на икономиката Емил Караниколов ще внесе предложение в кабинета за отлагане действието на промените в с 6 месеца.     Спорните промени трябваше да влязат в сила от 28 февруари. Малките търговци на горива заплашиха, че ще облекат жълти жилетки и ще излязат на протест. Те твърдят, че новите изисквания за уставен капитал и банкови гаранции ще ги изправят пред фалит.   По-рано днес омбудсманът в Конституционния съд (КС) срещу промените в Закона за горивата. Според Манолова в новите текстове са заложени непосилни изисквания – за висок уставен капитал от 20 000 лв. за малка бензиностанция и един 1 млн. лв. за търговци на едро.\r\nОбщественият защитник определя като \"абсурдни\" записаните точки, които определят минимум бутилки, с които трябва да разполагат търговците на газ, посочи bTV.  В жалбата се посочва още, че може да се стигне до фалити на дребни търговци на горива. Пред БНТ от Националното сдружение на търговци и превозвачи на горива бяха категорични, че ще протестират, но не пожелаха да кажат кога, за да няма опити да им бъде провален протестът. Те посочиха, че за половин година - от приемането на закона до влизането му в сила сега, са сезирали всички възможни институции, включително Манолова и европейски институции (не стана ясно кои), но в крайна сметка нищо още не се е случило.", "date": "2019.01.08", "title": "Караниколов иска 6 месеца отсрочка на Закона за горивата"}
{"url": "https://www.actualno.com/europe/avstrija-trudno-e-holandija-i-francija-da-bydat-ubedeni-che-ugoiztochna-evropa-e-chast-ot-evropa-news_715080.html", "text": "  Въпреки умората от разширяването, присъстваща във Франция и Холандия, Югоизточна Европа не трябва да бъде оставена във вакуум, каза австрийскитят външен министър Карин Кнайсел.     На пресконференция, обобщаваща миналата година на австрийската външна политика, Кнайсел изрази задоволство, че по време на австрийското председателство на ЕС бяха отворени нови глави в преговорите за присъединяване на ЕС със Сърбия и с Черна гора.   Тя обаче отбеляза, че не е лесно да се получи подкрепа в Хага и Париж за европейската перспектива на страните от Югоизточна Европа като Сърбия или Албания.\r\n„Наличието на умора вече е известно. Лично аз почувствах в разговорите, които съм водила от пролетта, че за моите партньори от западноевропейските страни изборите за Европейски парламент са много важни. Регионът е географски и исторически по-близо до нас, което не е така с Холандия или Франция, каза Кнайсел, цитирана от БГНЕС.  Тя отбеляза, че е много трудно да се убедят холандците и французите, че Югоизточна Европа е част от Европа. \r\n„Никога не говоря за „страните от Западните Балкани“, тъй като не ми харесва този термин, който е изкуствен. Освен това Балканите се разбират отрицателно, освен ако не става дума за храна. Терминът политически има отрицателно звучене. Говоря последователно за Югоизточна Европа и за себе си и Музеят на съвременното изкуство в Белград е част от Европа, за мен филхармонията в Сараево е част от Европа. Смятам, че може би съм по-свързана поради географското положение, с този регион, отколкото с някой, например в Белфаст“, подчерта Кнайсел.   Тя добави, че нейното „европейско политическо сърце” ясно заявява, че Югоизточна Европа не може да бъде оставена настрана във вакуум, но в същото време разбира, че в Холандия или Франция има различни възгледи.    Кнайсел призова колегите си от Франция и Холандия да си припомнят миналото.\r\n„Вие сте тези, които винаги са мислили за геополитиката в по-големи категории. Да напомня за Митеран през 80-те години на миналия век. Никой тогава не обичаше страните от Средиземноморието, които непосредствено излизаха от военните диктатури. Французите бяха тези, които ги въведоха в ЕС, те бяха онези, които полагаха усилия около Румъния. Необходимо е винаги да се прилага практиката, която вече съществува“, каза Кнайсел", "date": "2019.01.08", "title": "Австрия: Трудно е Холандия и Франция да бъдат убедени, че Югоизточна Европа е част от Европа"}
{"url": "https://www.actualno.com/plovdiv/karakachanov-poseti-praznata-ciganska-mahala-vyv-vojvodinovo-nastoja-da-se-sybori-snimki-news_715087.html", "text": "  Напрежението, породено заради от Специалните сили навръх Богоявление, доведе днес в пловдивското село Войводиново министъра на отбраната Красимир Караканов, който заедно с директора на ОД на МВР в Пловдив ст. комисар Атанас Илков, бригаден генерал Явор Матеев, командир на 68 бригада Специални сили и кмета на община Марица Димитър Иванов постановиха спешни мерки.      Те се изразяват в , които трябва да бъдат направени от община Марица, ОДМВР, РДНСК, Енергото и Пожарната в циганската махала на селото, откъдето са двамата нападатели. По думите на Каракачанов, , само стотина от тях са регистрирани на други адреси в селото, но нито един няма на този парцел, който е застроен изцяло незаконно. Селото от снощи, когато протестиращите българи тръгнаха към циганската махала с очевидната цел да търсят сметка и бяха спрени от полицията, е под охрана, но още снощи всички къщи са опразнени и на въпросния декар и половина има само няколко кучета.  На първата къща вече е залепен протокол за премахване на незаконната постройка, очевидно същото чака и останалите. След като се установи със сигурност, че къщите са незаконно построени, те ще бъдат , каза още министърът. Той каза още, че по думите на кмета Димитър Иванов, общината си е свършила работата, защото е предложила за строеж на къщи на ромите, но те не са предприели нищо. \" Както те не търсят общината, когато правят по една сюрия деца, да бъдат така добри, когато общината им е отделила необходимите парцели да живеят като нормални хора, да поемат ангажимент за себе си и за своите семейства\", каза още той.\"\r\nТака, както го прави всеки един от вас и всеки български гражданин...Има една част от обществото, не знам защо ги наричат роми, да няма римляни тук, която е тотално изтървана и не желае да се интегрира, не желае да работи, не желае да се съобразява с интересите на другите хора, не уважава живота, здравето, имота им и прави каквото си иска. И това се дължи на факта, че тая част от населението, по- голямата част от това циганско население живее в незаконни гета, ползва незаконно ток, смята, че не са длъжни да се съобразяват с никого, не желаят да работят, не учат и на практика стават една маргинализирана общност в обществото, която си живее по някакви свои правила на джунглата\".    Преди да посетят селото, министър Каракачанов и ген. Явор Матеев са били в болницата, за да видят пострадалия. Той е ефрейтор с 12-годишен стаж, разузнавач парашутист с множество награди. Когато го нападат, двамата роми са пресекли пътя на колата му, той им е направил забележка, след което те се нахвърлят върху него, като го удрят в главата и замятат якето му върху нея. Следва жесток побой. Предстои операция на скулата на пострадалия, очаква се . \r\nНа въпроса къде ще отидат всичките тия 250 души през зимата, ако къщите бъдат съборени незабавно, министър Каракачанов отговори:\"Вземете си ги у вас\".\r\nКметът на община Марица Димитър Иванов обясни, че онези от тях, които имат някаква регистрация в селото, , които ще им осигурят жилища в Столипиново. \r\nНападателите са задържани веднага след инцидента, макар и в друго населено място, обект са на бързо полицейско следствие и им предстои да застанат пред съда. Досега не са имали криминални прояви. Според директора на ОД на МВР Пловдив ст. комисар Илков, криминогенната обстановка в селото по принцип не е сложна, миналата година тук са станали 28 престъпления, голямата част от които са разкрити.\r\nХората от Войводиново се канят и тази вечер да излязат на протести.   Междувременно прокуратурата поиска за нападателите, които са братя. Самото престъпление е било заснето от камера за наблюдение, поставена наблизо. Ще им бъде повдигнато обвинение за нанасяне на средна телесна повреда по хулигански подбуди, а наказанието, което е предвидено за такова престъпление, е от 2 до 10 години лишаване от свобода. Тъй като единият от братята е непълнолетен, присъдата може да бъде редуцирана до 3 години.", "date": "2019.01.08", "title": "Каракачанов посети празната циганска махала във Войводиново, настоя да се събори (СНИМКИ)"}
{"url": "https://www.actualno.com/yambol/konsorcium-shte-izpylni-vtorija-voden-cikyl-na-jambol-za-24-mln-lv-news_715072.html", "text": "  Консорциум „Елит ПСОВ Ямбол“ е избран да изпълни втория . Договорът с него е на стойност малко над 24 млн. лв. без ДДС.     Избраният сред петимата кандидати консорциум се състои от фирмите „Елит Строителна компания“ ЕООД – София, „Пътно строителство“ АД – Добрич, и „Аква конструкшън“ ЕООД – София.\r\nНеговият ангажимент е да изпълни заложените в проекта дейности за .  \r\nФинансирането на обща стойност е осигурено по Оперативна програма „Околна среда“.  Планирано е да продължи изграждането на Градска пречиствателната станция за отпадъчни води и да се довърши линейната инфраструктура на града.\r\nВ първата фаза на проекта бе изградена и рехабилитирана над канализационна и водопреносна мрежа, в това число липсващата допреди това канализация в най-стария квартал – „Каргон“.\r\nБъдещата пречиствателна станция ще обслужва , включително пречистване на водите от индустриалната зона. Предвидена е с капацитет за . В изграждането й е заложена тристепенна технологична схема за пречистване на отпадъчната вода: първично стъпало – механично утаяване; вторично стъпало – биологично пречистване, и третично стъпало – отстраняване на азот и фосфор. Предвидени са също съоръжения за обеззаразяване и за оползотворяване на отделения газ от стабилизиране на утайката-метан – ко-генерация.    Освен довършване на пречиствателната станция е предвидено изграждане на довеждащ колектор, разширение и реконструкция на канализационната и водопроводна мрежа на областния град.", "date": "2019.01.08", "title": "Консорциум ще изпълни втория воден цикъл на Ямбол за 24 млн. лв."}
{"url": "https://www.actualno.com/books/vtori-nacionalen-konkurs-za-avtorska-prikazka-news_715018.html", "text": "  До 7 май се изпращат творби за участие във Втория национален конкурс за авторска приказка, който се организира от община Стара Загора, Народно читалище “Родина-1860”, клуб “Млад писател” и къща музей “Гео Милев”. Тази година темата, по която ще пишат участниците е “Огненият змей, металните чудовища и човекът разум”.     В него могат да се включат с една белетристично творба всички желаещи, навършили 18 години. Тричленно жури ще обяви резултатите на официална церемония на 26 май в Стара Загора. Победителят ще получи Приза на конкурса (авторска статуетка), а класираните на второ и трето място - пакети. Приказките на първите трима ще бъдат отпечатани в специално книжно издание.\r\nЦелта на конкурса е да провокира творческата мисъл и емоция у авторите и да търси и открива млади творци, които не са работили в този жанр.\r\nТворбите се изпращат на електронен ен адрес: prikazka_konkurs2019@abv.bg, не по-късно от 7 май 2019 година. Повече подробности !  ", "date": "2019.01.08", "title": "Втори национален конкурс за авторска приказка "}
{"url": "https://www.actualno.com/politics/radev-kym-prevozvachite-vashata-borba-e-spravedliva-news_715096.html", "text": "  \"Вашата борба е справедлива, защото предприетите действия и желание за промени по пакета „Мобилност“ са в грубо нарушение на принципите на ЕС за свободния пазар, принципите за свободно движение на стоки, услуги и хора. Трябва да се борим за нашите права\". Това каза държавният глава Румен Радев преди среща с представители на транспортния бранш, съобщава Агенция „Фокус“.     Президентът определи замислените от Брюксел мерки като \"дискриминация към българския бизнес\". „В президентската институция поддържаме редовна комуникация с нашите представители в европарламента. Последно снощи говорихме подробно с Петър Курумбашев какво точно и как ще бъде внесено в Комисията по транспорт“, посочи още Радев.   Той каза още, че иска да разбере какви са вижданията на хората от транспортния бранш за това как институциите у нас могат да им помогнат.", "date": "2019.01.08", "title": "Радев към превозвачите: Вашата борба е справедлива"}
{"url": "https://www.actualno.com/politics/karakachanov-trjabva-debat-za-tova-koj-samolet-e-nujen-a-ne-politicheski-spor-news_715088.html", "text": "   Това съобщи пред журналисти във Войводиново министърът на отбраната , предаде репортер на Радио „Фокус”- Пловдив.     „Важното е да направим добър избор и да закупим един силен и мощен изтребител за нашите ВВС. Всички останали приказки са дребно политиканство”, каза министърът по повод коментарите около сделката. самолетът шведски ли е, съветски ли е, американски ли е. Това е безсмислен спор и е излишно да делим обществото на русофили и русофоби”, каза още Каракачанов.   За тези, които го обвиняват, че е американофил, той припомни, че до преди една седмица, в края на годината, са били гласувани отпускането на 81 млн. лева за ремонти на МиГ-29 и още 80 млн. лева за СУ-25, които са руски самолети. , каза военният министър и добави, че като министър на отбраната го интересува армията да е силна, защото тя трябва да може да си изпълнява задълженията. „МиГ-овете, които в момента имаме, СУ-тата и хеликоптерите Ми-17 и Ми-24, т.е. цялата авиационна бойна техника е съветско производство от 1989 година. Тогава са доставени в България и имат живот още 10 години. Защото някой може ли да прогнозира какво ще се случи след година 20-30 на Балканите”, каза още Красимир Каракачанов. Според него е по-добре да се купи нещо сериозно и силно, което ще може да ни върши работа и да защитава страната, а не да се правят „дребни политически сметки”.", "date": "2019.01.08", "title": "Каракачанов: Трябва дебат за това кой самолет е нужен, а не политически спор"}
{"url": "https://www.actualno.com/moresport/dyrjavata-osydi-na-pyrva-instancija-federacijata-po-shah-na-silvio-danailov-news_715078.html", "text": "  Българска федерация по шахмат, ръководена от Силвио Данаилов е изразходвала неправомерно поне 684 540 лв. Това става ясно от решение на Софийски градски съд (СГС) по дело, заведено от Министерството на младежта и спорта срещу шахматната федерация за възстановяване на неправомерно изразходваните средства.     Съгласно решението на първа инстанция на държавата трябва да бъдат възстановени 395 468 лева, които е трябвало да отидат за организацията на Европейско индивидуално първенство за жени в Пловдив през 2014 година и 289  072 лв., предоставени за организирането и провеждането на Европейски  индивидуални купи по шахмат за мъже и жени в Албена/Златни пясъци през  2014 година.   Заради спора между министерството и федерацията всъщност водената от Силвио Данаилов структура се раздели с лиценза си. Исковете, по които се произнесе Софийски градски съд касаят сумите, които ММС е изплатила по два договора от 2014 година. \"Българската федерация по шахмат\" е осъдена да заплати и деловодни разноски в размер на 45 741,60 лв. Министерството е обезпечило своето вземане чрез наложена възбрана върху имот на федерацията, находящ се в гр. София.\r\nСъдът счита, че са налице доказани \"счетоводни нередности\" от страна на федерацията, представяне на копия от фактури и платежни документи „в полза не на легитимната международна спортна федерация – сдружението по швейцарското право ЕШС (\"Европейски шахматен съюз\"), а на негов фалшив клонинг с подобна фирма – дружество с ограничена отговорност ЕШС, което е регистрирано в офшорната зона на Щата Делауеър, САЩ. \"Превеждането на сумите на дружество в офшорна зона очевидно е с цел присвояване на средства като това се потвърждава и от решението на Спортния арбитражен съд\", мотивира своя акт съдебния състав при СГС.  В момента лиценз за осъществяване на спортна дейност притежава Българска федерация по шахмат 1928.", "date": "2019.01.08", "title": "Държавата осъди на първа инстанция федерацията по шах на Силвио Данаилов"}
{"url": "https://www.actualno.com/curious/9-zanimanija-za-sled-rabota-koito-ne-vkluchvat-telefon-i-televizor-news_715005.html", "text": "  Ако първото, което правите след прибиране от работа, е да пуснете телевизора или отново да се втренчите в телефона си, имате проблем - не си почивате пълноценно. Много по-добре е да посветите свободното си време на някое от следните отпускащи занимания, пише The Muse.         Разпускаща, уединена дейност. Вземете хубава книга и си направете чаша чай.   Лягате, затваряте очи и се наслаждавате на любимата си музика. Препоръчително е да бъде в стила на чилаут, ритъм енд блус, класическа, евъргрийн, поп, джаз.    Вместо да се прибирате веднага вкъщи, винаги може да си уредите среща с човек, чиято компания ви действа добре. Изпийте чаша вино, поговорете си, ще се почувствате презаредени.     Готвенето действа много отпускащо. Всеки, който обича да го практикува, ще ви го каже. Направете любимите си мъфини или пригответе баница, с която да почерпите на следващия ден колегите си – ще се влюбят във вас.    ", "date": "2019.01.08", "title": "9 занимания за след работа, които не включват телефон и телевизор"}
{"url": "https://www.actualno.com/analysis/turcija-otpravi-preduprejdenie-kym-sasht-zaradi-kurdite-v-sirija-news_715050.html", "text": "  Съветникът по националната сигурност на САЩ Джон Болтън се срещна с представители на Анкара за да обсъди обявеното изтегляне на войските на САЩ от Сирия.     В хода на преговорите в Анкара с Болтън турските официални лица искат да бъдат предадени американските военни бази в Сирия на турската страна или ще бъдат унищожени. Това оповести Хюриет Дейли нюз.   Според вестника Турция не приема прехвърлянето на 22 американски военни обекта в ръцете на кюрдските формирования в северна Сирия след изтеглянето на войските си от арабската страна.\r\nБолтън е на двудневно посещение в Турция, в рамките на което днес той разговаря с официалния представител на турския президент Ибрахим Калин. Планирано бе след преговорите в столицата да се проведе пресконференция, но тя бе отменена.  На 9 декември американският президент Доналд Тръмп разпореди пълното изтегляне на войските на САЩ от Сирия. Тръмп съобщи, че Съединените щати са победили ИД в Сирия, което е единствената цел да остане там американския военен контингент. САЩ възнамеряват да изтеглят войските си от територията на Сирия в рамките на 60-100 дни.\r\nНапрежение с Турция се появи в неделя, след като Болтън заяви преди посещението си в Анкара, че изтеглянето на войските на САЩ ще бъде при условие гарантиране сигурността на съюзниците на САЩ – кюрдските бойци, които според Анкара са терористи.\r\nАнкара незабавно отвърна на \"ирационалното\" твърдение на Болтън, че ще се насочи към кюрдите.       Реджеп Тайип Ердоган каза, че Турция е \"единствената страна със сила и ангажимент\" за стабилизиране на Сирия след изтеглянето на САЩ от Сирия.\r\n\"Президентът Тръмп направи правилния призив да се оттегли от Сирия\", добави той, очертавайки \"всеобхватната стратегия\" на Турция за премахване на причините за радикализация в разкъсваната от войната страна.\r\nСАЩ работят в тясно сътрудничество с милицията на сирийските кюрди Отреди за за защита на народа (YPG) под знамето на сирийския Съюз на демократичните сили.\r\nМиналия месец Ердоган заплаши, че ще започне трансгранична операция срещу YPG на изток от река Ефрат, която по-късно бе отложена след заповедта на Тръмп.\r\nТурция обаче е изпратила военни конвои до границата със Сирия и във вътрешността на опустошената от войната страна.      Анонимни американски представители в медиите изразиха загриженост относно това дали Турция има способността или дори желае да се бие с ИД в Сирия.\r\n\"Турция има само един интерес, а именно да победи YPG. Това е, което те ще направят“, заявява Йост Хилтерман, програмен директор за Близкия изток в мозъчния тръст Международна кризисна група.", "date": "2019.01.08", "title": "Турция отправи предупреждение към САЩ заради кюрдите в Сирия"}
{"url": "https://www.actualno.com/society/avarija-sprja-toplopodavaneto-v-chast-ot-centyra-na-sofija-news_715039.html", "text": "  Авария спря топлоподаването в част от центъра на София, както и в кв. „Иван Вазов”, съобщиха от Топлофикация-София.     Топла вода и парно няма в участъка между ул. „Бяло Море”, ул. „Кракра”, бул. „Янко Сакъзов”, бул. „Хр.и Евл. Горгиеви”, ул. „Проф. М.Бичев”, бул. „Ген. Данаил Николаев”.   17 -а Поликлиника, Малък Градски Театър, Гараж „Алианц - България”, бул. „Евлоги и Христо Георгиеви” № 106.\r\nВ жк Иван Вазов е спряно топлоподаването на ул. “П. Каравелов” бл. № 18, бл. № 18А, ул.”Забърде” № 1, ул.”Витоша” № 129, ул.”Бурел” № 72-76.  ", "date": "2019.01.08", "title": "Авария спря топлоподаването в част от центъра на София "}
{"url": "https://www.actualno.com/burgas/shte-ima-li-problem-s-parnoto-v-burgas-prez-naj-studenite-dni-news_715036.html", "text": "   подложиха на изпитание всички потребители на топлина. Различните видове отопление се използват и според жилището. Бургаските комплекси, „Изгрев“, „Славейков“, част от „Лазур“, „Зорница“, „Братя Миладинови“ използват услугите на \"Топлофикация - Бургас\" ЕАД. Там обаче има и цели входове, които са се отказват от услугата или са направили това преди врме. Причините са различни, но основните са непосилните за някои групи от населението сметки и недоволството от градусите на доставената топлина.     Инж. Христо Илиев е началник на Топлофикация Бургас. Той уверява, че дружеството е в състояние да посрещне студените дни и да се справи, дори ако градусите паднат още. За той заяви: „Имаме пълна готовност и няма никакъв проблед да поем студовете“.\r\nПо горещия въпрос с дълговете на Топлофиказия той обясни:\r\n“Не може да се говори за дългове, а за начин на плащане. Това, което произвеждаме го продаваме, а тези, на които продаваме, много пъти ни дължат. Ние пък дължим на Булгаргаз и така се получава . Парите са налице, в крайна сметка, иска се добра воля да се изчистят нещата. Не, че работим на вересия, както се казва, но има какво да се изглади. Въпреки това няма дългове, които да спрат доставките на газ. Имаме пълния капацитет да посрещнем студа и ниските теемператури“, допълва инж.Илиев.  Съвети как да се запази топлината в дома, без да това да води до повишаване на месечните сметки за отопление, дават специалистите. Те съветват радиаторите да не бъдат изключвани, дори когато не сте вкъщи, а само да се намалят градусите. Уплатняването на врати и прозорци, поставянето на алуминиево фолио зад радиатора и други трикове, могат да бъдат изпробвани през мразовитите зимни дни.", "date": "2019.01.08", "title": "Ще има ли проблем с парното в Бургас през най-студените дни?"}
{"url": "https://www.actualno.com/curious/kradec-se-opita-da-obere-jena-mma-boec-i-si-izprosi-boja-news_715055.html", "text": "  В България проблемът „битова престъпност” отдавна е много сериозен и много често спасението е „по единично”. Макар статистиката на МВР постоянно да сочи спад в битовата престъпност, публична тайна е, че все повече хора не се обръщат към полицията в такива случаи, защото не виждат смисъл.     Оказа се обаче, че Поляна Виана няма нужда са се обажда в полицията, стига да хване крадеца на местопрестъплението. И причината се крие в амплоато ѝ – тя се занимава с MMA.  Известната с прякора си „Желязната лейди” Виана оправда напълно прозвището си, след като крадец пробвал да я заплаши с пистолет и да я обере. Само че вместо да му даде парите и бижутата си, Виана отговорила в стил MMA – с шутове и шамари където свари. А резултатът бил изключително неприятен за кандидат-грабителя – той изглежда толкова „гримиран”, че дори майка му трудно ще го познае.    Случката се разиграл в бразилския мегаполис Рио де Жанейро. Оказало се, че крадецът, който тръгнал да я заплашвал с пистолет, всъщност използвал бутафорна играчка, от картон. Виана обаче не знаела това, когато го атакувала. “Прецених, че той няма да има време да извади пистолета си преди аз да го ударя”, разказва тя пред местни медии.     ", "date": "2019.01.08", "title": "Крадец се опита да обере жена ММА боец и си изпроси боя"}
{"url": "https://www.actualno.com/society/bylgarski-poshti-preduprejdava-kupite-li-vinetka-ot-nas-s-greshni-danni-njama-opravjane-news_715056.html", "text": "  \" \" С тези две изречения от \"Български пощи\" решиха официално да се похвалят, че от днес, 8 януари, в техните офиси е стартирала продажбата на електронни винетки.     Друг озадачаващ момент е, че пощите казват, че няма нужда като си купувате електронна винетка от тях да се носят документите на превозното средство - трябвало само да се знае точният регистрационен номер. Излиза обаче, че ако някой направи грешка, ще \"ощастливи\" с електронна винетка друг човек, с друг автомобил. Въпросът защо няма някакъв вид предпазен механизъм, с който да се извършва проверка дали не е станала грешка и действително се купува винетка за точното превозно средство явно ще остане без отговор - може би не е предвидено в системата.   Ситуацията безспорно навява мисли за популярния скеч на \"Комиците\", в който актьорът Кръстю Лафазанов играе служител в държавна институция, най-често НАП и популярната му реплика \"Системата каза \"НЕ\"!!!\r\nОт пощите отправят и друго предупреждение - че за категория К1 и К2 няма да се продават годишни винетки. За категория К3 се въвежда нов вид винетка \"Уикенд\", която ще важи от петък 12:00 часа до неделя 24:00 часа. само за почивни дни ще е 10 лева.  Иначе в края на миналата седмица официално беше обещано, че ще могат да се купят електронни винетки от 4500 точки в цялата страна. А , ако сме без винетка, тол полицията и КАТ ще ни съветват и показват как да си купим такава, без да ни глобяват - или поне по думите на ръководителя на АПИ инж. Светослав Глосов и регионалния министър Петя Аврамова.\r\nПървата електронна винетка, продадена от \"Български пощи\", е купена в сливенското село Жельо Войвода. До 12:00 часа в пощенските станции в цялата страна са продадени 155 броя винетни стикери.", "date": "2019.01.08", "title": "\"Български пощи\" предупреждава: Купите ли винетка от нас с грешни данни, няма оправяне"}
{"url": "https://www.actualno.com/varna/portnih-varnenci-njama-da-kupuvat-vinetki-do-zlatni-pjasyci-letishteto-i-njakolko-sela-news_715069.html", "text": "  На първата си пресконференция за тази година кметът на Варна Иван Портних заяви, че ще отпаднат винетките за няколко варненски района. Това са пътищата до Златни пясъци, гробището в Тополи, летището и селата Звездица, Константиново, Тополи и Казашко.     \"Няма да са необходими винетки, защото тези територии влизат в Общият устройствен план на Варна и в най-скоро време пътните артерии до тях от републиканската пътна мрежа ще минат на поддръжка към община Варна. Трябва да отбележим, че това прехвърляне към общината ще се случи, след като приключат ремонтите по тези отсечки. В момента върви ремонта на пътя за Златни пясъци.\"   По думите на кмета предстои подмяна на водопроводи в тези райои, които минават под частни имоти, вили и къщи и всяка една авария там създава много сериозни проблеми. Очаква се подмяната да започне през следващата година.", "date": "2019.01.08", "title": "Портних: Варненци няма да купуват винетки до Златни пясъци, летището и няколко села"}
{"url": "https://www.actualno.com/plovdiv/istoricheskijat-muzej-v-plovdiv-stava-po-dostypen-za-uchenicite-news_715053.html", "text": "  Регионалният Исторически музей в Пловдив ще става по-достъпен за учениците през новата учебна година, съобщиха от институцията след спечелен проект на Министерството на образованието. Той се казва „Музей-учител-ученик“ и е на стойност . Проектът ще се осъществи до 20 юли тази година и целта му е да се внедрят интересни образователни програми в музея.     Досега Министерството на образованието е пречело на учителите да работят с музеите, заяви директорът на институцията Стефан Шивачев.  И даде за пример, че в Европа един преподавател, за да изведе учениците, получава материални стимули, а тук – наказания, защото се счита за рисково децата да се водят в музеи.\r\nВ рамките на проекта музеят ще , ще разработи забавни игри и пътеводители, за да впечатли малките посетители, каза Мария Карадечева от Регионален исторически музей и добави, че културните институции трябва да се превърнат в благоприятна за учениците среда.\r\nПодготвят се и няколко семейни гида за различните експозиции - „Българско възраждане“, „Книгоиздаване“, „Съединение на България“, както и пътеводители за деца от 1 до 3 клас и от 4 до 7 клас. Изготвят се и работни тетрадки, в които ще бъдат показани различни дейности и чрез игровата дейност децата ще могат да достигат до едни по-задълбочени знания за историческата личност или събитието.  От музея ще създадат и наръчник за учителя с информация как той да доведе децата в музея, каква предварителна подготовка за извърши преди посещението, как да участва активно, помагайки на музейния специалист при музейното посещение и какво трябва да последва след посещението. В наръчника ще има разработени няколко музейни урока, както и предложени различни ресурси, които учителят да използва в своята преподавателска дейност.\r\nЗа да стане интересна за децата музейната среда, от институцията ще внедрят и новите технологии. За целта ще закупят видеокамери, с които ще заснемат филми, а също ще бъдат изготвени и видеотурове. Всички тези новости ще могат да се ползват от учениците през новата учебна 2019-2020 година.", "date": "2019.01.08", "title": "Историческият музей в Пловдив става по-достъпен за учениците"}
{"url": "https://www.actualno.com/haskovo/myj-zagina-pri-pojar-v-haskovsko-news_715052.html", "text": "  60-годишен мъж е загинал при пожар в дома си в село Камилски дол, Хасковско. Това съобщиха от пресцентъра на МВР. Сигналът за инцидента е подаден към 8.14 часа. Незабавно към адреса е бил насочен екип. Пожарникарите погасили огъня и в резултат е спасена постройката. При огледа е открито тялото на мъжа. По първоначални данни причина за възникване на огъня е забравена незагасена цигара.     ", "date": "2019.01.08", "title": "Мъж загина при пожар в Хасковско"}
{"url": "https://www.actualno.com/ruse/v-ruse-prodyljava-sybiraneto-na-sredstva-za-izgrajdaneto-na-pametnik-na-vasil-levski-news_715044.html", "text": "  В началото на седмицата започна дарителската кампания за събиране на средства за построяване на паметник в Русе на Апостола на българската свобода - Васил Левски.     В откритата дарителска сметка са постъпили . Финансовата съпричастност на русенските граждани ще помогне за по-бързите действия по приключване на изграждането на паметника. „Необходимата сума за строежа е около 130 000 лева“, съобщи Искрен Веселинов от „Сдружение за изграждане на паметник на Васил Левски в Русе“.\r\nНабирането на финансови средства ще става с продажба  на дарителски картички, (с цена 2 лева), изобразяващи макета на паметника. Дарителите, превели суми по сметката на сдружението ще получат съответни поощрения. Дарителите, които дадат над 100 лева, ще получат грамота; за над 2000 лева се предоставя бронзово копие на паметника; над 10 000 лева, дарителят се записва в списъка на гърба на паметника. Насърчава се участието на неправителствени, в т. ч. спортни и студентски организации.\r\nПрипомняме, че паметникът ще бъде изграден по проекта на скулптора Даниел Кънчев и архитекта Силвия Славова. Статуята на Васил Левски ще бъде с височина 3 метра и издигната в Парка на възрожденците. Постаментът ще е с , а за направата на паметника на Апостола ще са необходими около 600 кг метал. За тази цел Министерството на отбраната ще достави месинг от използвани гилзи.   ", "date": "2019.01.08", "title": "В Русе продължава събирането на средства за изграждането на паметник на Васил Левски"}
{"url": "https://www.actualno.com/showbusiness/predlagat-milioni-na-megan-markyl-za-dvuminutna-pojava-v-serial-news_715046.html", "text": "  Производителите на NBC Universal са готови да предложат на херцогинята на Съсекс - Меган Маркъл, огромна сума, за да стане част от епизод на сериал. Те дори са предложили да дарят седемцифрена сума за благотворителност по неин избор.     Слуховете са, че става дума за около 2-6 милиона долара, а Меган ще трябва да се появи за две минути, в които Рейчъл и нейната бременност ще влязат, за да заплетат сюжета.   \"Снимките ще траят само половин ден. Размерът на обезщетението все още не е категоризиран, преговорите ще приключат скоро\", съобщава Daily Star.\r\nХерцогинята на Съсекс блесна на екрана през 2010 г. като смелата Рейчъл Зейн в сериала \"Костюмари\". След като се обвърза с принц Хари, тя напусна сериала, за да се съсредоточи върху предстоящия й ангажимент като кралско лице.  Последният епизод с нейно участие излезе през април, месец преди да се ожени за любимия си - принц Хари.", "date": "2019.01.08", "title": "Предлагат милиони на Меган Маркъл за двуминутна поява в сериал"}
{"url": "https://www.actualno.com/society/stotici-se-pokloniha-pred-tlennite-ostanki-na-ivan-laskin-snimki-news_715066.html", "text": "  Още един символ на поколения българи си отиде. Човек, който не влизаше в рамки, но беше честен, добър, никому лошо не е сторил, готов беше да раздели залък с приятели. Той не направи никакъв компромис и до последния си ден, човек със страхотно чувство за хумор, с много ирония, човек, който винаги казваше това, което мисли. Така описаха Иван Ласкин част от хората, които дойдоха на поклонението пред обичания български актьор в храма „Св. Седмочисленици”, предаде репортер на БГНЕС.     „Много е тъжно, още един символ на поколения българи си отиде. Много умно момче беше, много талантлив“, каза министърът на културата Боил Банков. Той посочи, че се е виждало още от ученик, че има изключителни таланти. \"Такъв беше честен, прям - ние това често наричаме скандално. Не, много боли истината и повече ще ни липсват хора, които казваха истината. На мен лично той ще ми липсва. Имах нужда от такъв човек. С него ще си отиде парченце от истината на тая държава, от мъжкарлъка да можеш да го казваш. Човек, който не влизаше в рамки, но беше честен, добър, никому лошо не е сторил, готов беше да раздели залък с приятели“, каза бившият министър на културата Вежди Рашидов.   \"Човек, който много обичаше България и смятам, че и България много го е обичала. Просто защото той остана от малкото хора и изгоря, разбира се с тази битка по един или друг начин, верен на характера си. Той не направи никакъв компромис и до последния си ден, човек със страхотно чувство за хумор, с много ирония, човек, който винаги казваше това, което мисли и в крайна сметка годините на трудната демокрация по един или друг начин си отмъстиха, заради неговата честност и прямост\", каза Ути Бъчваров.    Ласкин, един от най-харизматичните, обичани и талантливи български актьори, си отиде на 48-годишна възраст на 6 януари, след престой в тежко състояние във ВМА. Иван Ласкин остави сериозни следи, както в киното, така и в театъра. През 1986 г. детският сериал „Васко да Гама от село Рупча” го превръща в най-популярното момче у нас. По-късно завършва ВИТИЗ. Незабравими остават ролите му и в сериали като „Хайка за вълци” и „Дунав мост”. Играел е на сцените на Народен театър \"Иван Вазов\", Театър Българска Армия, Малък Градски Театър \"Зад канала\" и много други.", "date": "2019.01.08", "title": "Стотици се поклониха пред тленните останки на Иван Ласкин (СНИМКИ)"}
{"url": "https://www.actualno.com/business/v-evrozonata-moje-da-vlezem-naj-rano-prez-2022-godina-news_715051.html", "text": "  Най-рано след 4 години т.е. през 2022 година България може да влезе в еврозоната. Това заяви заместник-председателят на Европейската комисия Валдис Домбровскис пред БНР. Това може обаче да стане, само ако през това лято влезем в \"чакалнята\" на еврозоната т.е. механизма ERM II.     За да се присъединим към ERM II, трябва да има одобрение от всички страни-членки на валутния съюз на ЕС, както и от Дания, която е член на ERM II. Разбира се, трябва и \"да\" от Европейската централна банка (ЕЦБ). \"Ако изпълните изискванията, няма причина за отказ\", категоричен е заместник-председателят на Европейската комисия Валдис Домбровскис.   \"Ако всичко е наред с прегледа на активите в банковата система в България, страната може да се присъедини към ERM II в средата на тази година. След това трябва да минат поне три години, за да се стигне до приемане на еврото. Първите две са за покриване на маастрихтските критерии, а следващата година – за оценка на постигнатите резултати и подготвителни дейности\", уточни Домбровскис.\r\nЕврокомисарят е категоричен, че приемането на еврото носи позитиви като  по-ниски лихви, по-прозрачно формиране на паричната политика и  предвидимост на бизнес средата, както показва латвийският опит.  ", "date": "2019.01.08", "title": "В еврозоната може да влезем най-рано през 2022 година"}
{"url": "https://www.actualno.com/business/petkova-cenite-na-elektroenergijata-na-borsata-i-v-bita-shte-se-uednakvjat-news_715090.html", "text": "  До края на следващата тази година държавата трябва да има завършен и одобрен от Европейската комисия план за развитие на енергетиката до 2030 година с хоризонт до 2050 г. Стъпките внимателно се съгласуват с Брюксел.     Следващите месеци Министерството на енергетиката ще пусне на сайта си активен линк, на който ще се събират коментари и предложения от специалистите. Това заяви по време на Националния съвет за тристранно сътрудничество енергийният министър Теменужка Петкова, предаде БГНЕС.   Сред заложените мерки е увеличение на дела на произведената енергия от ВЕИ до 25% спрямо общата произведена в страната.\r\nСред мерките е и поетапното уеднаквяване на цените на енергията на борсата и за бита. Петкова заяви, че целта е следващите години постепенно да изчезне пазарът, чиято цена се определя от Комисията за енергийно и водно регулиране.  Енергийният министър категорично отрече твърденията, че шоковото поскъпване на цената на индустриалния ток е заради лошо управление на държавната енергетика.\r\nСиндикатите поискаха от държавата да се изработят по-ясни механизми на работа на енергийната борса, за да не се допускат такива скокове в цената на индустриалния ток, заради които предприятия бяха принудени да затворят през есента на миналата година.   Председателят на комисията по енергетика в НС Делян Добрев припомни, че от началото на тази година държавният регулатор от началото на годината има правомощията да разследва случаи на търговски сделки на борсата. За тази цел на регулатора се отпуска допълнителен бюджет и ще се назначат разследващи специалисти.    ", "date": "2019.01.08", "title": "Петкова: Цените на електроенергията на борсата и в бита ще се уеднаквят"}
{"url": "https://www.actualno.com/vraza/oblastnata-administracija-vyv-vraca-izdade-za-pyrvi-pyt-specialno-udostoverenie-news_714998.html", "text": "  Първото удостоверение със заверка „APOSTILLE” бе издадено днес от Областна администрация – Враца.     Апостилът е специално удостоверение с печат за заверка (легализиране) на документ от държавата, в която документът е издаден. Притежаващите апостил документи се освобождават от всякаква допълнителна форма на легализация в държавите, които са страни по Хагската конвенция от 1961 г.\r\nСъгласно Закона за изменение и допълнение на Закона за ратифициране на Конвенцията за премахване на изискването за легализация на чуждестранните публични актове, областните администрации се оправомощават да издават удостоверения по чл.3, ал.1 от Конвенцията, с които се легализират, издавани от кметове и общински администрации документи.\r\nНовата услуга за гражданите и бизнеса и е резултат от мерките, които предприема Министерският съвет мерки за подобряване на административното обслужване. До този момент, заверката за физически и юридически лица се извършваше само от Министерство на външните работи.  Всички граждани и фирми, желаещи да заявят новата административна услуга, могат да подадат Заявление за заверка с Апостил в Центъра за информация и административно обслужване на Областна администрация – Враца, на адрес: бул. „Демокрация“ № 1. Заявлението е публикувано на интернет страницата на Областна администрация – Враца в секция „Административни услуги“.    ", "date": "2019.01.08", "title": "Областната администрация във Враца издаде за първи път специално удостоверение"}
{"url": "https://www.actualno.com/curious/vijte-vsichki-oficialni-pochivni-dni-za-2019-news_715043.html", "text": "        С измененията на Кодекса на труда отпадна практиката за разместване на почивни дни във връзка с официалните празници, за да се получат дълги уикенди. Според новата схема на официалните празници няма да се работи, а ако някой от тях се пада в събота или неделя, за почивен се обявява и следващия го понеделник. Така на практика по-дълги с един допълнителен ден уикенди ще има на почти всички официални празници догодина. Денят на Освобождението - 3 март, е в неделя, затова ще се почива и на 4 март, понеделник.  Следва първата за годината по-дълга почивка за Великден, който ще честваме на 28 април. Така за празника ще се почива общо 4 дни - от петък, 26 април, до понеделник, 29 април, включително. Около 1 май - Деня на труда и международната работническа солидарност, сряда, няма да има допълнителни почивни дни. Така ще бъде и на Гергьовден - 6 май, който се пада в понеделник.    Без допълнителни почивни дни ще преминат и празниците около 24 май (петък) и 6 септември, петък. Един допълнителен ден почивка ще получим за 22 септември - Деня на Независимостта на България, който се пада в неделя. Затова ще се почива и на 23 септември - понеделник. Следващата почивка ще бъде около коледните празници. 24, 25 и 26 декември - Бъдни вечер и Рождество Христово, през 2019 г. са съответно вторник, сряда и четвъртък. Ще се почива само в тези три дни.\r\nОт Асоциацията на индустриалния капитал изчислиха, че през 2018 г. сме работили само 249 дни и сме почивали повече, отколкото през 2017 г. Точно толкова ще работим и през новата година, показва календарът.    ", "date": "2019.01.08", "title": "Вижте всички официални почивни дни за 2019"}
{"url": "https://www.actualno.com/dobrich/uchen-lipsata-na-snjag-v-kombinacija-s-niski-temperaturi-i-silen-vjatyr-sa-problem-za-posevite-news_715041.html", "text": "  Ситуацията с посевите от пшеница и рапица в Добричка и Варненска област засега не дава основание за тревога. Дано да падне сняг. Проблем ще е ако няма снежна покривка, а температурите паднат и излезе силен вятър. Това каза за завеждащият секция по селекция на пшеницата към Добруджанския земеделски институт проф. д-р Иван Киряков.     Той припомни, че пшеницата е поникнала трудно през есента заради продължителната суша. Все още посевите са малко пожълтели. Част от тях сега са във фаза братене, други са на първи-втори лист, а някои не са поникнали и дори са на кълн.   Няма проблем с непоникналите – те могат да поникнат по-късно, успокоява ученият. По думите му най-застрашени са посевите, които са на първи-втори лист. Той уточнява, че сортовете пшеница, които предлага научният институт, издържат до минус 18 градуса, а температурата в почвата е с 4-5 градуса по-висока от тази на въздуха.\r\nДруг проблем е, ако през февруари се затопли и пшеницата започне да се развива, а през март да настъпи рязко застудяване. Изтеглянето на посевите се дължи на недобрата подготовка на почвата, каза още проф. Киряков.  Той уточни, че проблемът при рапицата не е в презимуването, а в поникването. И припомни, че през 2011 -2012 г. някои от фермерите са разорали нивите с непоникнала рапица и засели на площите слънчоглед.\r\nПлощите с пшеница в Добричко надхвърлят 1,263 милиона декара, а с рапица – над 190 000 дка.", "date": "2019.01.08", "title": "Учен: Липсата на сняг в комбинация с ниски температури и силен вятър са проблем за посевите"}
{"url": "https://www.actualno.com/velikotarnovo/zvezdi-ot-pod-prikritie-se-sreshtat-sys-svoi-fenove-vyv-veliko-tyrnovo-news_715057.html", "text": "  Днес, в Голямата зала на община Велико Търново ще се проведе . Срещата е организирана от Градския ученически парламент по повод деня на киното - 13 януари. Това е втората от поредица срещи на тема , които младиге хора ще проведат през 2019 година,  информира .     Инициативата цели обогатяването на младежите с вдъхновяващи истории от живота на успели и популярни личности, които могат да бъдат пример за подражание. Първата среща за тази година е била с а следващите срещи са планирани с участието на , която развива успешен бизнес в IT-сектора, и . обяви, че в резултат от благотворителни кампании на организацията през 2018 г. са били събрани . През 2019 г. събраните средства ще бъдат насочени за децата от дома за медико-социални грижи в град Дебелец.\r\nПовече от 17 години Градският ученически парламент се грижи за свободното време на младите хора след основаването си на 26 октомври 2001 г. във Велико Търново. Понастоящем организацията има 35 членове, чиято дейност е насочена към развитието и утвърждаването на ценностите сред младите хора чрез организирането на събития, благотворителни акции, спортни мероприятия, срещи и дискусии по актуални теми.  Входът за днешната среща е свободен. ", "date": "2019.01.08", "title": "Звезди от \"Под прикритие\" се срещат със свои фенове във Велико Търново"}
{"url": "https://www.actualno.com/music/lara-fabian-s-nov-unikalen-koncert-v-bylgarija-prez-2019-news_715058.html", "text": "        “Papillon”  е четиринайстият студиен албум на Lara Fabian, и десетият на френски език. Той предстои да излезе на музикалния пазар през февруари 2019 година. Световноизвестната изпълнителка сподели първият едноименен сингъл от албума през октомври 2018, а видеото към песента събра над 1 милион гледания само за няколко седмици.   С над 20 милиона продадени албума по света, е най-успешната белгийска певица на всички времена. Тя е носителка на редица отличия, сред които два пъти Световна музикална награда за най-продаван бенелюкски изпълнител, награда Felix за Най-добър женски изпълнител, френската награда Victoires de la Musique и други.   Концертът на ще бъде изцяло със седящи места, като капацитетът на Арена Армеец ще бъде лимитиран до      6 000 души.\r\nБилетите ще бъдат на цени от 50 до 120 лева и могат да бъдат закупени в мрежата на Ивентим, както и онлайн на .", "date": "2019.01.08", "title": "Lara Fabian с нов уникален концерт в България през 2019"}
{"url": "https://www.actualno.com/asia/egipet-zatvori-granicata-si-s-ivicata-gaza-news_715068.html", "text": "  Египет затвори единствения граничен пункт, през който палестинците от Ивицата Газа могат да излязат в чужбина, без да минават през Израел.     Действията на Кайро са следствие от вътрешните борби между палестинските фракции.   \"Хората от Газа, които искат да се върнат в ивицата, нямат проблеми, но тези, които искат да излязат от ивицата, засега нямат това право\", каза говорител на властите на „Хамас“, управляващи Газа.\r\n„Засега е само за един ден, но не е ясно дали няма да бъде удължено“, каза говорителят Уаел Абу Омар.  В неделя палестинската управа съобщи, че ще изтегли своя екип от граничния пункт Рафах. Хората на президента Махмуд Абас обвиниха в намеса „Хамас“, ислямисткото палестинско движение, което управлява Газа и проведе многобройни арести сред членове на партията на Абас – Фатах .\r\nПалестинската управа си възвърна контрола върху пункта Рафах през 2017 г. като част от сделката за помирение с „Хамас“. След това разбирателството се разпадна и Абас предприе редица мерки срещу Газа.   През 2006 г. „Хамас“ спечели с внушителен резултат палестинските парламентарни избори. През следващата година ислямистите изгониха силите на Абас от газа и от тогава тези две палестински крила са на нож.    ", "date": "2019.01.08", "title": "Египет затвори границата си с Ивицата Газа "}
{"url": "https://www.actualno.com/pleven/dnes-stava-jasno-razpredelenieto-na-budjeta-na-obshtina-pleven-za-2019-g-news_715086.html", "text": "  Как да бъде напълнена и след това разпределена хазната на Община Плевен през 2019-а ще обсъждат публично тази вечер плевенчани. Изготвеният от общинската им управа проект за годишен бюджет предвижда приходите/разходите да са общо  102 912 525 лв. От държавни дейности в бюджета трябва да влязат 62 225 332 лв., а от местни приходи - 40 687 193 лв.     Предвижда се от имуществени и други данъци да бъдат събрани 17 470 000 лв. В тази сума най-голям е делът на данъка върху недвижимите имоти – 8 500 000 лв. От налога върху автомобилите трябва да постъпят 4 400 000 лв. Планираните приходи и доходи от общинска собственост са малко над 4 млн. лв.\r\nВ разходната част на бюджета най-голям е делът на образованието - 42 264 559 лв. За здравеопазване - 4 404 193 лв., за общинска администрация -  3 142 200 лв., за култура - 2 963 131 лв., за социални грижи - 2 669 488  лв. и др. За местни дейности са планирани общо 40 687 193 лв. За капиталови разходи са предвидени 7 823 021 лв.", "date": "2019.01.08", "title": "Днес става ясно разпределението на бюджета на община Плевен за 2019 г."}
{"url": "https://www.actualno.com/curious/10-nachina-da-namalite-upotrebata-si-na-plastmasa-news_715003.html", "text": "  Всеки от нас може да извърши дребни промени в ежедневието си, чрез които да ограничи своя собствен \"пластмасов отпечатък\" в света.          1. Започнете у дома. Направете пластмасов \"одит\" на домакинството си. Вместо течен сапун в пластмасова опаковка, купувайте си обикновен. Вместо пластмасови клечки за уши, взимайте такива, които могат да се рециклират. Когато пазарувате, избирайте продукти с рециклируеми опаковки.  2. Само в САЩ годишно се изхвърлят 1 млрд. четки за зъби с пластмасови дръжки. Потърсете си четка с бамбукова дръжка - тя се разгражда в природата за около 6 месеца.    3. Носете си платнена торба за многократна употреба, когато пазарувате, и прибирайте продуктите си в нея.  4. Купувайте неща като ориз, боб, ядки насипно и ги слагайте в буркани вкъщи, за да избегнете купуването на продукти в пластмасови опаковки.     5. Дарявайте стари пластмасови играчки, вместо да ги изхвърляте. Когато търсите подарък, насочвайте се към магазините за рециклирани стоки.      ", "date": "2019.01.08", "title": "10 начина да намалите употребата си на пластмаса"}
{"url": "https://www.actualno.com/vidin/ognjan-cenkov-nasyrchi-mlada-vidinchanka-v-blagotvoritelnata-j-iniciativa-news_715102.html", "text": "  По своя инициатива кметът на Община Видин днес се срещна с Антонина Лозанова, възпитаничка на ППМГ „Екзарх Антим I“, която тази година завършва средното си образование. Поводът за срещата е благотворителната инициатива, с която младото момиче се е ангажирало. Тя е доброволец в благотворителната кампания „ “.     Всяка година по Коледа и Великден заедно с нейни съмишленици . С тях закупуват хранителни пакети, които раздават на нуждаещите се в Северозапада. Младото момиче се включва в тази кауза от 2014 година, а от 2 години събира все по-голяма популярност, благодарение на филма „Северозабравени“, който тя създава за хората, живещи в селата в северозападния край. С него през 2018 година Антонина печели редица награди, както и призове от множество конкурси от програми на Министерство на образованието и науката. В края на 2018 година Антонина бе поканена за участие в „Шоуто на Слави“, където представи филма си „Северозабравени“. Вече е готова и втората му част със заглавие „Северосплотени“.   Кметът на Общината поздрави възпитаничката на ППМГ „Екзарх Антим I“ за това, че посвещава голяма част от времето си да помага на възрастни хора, които са крайно нуждаещи се. Той приветства инициативата на Антонина и се надява все повече млади хора да последват нейния пример.\r\nВ знак на съпричастнот към усилията на младото момиче, Ценков направи лично дарение, с което да подпомогне каузата й. Кметът връчи на Антонина Лозанова и плакет на Община Видин.  До края на месец януари по инициатива на Огнян Ценков двамата ще посетят село Слана Бара, където ще дарят нуждаещи се стари хора.", "date": "2019.01.08", "title": "Огнян Ценков насърчи млада видинчанка в благотворителната й инициатива"}
{"url": "https://www.actualno.com/burgas/systezanie-v-burgas-obedinjava-sporta-i-prirodata-v-polza-na-zdraveto-news_715013.html", "text": "  Полумаратонът \"Атанасовско езеро\" стартира на 20 януари в Бургас. Състезанието ще се проведе в три дисциплини - 21 км бягане, 21 км колоездене и 8 км бягане.     Началният пункт, от който започва спортното събитие, е пред Културен център \"Морско казино\" в Морската градина. Там всеки състезател ще получи своя номер, в деня на старта.   Освен бягане, организаторите ще поканят всеки да се включи в различни активности, като изкачване на стълби, поход до резервата \"Атанасовско езеро\", беседи за едноименния резерват, томбола с награди. Присъстващите ще могат да се срещнат с многократния шампион на България по планинско бягане и маратон Шабан Мустафа. Той ще изнесе лекция на тема:\"Как се става шампион\".\r\nОрганизатори на проявата са Община Бургас, Сдружение \"Зелена Странджа\", Българска фондация Биоразнообразие.  Спортният празник се провежда за четвърта година, с цел да обедини спорта и природата в полза на здравето и добрия жизнен тонус.", "date": "2019.01.08", "title": "Състезание в Бургас обединява спорта и природата в полза на здравето"}
{"url": "https://www.actualno.com/haskovo/obshtina-dimitrovgrad-pravi-centyr-za-vyzrastni-hora-news_714997.html", "text": "  Днес кметът на община Димитровград Иво Димов ще подпише Договор за безвъзмездна финансова помощ на Оперативна програма „Региони в растеж 2014 – 2020“ - „Подкрепа за деинституционализация на социалните услуги за възрастни и хора с увреждания”. По нея община Димитровград спечели проект с наименование „Център за настаняване от семеен тип на възрастни хора с деменция“ на стойност 554 850.00 лева, съобщиха от пресцентъра на Общината.     Изпълнението на проекта е с продължителност 15 месеца, а обектът на интервенция е сградата на бившата АТЗ болница. Проектът е разработен в унисон с Националната концепция за насърчаване на активния живот на възрастните хора в България (2012-2030 г.), Националната стратегия за дългосрочна грижа, Националната стратегия за демографско развитие на населението в България (2012-2030 г.), и Националната стратегия за намаляване на бедността и насърчаване на социалното включване 2020. Проектното предложение е насочено към изпълнение на основните цели на Националната стратегия за дългосрочна грижа за създаване на условия за независим и достоен живот на възрастните хора и хората с увреждания чрез предоставянето на качествени, достъпни и устойчиви услуги за дългосрочна грижа, съобразени с индивидуалните нужди на потребителите. С изпълнението му ще се подкрепи осигуряването на инфраструктура за социални услуги в общността за възрастни хора и хора с увреждания.   Проектът включва строителство, ремонт, реконструкция, обновяване на сграден фонд за социални услуги в общността, включително прилежащото на обекта дворно пространство, доставка и монтаж на оборудване и обзавеждане при осигуряване на достъп за хора с увреждания до съответните помещения.\r\nЕтажът, който е предвиден за нуждите на \"Център за настаняване от семеен тип за възрастни с деменции\", ще бъде с обособен самостоятелен вход от запад посредством ново стълбище, като достъпът за  хора с увреждания ще се осъществява по нова стоманобетонна рампа ситуирана в западната част на сградата. На етажа са предвидени 7 броя двойни стаи и една единична, всяка от които ще бъде със собствен санитарен възел. Всички стаи са с южно изложение, ориентирани към паркова среда от високостеблена растителност. Предвидено е и помещение за обща дневна, оборудвано с ниска и висока мебел и телевизор, като към него се приобщава съществуващата открита тераса посредством остъкляването ѝ. Капацитетът на \"Центъра за настаняване от семеен тип за възрастни хора с деменции\" е за 15 потребители, за които се предвиждат 13 души обслужващ персонал.  В рамките на 2019 г. се очаква да бъде открита и друга Процедура за предоставяне на безвъзмездна финансова помощ по Оперативна програма „Региони в растеж“ с подобна насоченост, по която общината ще кандидатства с проектно предложение за изграждане на още един център за настаняване от семеен тип – „Център за настаняване на възрастни хора“.", "date": "2019.01.08", "title": "Община Димитровград прави център за възрастни хора"}
{"url": "https://www.actualno.com/interest/indija-puska-v-dejstvie-prez-2020-g-kosmicheska-stancija-za-izsledvane-na-slynceto-news_715098.html", "text": "  Индийската организация за космически изследвания (ISRO) възнамерява да пусне в действие през 2020 г. космическата станция Aditya-L1 с цел изучаване на Слънцето, предаде ТАСС, цитирани от БГНЕС. Индийският институт по астрофизика в Бангалор, Университетският център по астрономия и астрофизика в Пуна и други научни центрове на страната също участват в подготовката на тази космическа мисия.     Освен тях в програмата участват редица частни компании. Основната цел на експедицията е да изследва слънчевата корона, хромосферата и слънчевата радиация в различни спектри. Индийските учени се надяват, че Aditya-L1 ще помогне да се намерят отговори на редица въпроси, свързани със слънчевата физика.   Планирано е устройството да бъде пуснато в орбита в района на Лагранж точка L1 на системата Слънце-Земя на разстояние приблизително 1,5 милиона километра от Земята. В тази точка автоматичната станция може да бъде неподвижна спрямо Земята и Слънцето, никога няма слънчеви затъмнения, може свободно да се наблюдава звездата и да зсе фиксира слънчевата радиация.\r\nПроектът Aditya-L1 ще бъде втората високотехнологична мисия за изследване на далечния космос, която Индия организира, след като ISRO изпрати орбиталната станция Mangalyan на Марс през 2013 г.  ", "date": "2019.01.08", "title": "Индия пуска в действие през 2020 г. космическа станция за изследване на Слънцето"}
{"url": "https://www.actualno.com/europe/partijata-na-orban-antipravitelstvenite-protesti-sa-plateni-ot-soros-news_715006.html", "text": "  Сред участниците в последните демонстрации срещу промените в унгарския Кодекс на труда са били организации, финансирани от американския милиардер Джордж Сорос. Това заяви председателят на парламентарната група на управляващата „Фидес“ пред държавното радио „Косут“, пише електронното издание Hungary Today.     Мате Кочиш посочи, че митингите в неделя са били част от кампанията за Европейските избори през май, на които избирателите ще имат възможността да решат дали антиимиграционните сили в Европейския парламент трябва да станат по-силни или по-слаби.   По неговите думи партиите, участвали в съботните протести, подкрепят Сорос и миграцията, така е очевидно, че „Джордж Сорос събира хората си в Унгария за битка“.\r\n„Идеята на опозиционните партии да участват с единна листа на европейските избори означава, че ще има антиимиграционна листа на „Фидес“ и Християндемократите и „Листа на Сорос“ за тези, подкрепящи миграцията и Сорос“, заяви Кочиш и добави, че в няколко европейски страни има протести срещу антиимиграционни правителства.  Действията на опозиционните партии в парламента при гласуването на закона за извънредния труд и в централата на обществените медии бяха усилия за предизвикване на смущения, привличане на внимание и генериране на истерия като част от кампанията, добави той, отбелязва още \r\nПроправителственият сайт „Ориго“ съобщи в неделя, че „протестърите на Сорос обявиха на демонстрацията, че (лидерът на ДК Ференц) Гюрчани, „Йоббик“, „Моментум, ЛМП и социалистите ще изготвят обща листа за европейските парламентарни избори“.   Коментирайки информацията, Кочиш заяви на своята страница във Facebook, че това всъщност ще бъде листа на Сорос. Планираната листа за ЕП ясно показва, че в нея могат да бъдат поставени само тези, които подкрепят миграцията, добави той.    Лидерът на социалистите Берталан Тот заяви по време на демонстрация в събота, че е създадено единство между опозиционните сили в парламента и по улиците. Той призова опозиционните партии да си сътрудничат както на европейските, така и на местните избори по-късно тази година. Той каза, че опозиционните партии трябва да излязат със съвместни кандидати навсякъде.", "date": "2019.01.08", "title": "Партията на Орбан: Антиправителствените протести са платени от Сорос"}
{"url": "https://www.actualno.com/crime/kak-se-sybirat-dylgove-v-bylgarija-sys-zaplaha-s-kovcheg-video-news_715074.html", "text": "  Сплашване в типичен мафиотски стил е било организирано на длъжник в голям областен български град.     В YouTube вече се появи и видео от \"процедурата\". На него се вижда как двама млади мъже докарват с кола на погребална агенция ковчег пред оградата на жертвата. Мъжете най-спокойно вадят ковчега и го подпират на оградата, пред входа на къщата. \"В България мафиотите не си цапат ръцете да режат конски глави. Наемат погребална агенция, която доставя сицилианското послание на място. Чиста работа. Под безучастния поглед на камерите и на правоохранителните органи\", оплаква се потърпевшият пред сайта \"Биволъ\".  Според версията на жертвата, в случая дори не ставало въпрос за \"голяма сума\", макар че не е ясно за колко точно пари става въпрос, тъй като човекът не споделя. Заплашеният е подал в МВР и прокуратурата, като им е предоставил видеозаписа, но поне засега властите не са се разбързали да разследват.", "date": "2019.01.08", "title": "Как се събират дългове в България - със заплаха с ковчег (ВИДЕО)"}
{"url": "https://www.actualno.com/crime/sydyt-otloji-reshenieto-dali-ivancheva-da-ostane-pod-domashen-arest-news_715002.html", "text": "  Специализираният наказателен съд отложи делото срещу отстранения кмет на район Младост Десислава Иванчева, заместничката й Биляна Петрова и считания за посредник при предаването на подкупа Петко Дюлгеров, предаде репортер на БГНЕС.     Причина за отлагането е, че документацията по делото се намира в Апелативния специализиране наказателен съд и експертизите, които трябва да бъдат приети от Специализирания наказателен съд не могат да бъдат приети. Поради това делото се отложи за 21 януари от 13.30 ч., а на 11 януари ще бъдат изслушвани СРС-та.   Днес дали Иванчева и Петрова да останат под домашен арест. В момента и тримата са с мярка \"домашен арест\", след като 8 месеца двете жени прекараха в ареста. Прокуратурата ги пусна за празниците, но се закани след това те отново да се върнат зад решетките.\r\nПреди дни адвокатите на Иванчева и Петрова внесоха жалби в Европейския съд по правата , в които описват редица нарушения от страна на държавата спрямо тях. В това число влизат неправомерното им задържане в последните 4 месеца, лошите условия в ареста, нapyшeния нa няĸoлĸo тeĸcтa oт eвpoĸoнвeнциятa по време на зрелищния арест в центъра на София, унизителното отношение по време на задържането им, продължило повече от 6 часа, както и по време на цялото разследване. Десислава Иванчева и Биляна Петрова бяха арестувани на 18 април при акция в центъра на София, а по-късно им бяха повдигнати обвинения за получаване на подкуп в особено големи размери.  ", "date": "2019.01.08", "title": "Съдът отложи решението дали Иванчева да остане под домашен арест"}
{"url": "https://www.actualno.com/politics/dyrjavata-ne-se-trevoji-che-nashi-morjaci-moje-da-spodeljat-sydbata-na-medicinskite-ni-sestri-v-libija-news_715001.html", "text": "  Като въпрос на \"частни отношения\" определи скандала с \"Бадр\" транспортният ни министър Росен Желязков.     Според Желязков Либия нарочно се опитвала да пренесе спора на държавно ниво. \"Доколко има симетричност поради това, че става въпрос за частни  отношения между две компании - частна българска и държавна либийска,  либийската страна съвсем естествено иска да ескалира спора  дипломатически, за да може да прилага адекватни симетрични мерки. Ние  считаме, че става въпрос за частно-правен спор\", заяви Желязков пред  БНТ.   Попитан дали има възможност български кораби и такива с български екипаж да бъдат задържани в либийски води и доколко сериозна е тази заплаха министър Желязков отговори, че в дипломацията винаги действат мерките на симетрия. Той не можа да каже колко български кораба влизат за даден период от време в либийски води. Припомняме, че Либия вече издаде заповед за задържане на всеки кораб под български флаг и всеки кораб, в който има българско участие в собствеността, ако такива влязат в либийски води.\r\n\" \", омаловажи нещата Желязков.  Министърът каза още, че българската компания \"Булгаргеомин\", която претендира и е изпълнила своите вземания, през 2003 г. е била изгонена от Либия по неясни за нас причини.\r\nРосен Желязков отбеляза също, че конфискуваният кораб е извън българските териториални води. \"Той има разрешение за еднократно направление до Истанбул за ремонт. Към настоящия момент с оглед очаквания отговор от Панама по отношение на флага, допълнително ще бъдат анализирани последиците и действията, които могат да се предприемат\", добави той.        Името на дружеството \"Булгаргеомин ЛТД\" съвпада с името на държавна външнотърговска фирма от времето на комунизма, чиято основна дейност е минно дело. Желязков твърди, че дружеството е наследник на приватизирано през 2013 година държавно предприятие. Според , „Булгаргеомин” е съдила България в Зимбабве за правото на собственост върху два имота, които дружеството обитавало от ... 34 години! Първоначален собственик на имотите обаче е била българската държава. \"Булгаргеомин\" обаче счита, че толкова дълго време е ползвала имотите, че има право да ги получи и използва както намери за добре.", "date": "2019.01.08", "title": "Държавата не се тревожи, че наши моряци може да споделят съдбата на медицинските ни сестри в Либия"}
{"url": "https://www.actualno.com/starazagora/predstavjat-romana-na-starozagorski-biznesmen-v-rodnija-mu-grad-news_714973.html", "text": "  Романът „Опърничавите” на Драско Закеф ще бъде представен на 11 януари в Стара Загора от 19:00 часа в “Дръмс”. Драско Закеф е артистичен псевдоним на псевдоним на старозагорския бизнесмен Младен Стоянов, който работи в областта на високите технологии. Фирмата му разработва и произвежда средства за контрол и автоматизация в млекопроизводството и хранителната индустрия. Носител е на наградата за „Иновативни технологии в традиционни сектори“.     През февруари предстои и премиера на филма със същото заглавие, заснет по романа. Режисьор на лентата е Георги Костов, а в главните роли зрителите ще видят Симеон Лютаков и Анастасия Левордашка.\r\n“Опърничавите” е втора книга на Младен Стоянов след издадената през 2013-а “Ново начало”.", "date": "2019.01.08", "title": "Представят романа на старозагорски бизнесмен в родния му град "}
{"url": "https://www.actualno.com/actualno/absurdibg-news_715022.html", "text": "  Няколко парадоксални въпроса будят недоумение; ние веднага ви ги хвърляме, пък вие се оправяйте. Между тях няма нищо общо, освен че са напълно безумни по собствен начин.      Как така този прекрасен човек Кирил Радев бягаше до Черни връх и едва не и това е изключително геройство и най-вече много умно (да се уволнят всички хижари, на които не им хрумва, че е възможно навръх Нова година на чайната да почука човек, бягал 4 часа по шорти и гол до кръста през нощта!) \r\nи  как в същото време ваденето на кръста на Богоявление е някаква пълна простотия, отживелица, чобанско-патриархална пиянска изцепка, която един модерен човек не би трябвало да хареса, понеже традициите са за по-простички хора, а ти, понеже имаш магистратура в Холандия, не би трябвало да си падаш по подобни провинциални глупости. Как така, когато Боян Петров срещна смъртта в последната си атака към Шиша Пангма, се появиха назидателни български гласове, които се питаха как можело този човек да остави жена и семейство, не му ли било жал за най-близките, пък хукнал там по баирите да гони Михаля (разбирай, Хималайскaта корона), въобще може ли така глупашки да рискуваш живота си    и \r\nкак в същото време никой нищо не казва за алкохолизма на Иван Ласкин, който по същия начин остави жена и две деца без баща, само че по някакъв много странен (или закономерен) начин подвигът да кaтериш върхове е малко изкуфяла, далечна на нас работа, но пък виж, алкохолизмът е нещо, което разбираме добре, изпитваме съпричастие, и нас ни мъчи, знаем колко е трудно и особено по празници и човек е нормално да загине в тази неравна битка с пиенето. Излезе класация, че Варна бил град за живеене от София, а причината била, че имало по-добра чистота на въздуха. Това, изглежда, е някакъв супер нов критерий, последна фаза на жалкотията, в която то е ясно, че навсякъде е пълен Мордор, обаче има едни градове, в които може да си поемеш въздух без да развиеш онкологично заболяване и тези градове са просто супер, страхотни са, ти ходиш сред тях и си дишаш кaто пълния пич, това е огромна грaжданска привилегия и рядък цивилизационен шанс. \r\nИначе класациите \"Най-добър град за живеене в България\" са много интересни. Най-фрапантното е всеки пьт е различен. Примерно 2012-та ще е Бургас, 2013-та ще е София, 2014-та ще е Стара Загора, 2015-та ще е пак Бургас и така всяка година има един нов най-добър град за живеене, който на свой ред на следващата година ще отстъпи на друг, за да може кметовете да не се разсърдят. Просто минават 365 дни и внезапно Велико Търново става по-добър град за живеене от София, после минават нови 365 дни и внезапно Русе става по-добър град за живеене от Велико Търново. Каква е тая работа?   Тъпа, каква да е.  Райко Байчев ", "date": "2019.01.08", "title": "Абсурди.БГ"}
{"url": "https://www.actualno.com/asia/20-raneni-deca-pri-ataka-v-uchilishte-v-pekin-news_715009.html", "text": "  Двадесет деца бяха ранени днес при атака, извършена от мъж в начално училище в Пекин, като три от тях са със среозни наранявания, предаде AFP, позовавайки се на местните власти.     Заподозреният бил поставен „под контрол“, а ранените са настанени в болница, съобщи правителството на района Сичън на китайската столица.   Не се посочва как или защо мъжът е извършил атаката, съобщава БНР.\r\nВидеозапис в социална медия на среща между родители и представители на училището твърди, че на родителите било казано, че „училищен работник“ извършил атаката.  Има противоречиви съобщения дали той използвал чук или нож при нападението, посочва електронното издание на „Саут Чайна морнинг пост“.\r\nЗаписът показва още как десетки родители искат детайли за инцидента, докато директорът на училището няколко пъти казва да спре снимането.", "date": "2019.01.08", "title": "20 ранени деца при атака в училище в Пекин"}
{"url": "https://www.actualno.com/balkani/v-bosna-zadyrjaha-migranti-s-falshivi-bylgarski-pasporti-news_715040.html", "text": "  Граничите полицаи на Босна и Херцеговина задържаха нелегални мигранти с фалшиви български паспорти.     Мигрантите са арестувани при опит да влязат на територията на страната в началото на тази година - между 4 и 6-ти януари. Трима от общо осемте нелегални мигранти, са били с фалшиви български паспорти, съобщи местната телевизия РТРС, цитирани от БГНЕС.   При проверка на техния личен багаж са открити истинските им документи от Сирия. На друг граничен пункт \"Градишка\" са задържани други трима мигранти с фалшиви испански лични карти - лицата са били от Иран и Македония. Те са пътували с автобус от Сараево за Виена. На летището в Баня Лука са задържани двама иранци с фалшиви лични карти от Чехия.\r\nПреди дни бесарабски българин разказа, че в Молдова българските паспорти се продавали като Той отказал да участва в корупционната схема на Агенцията на българите в чужбина (ДАБЧ), познава лично корумпираните, но не смята, че е необходимо да подаде сигнал в прокуратурата срещу тях. „Има си корумпирани хора в Молдова, които са свързани с Агенцията за българите в чужбина. В Молдова се даваше гражданство и се продаваше гражданство. Мисля, че 70% от гражданството се продаде, 1000 евро беше цената в първите години”, каза Петър Попов.  Преди Нова година бившият шеф в дирекция \"Българско гражданство\" към Министерството на правосъдието Катя Матева една от многото схеми, по които става продажбата на български паспорти. \r\nПрипомняме, че заради търговия с документи за български произход беше арестуван Петър Харалмпиев. Заедно с него бяха задържани 20 души, но след това общо само трима останаха в ареста - Харалампиев, главният секретар Красимир Томов и Марко Стойов. Четвъртата обвиняема - Петя Симеонова, беше освободена срещу парична гаранция заради здравословното ѝ състояние и защото сътрудничела на разследващите.   ", "date": "2019.01.08", "title": "В Босна задържаха мигранти с фалшиви български паспорти"}
{"url": "https://www.actualno.com/burgas/deca-ot-burgas-da-si-skejtyr-ne-e-prestyplenie-snimki-news_714994.html", "text": "  „Да си скейтър не е престъпление“, казват деца от Бургас, които карат скейтборд в центъра на града. На въпрос на - знаят ли за проблемите на техните връстници от София, отговарят в един глас. „ “. Стилиян добавя: “Аз научих, че на децата, които карат борд пред НДК, това вече им е забранено и веднага написах в социалните мрежи да ги оставят да спортуват, това не е престъпление“ .      Скейтърите от Бургас са доста облагодетелствани по отнощение на базата. за практиуване на този спорт, като най-голямото се намира в парка на комплекс “Изгрев“. Съоръжението беше изградено по „Интeгpиpaн пpoeĸт зa oбнoвявaнe нa знaчими пpocтpaнcтвa в гpaд Бypгac\", финaнcиpaн пo OΠ \"Peгиoнaлнo paзвитиe\" и открито през 2015 година. Освен скейтборд, там могат да се карат ролели и велосипеди, има зони, както за начинаещи, така и за напреднали.  Част от простраството пред паметника „Пантеон“ в морската градина също е пригодено за каране на сейтборд, като има наклон подходящ, даже за най-малките любители на този спорт. Въпреки това, децата искат да карат навсякъде и имат свои любими места. Едно от тях са стълбите и пространството пред Съдебната палата. Там обаче не е особено удобно, както за посетителите в държавната институция, така и за скейтърите. Това е причината децата да се събират на това място през почивните дни, когато няма много хора. Мястото обаче не пригодено за тази цел. Важно е да се съхрани и архитектурната среда, какъвто е доводът на столична община - да забрани карането на скейтборд в зоната пред НДК.    Идеята да се създаде специално съоръжение за каране на ролери и скейтборд в комплекс „Меден рудник“ беше дискутирана преди време и влизаше в плановете на община Бургас. За съжаление, тя все още не е реализирана.", "date": "2019.01.08", "title": "Деца от Бургас: Да си скейтър не е престъпление (СНИМКИ)"}
{"url": "https://www.actualno.com/politics/pravitelstvoto-podkrepjame-bylgarskite-prevozvachi-za-popravka-v-paketa-mobilnost-news_715024.html", "text": "   , който ще бъде гласуван тази седмица от транспортната комисия в Европейския парламент. Това стана ясно по време на среща на министър-председателя с министъра на транспорта , на която бяха обсъдени предстоящият протест на превозвачите в Брюксел на 10 януари и исканията им Комисията по транспорт в Европейския парламент да приеме предложените „Мобилност“, касаещи регламента за , връщането до страната на регистрация на всеки 4 седмици и нощните почивки на шофьорите.     Българската държава се солидаризира с протеста на превозвачите, които се очаква да бъдат подкрепени и от колегите им от Румъния, Полша, Унгария, Литва, Латвия и Ирландия, съобщиха от Правителствената информационна служба. Ограниченията, които се налагат с пакета „Мобилност“, ще се окажат рестриктивни и изключително затормозяващи за превозваческия бизнес в периферните страни на Съюза и на практика ще го изтласкат от пазара, заяви министър Росен Желязков. и вътрешния ни продукт, нашите превозвачи ще бъдат принудени да изнесат бизнеса си на друго място, а това е неприемливо за нас като държава“, коментира премиерът Борисов.   Междувременно вчера задръствания се оформиха по магистрала между Франция и Белгия заради , които профсъюзи планират в страните от ЕС срещу реформите. Припомняме, че Европейската комисия предложи , когато те определят графиците на водачите. \"Ако това означава по-дълги часове работа и по-малко почивка, то това е сериозен риск за пътната безопасност и здравето на водачите\", заявиха от Европейската федерация на транспортните работници (ETF) на техния уебсайт.\r\nВ това съобщение се казва и, че плановете също така подкопават принципа на равно заплащане за еднакъв труд в една и съща страна за трансграничните работници от ЕС. Например, реформата \"временно освобождава шофьорите от прилагането на правилата за командироване, съгласно които на командированите работници трябва да се плаща съгласно местните стандарти на мястото, където и да работят\". Всъщност тази поправка - да не важи равното заплащане, беше описана като от българското правителство и от евродепутатите ни, особено Ангел Джамбазки, преди да стане ясно, че далеч не всичко по пакет \"Мобилност\" е решено и тепърва за неща като например връщането на шофьорите на всеки 4 седмици в страната по регистрация на фирмата, за която работят, трябва минимум да се воюва, ако не и, че е загубена кауза.  ", "date": "2019.01.08", "title": "Правителството: Подкрепяме българските превозвачи за поправка в пакета \"Мобилност\""}
{"url": "https://www.actualno.com/blagoevgrad/nedovolstvoto-ot-pazarite-v-blagoevgradsko-ne-stihva-news_714966.html", "text": "  Казусът с пазарите в Благоевградско още не изглежда решен. След като преди време в ви разказахме за , където производители предлагат на пазара в града месо, сирене и кашкавал без ги поставят в хладилни съоръжения, недоволството в Благоевградско по въпроса продължава да расте.     Тези дни в социалните мрежи на Югозапада будни жители призоваха различните комисии за по-задълбочени проверки, с оглед на осигуряването на по-голямо качество за продуктите, предлагани на пазарите. Жител на Благоевград зададе въпроса: \"Докога Агенцията по храните ще си затваря очите за безобразията на кооперативния пазар?\".   Въпросът породи дълга дискусия, според която сиренето и кашкавала в Благоевград са със съмнително качество, а проверките са неясни или въобще не се осъществяват. \r\n\"Ако някой има основателни съмнения за качеството на тези продукти, може просто да не ги купува. Агенцията по храните сигурно се е наяла по магазините и не ѝ се ходи по студеното по пазара\", коментира друга жителка на града, опозиция на представеното мнение. Все пак, от БАБХ заявиха пред , че правят проверки по пазарите - след сигнали, както и, че в повечето случаи констатират нарушения.  Пазарът в Благоевград не прави изключение спрямо този в Сандански. Производители от целия Югозапад продават сирене, кашкавал, масло и месни продукти без никакви хладилни съображения, а в повечето случаи и без никакви гаранции за качество. Благоевградчани, избиращи да пазаруват на доверие.", "date": "2019.01.08", "title": "Недоволството от пазарите в Благоевградско не стихва"}
{"url": "https://www.actualno.com/crime/zadyrjaha-zapodozreni-za-krajbi-na-avtomobili-v-bansko-news_715020.html", "text": "  Криминалисти от ОДМВР-Благоевград и ГД „Национална полиция“ задържаха заподозрени за кражби на автомобили в Банско.     Полицейска операция за противодействие на престъпления, свързани с кражби на МПС, основно с чужда регистрация и собственост на чуждестранни граждани, гости на Банско е проведена на 2 януари.   Тя е осъществена от служители на ОДМВР-Благоевград и колегите им от ГД „Национална полиция“. В хода на полицейските действия, в местността Стражите в землището на гр.Банско, в лек автомобил „Фиат Брава“ са установени и задържани 31- годишен от Криводол, област Враца и 21-годишен от Симитли, област Благоевград, съобщиха от МВР.\r\nПри претърсванията на адреси в Криводол, в софийското с.Мировяне и в Симитли са намерени и иззети множество мобилни апарати, компютърни конфигурации и техника, използвана при извършването на кражбите на автомобилите. Открити са и вещи, заявени от пострадалите и оставени от тях в откраднатите автомобили.  В Симитли, като съпричастни в извършените деяния , са задържани и 51-годишен от Криводол и 21-годишен от Симитли.\r\nВ хода на проведените процесуално-следствени действия са събрани данни за участие на 31-годишния към извършени кражби на МПС през сезон 2016-2017г. в Банско.   На него и на 51-годишен са повдигнати обвинения за извършено престъпление по чл.195, ал.1 от НК за кражба на лек автомобил „Тойота Рав 4“ и опит за отнемане на лек автомобил „БМВ Х6“, като деянията са извършени от началото на годината. Постановена им е мярка за неотклонение „задържане под стража“.    ", "date": "2019.01.08", "title": "Задържаха заподозрени за кражби на автомобили в Банско "}
{"url": "https://www.actualno.com/cite/uchenicite-ot-njakoi-ot-tehnikumite-shtjaha-da-izrabotjat-tozi-proekt-i-sistemata-za-vinetkite-da-trygne-news_714967.html", "text": "  Това заяви омбудсманът Мая Манолова по адрес на сагата със системата за .     Манолова беше категорична - правото на добро управление на гражданите от страна на администрацията е нарушено. Става въпрос за безхаберие и некадърност, добави тя.   ", "date": "2019.01.08", "title": "Учениците от някои от техникумите щяха да изработят този проект и системата за винетките да тръгне"}
{"url": "https://www.actualno.com/sciencelogy/velikobritanija-zatjaga-zakonite-za-dronovete-news_714958.html", "text": "  Британското правителство обяви, че на полицията се дават нови права да разпорежда приземяването на дронове и да иска от собствениците им подробна документация, пише BBC. Отказът ще носи глоба, уточнява БГНЕС.     Разширяват се зоните около летищата, в които управляването на летателните апарати с дистанционно управление е забранено. Досега зоната беше с радиус 1 километър, новите разпоредби предвиждат 5 километра. Освен това всеки притежател на дрон с тегло между 250 грама и 20 килограма, ще е длъжен да го регистрира.   Ще бъде купена и инсталирана апаратура, която да блокира работата на дроновете около летища, затвори и други обекти, считани за важни.\r\nМерките се налагат, след като нерегламентирани полети на дрон доведоха до хаос на лондонското летище \" \" миналия месец  ", "date": "2019.01.08", "title": "Великобритания затяга законите за дроновете"}
{"url": "https://www.actualno.com/plovdiv/ot-20-godini-vyv-vojvodinovo-imalo-problem-s-romskite-kyshti-signal-bil-daden-prez-oktomvri-news_714963.html", "text": "  Експерти от Община Марица и служители на РУ-Труд ще направят съвместна проверка по исканията на жителите на Войводиново. Проверката ще установи колко хора в ромската махала живеят законно там – с адресна регистрация, и колко от постройките са незаконни. Ще бъдат написани съответните актове и след 7 дни лично аз ще издам заповеди за събаряне на незаконните постройки. Това заяви кметът на Община Марица Димитър Иванов.     На въпрос на БНТ защо това не е свършено досега, Иванов даде интересен отговор – . Направено било геодезическо изследване и това показвало \"карта\" на всички постройки в ромската махала.   Същевременно кметът на Войводиново Димитър Тосев подчерта, че след снощните протести обстановката е спокойна. В селото има полицейски патрул.\r\nПрипомняме, че напрежението избухна след като двама младежи от ромската махала нападнаха и пребиха 33-годишен командос Валентин Димов – заради скандал на пътя между тримата, като гледната точка на свидетелите е в полза на Димов, той бил направил забележка на двамата, че се движат по платното за автомобили. Свидетелка на случилото се твърди, че двамата са го ритали в главата сякаш е \"футболна топка\" и се оплака, че много коли минали по пътя, но никой не спрял. А протрестиращи са категорични – ставаш на маймуна да се бориш с някакви по-големи от теб маймуни. И казват, че в ромската махала незаконните постройки са станали 10 пъти повече.  Кметът Тосев пък подчерта, че хората в селото се ядосват, защото ромите имат възможност, но не плащат сметките си – за ток, за вода, съответно не узаконяват жилищата си и не плащат данъци. Така им харесва да живеят, категоричен е кметът.\r\nПред Нова телевизия омбудсманът Мая Манолова коментира, че отлагането на решаването на проблемите просто ги мултиплицира. В такива ситуации трябва да се действа внимателно, за да не ескалира напрежението и трябва хората да са убедени, че няма да има безнаказаност. С бутането на незаконните постройки това няма да се случи - трябва да бъдат наказани извършителите на престъплението, подчерта омбудсманът.", "date": "2019.01.08", "title": "От 20 години във Войводиново имало проблем с ромските къщи, сигнал бил даден през октомври"}
{"url": "https://www.actualno.com/asia/japonsko-spisanie-se-izvini-na-jenite-za-seks-klasacija-news_714977.html", "text": "  Японско таблоидно списание се извини за статия, в която класира университетите по това колко лесно е да бъдат убедени студентките да правят секс на пиянски партита.     Списъкът се появи на 25 декември на седмичното списание \"Spa!\" и предизвикаха възмущение, особено онлайн, където една жена започна кампания, търсеща извинение и спиране на продажбите на списанието.\r\nПетицията й на платформата change.org обвини статията за \"сексуализиране и неуважение към жените\" и е събра подкрепа от повече от 28 000 души до вторник.\r\n„Бихме искали да се извиним за това, че използваме сензационен език, за да привлечем читателите към начина, по който те могат да станат интимни с жените и за създаването на класация ... с реални университетски имена ... което доведе до статия, която може да е обидила читателите“, се казва в изявление на редакцията на списанието, получено от AFP.  Статията е за практиката, която списанието описва като \"gyaranomi\" или партита с доста пиене, на които мъжете участници плащат на жените да присъстват.   В публикацията се казва, че партитата са популярни сред жените и интервюират разработчик на приложения, предназначени да помогнат на мъжете и жените да намерят потенциални участници.\r\nСпоред списанието списъкът му се основава на информация от интервюто с предприемача.    \"По въпроси, които включват секс, ние ще направим това, което можем като списание, за да чуваме различни мнения\", се казва в изявлението.\r\nЯпония се нарежда в дъното на страните от Г-7 по отношение на женското присъствие в политиката и бизнеса.", "date": "2019.01.08", "title": "Японско списание се извини на жените за секс класация "}
{"url": "https://www.actualno.com/blagoevgrad/ima-li-deficit-na-uchiteli-v-blagoevgradsko-news_714964.html", "text": "  Дни след началото на годината, търсят учители в Пиринско. От регионалния инспекторат по образование, обявиха свободни места за учители в района. Две от местата са за град Петрич, където се откриват две свободни места в детска градина №2, като местата са съответно за учител и помощник-възпитател. В село Марикостиново също се отвори работно място - за учител в ЦДО, начален етап.     Освен учителските места, в сферата на образованието се търсят още готвач и портиер. Но с това не се изчерпват възможностите.   Детската градина в село Лъжница, Гоце Делчев, обяви в края на миналата година 14 работни места. Те са за музикален учител, помощник-възпитател, готвач, касиер и огняр. Това води след себе си до логичния въпрос - има ли дефицит на учители и помощен персонал в района?\r\nСпоред инспектората - отговорът е \"не\". Миналата година директорът Ивайло Златанов заяви пред медиите, че за едно място на учител в Благоевград се кандидатирали над 100 учители. В сферата се връщали дори пенсионирани кадри, които привлечени от увеличението на заплатите, искали отново да бъдат част от класните стаи.  От друга страна, Югозападният университет \"Неофит Рилски\" всяка година дипломира хиляди студенти със статут на учители, които се оплакват, че трудно си намират работа в района. \r\nИнтересът към професията се възобнови последните години, когато от образователното министерство обявиха, че планират увеличение на учителските заплати. От 01.01.2019 г. минималната основна работна заплата за директор на директор на училище, детска градина и обслужващо звено става 1140 лв., на заместник-директор - 1065 лв., на педагогически специалисти - учител, ръководител ИКТ, логопед, психолог, педагогически съветник, корепетитор, хореограф, ресурсен учител, педагог, възпитател, рехабилитатор на слуха и говора, треньор по вид спорт - 920 лв., на старши учител и старши възпитател - 955 лв. И на главен учител и главен възпитател - 1005 лв., съобщиха от МОН.", "date": "2019.01.08", "title": "Има ли дефицит на учители в Благоевградско?"}
{"url": "https://www.actualno.com/society/praznuvame-babinden-news_714970.html", "text": "  Днес, 8 януари, по нов стил т.е. по Грегорианския календар, празнуваме Бабинден - денят на акушерките.     Дълго време в човешката история акушерките са били единствените, оказващи родилна помощ. Те обаче са символ на помощта и в първоначалното отглеждане на новороденото. Има и вярвания, че акушерките можели предварително да определят пола на бебето.   Рано сутринта на Бабинден жените, които имат деца от 1 до 3 години, наливат вода от чешмата, слагат в нея босилек или здравец, приготвят сапун и нова кърпа. След това отиват в дома на бабата-акушерка за обредно поливане и миене на ръцете. Поливането се извършва в градината, на дръвника (за да се пресече всичко лошо) или на стълбите. При миенето бабата хвърля вода нагоре (колкото са капките, толкова да са берекетът и здравето), подскача нагоре (да са пъргави децата). Майката дарява бабата с риза, чорапи, платно и кърпа с вързана в нея пара. Бабата връзва на детето мартеничка от бял и червен конец и паричка и също дарява детето с чорапки и ризка. На коляното на детето слагат малко сол да близне, за да няма разстройство през годината, или пепел, за да не го хващат бабици.\r\nБабата обикаля къщите, в които е бабувала, и къпе малките. Носи бяла и червена вълна, мед и просо. Бялата вълна представлява магическа благословия, за да доживее детето дълги години, червената – за да е здраво и румено, просото – за да пълнее, медът – да е работно като пчелата и да умножи човешкия род. След къпането маже децата с прясно масло и мед. Това е начинът, по който тя миросва малките. С мед и благослов бабата миросва и булките: \"Да са сладки на мъжете си, както е сладък медът\". Бабата-акушерка слага празнична трапеза (като за сватба или кръщене) за всички жени, на които е бабувала, и ги кани на гости. Дъщерите и снахите редят трапезата. Там всяка оставя своя дар: прясна погача, кокошка, баница, шише вино… Наричанията и припевките са свързани със сексуалния живот, зачатието, раждането.  На места бабата, окичена с наниз люти чушки около врата, кади с керемида под полите на жените, за да раждат повече. Пеят се песни за семейството, любовта, честитите майки с многолюдна челяд. Бабата сее с решето просо на софрата, за да са плодовити жените. В началото на трапезата сядат само жени. Чак по-късно идват мъжете.\r\nВечерта ритуалът продължава с обредно къпане на бабата-акушерка, нарича се \"влечугане\". Както тя е къпала децата на присъстващите, така и те нея къпят. Изнасят я навън, слагат я в двуколка, шейна или голям плетен кош и я влачат към реката. Мъжете са маскирани като волове, с кожени маски и рога. По пътя шествието нараства. Невестите гледат да срещнат някой мъж, опитват се да го разсъблекат, искат откуп. Мъжете пък гледат да не се доближават много близо до шествието. Накрая обръщат коша с бабата в реката и я изкъпват хубаво или изсипват на главата ѝ само чаша вода. Вечерта на мегдана се вие общо хоро. Празникът завършва пред къщата на бабата, изпращат я, носят я на ръце, целуват ѝ ръка и дават дарове. Така изразяват своята благодарност и обич към тази жена.   Ако на Бабинден времето е топло и ледът се топи, реколтата няма да е добра. Ако пече слънце, през февруари ще е мразовито. Добре е, ако вали сняг или дъжд. Предвещава плодородие през годината.      Агенция \"Фокус\" ", "date": "2019.01.08", "title": "Празнуваме Бабинден"}
{"url": "https://www.actualno.com/education/za-vsichki-uchenici-do-sedmi-klas-shte-ima-shkafcheta-ot-idnata-uchebna-godina-news_714968.html", "text": "  Ние подготвихме списък от седем мерки. Закупихме училищни шкафчета за над 300 000 ученици, въведохме използването на електронни учебници, оптимизирахме използването на учебните помагала. . Това заяви в ефира на bTV образователният министър Красимир Вълчев относно обезпечаването на всички школа у нас с шкафчета за ползване от страна на учениците. Министърът посочи, че мерките, които ведомството е предприело, имат ефект що се касае до намаляване на тежестта на .         На практика няма промяна - , а не в два модула. Ученикът може да реши да не участва във втората част. , поясни Вълчев.\r\nПървата част ще бъде от 25 задачи, втората част ще бъде преразказ. . Ученикът може да излезе след првата част и да не влезе за втората. За учениците със специални потребности ще има допълнителни 80 минути, както е досега, коментира още Вълчев.   Успяхме да върнем по данни от ноември месец. . Нашите екипи ходят по домовете и разговарят с родителите. Това са в повечето случаи деца, при които семейството няма отношение към образованието, обясни министърът. Активирали сме всички инструменти, с които разполагаме. Между 2.5% и 3% имаме отпадане на ученици заради ранни бракове, стана ясно от думите на Красимир Вълчев.         , тъй като те нямат и добавката за прослужено време, заяви Вълчев.\r\nМоже би нямаме толкова ясно регионални липси на учители. По-скоро имаме липси на учители по чужди езици и информатика. Очакваме по-голям недостиг през следващите 10 години. Този недостиг ще бъде по-голям там, където има малко населено място, уточни министърът.\r\nНаправихме промени, . Предоставяме допълнително стипендии за така наречените \"приоритетни\" професионални направления. Имаме рационализиране на приема. Увеличава се приемът в професионалните направления, които имат по-високи доходи, каза образователният министър. Институтът ( Националният институт по метеорология и хидрология - бел. ред. ) се запази в неговата цялост, просто премина като предприятие към МОН. В него работят много добри специалисти, много добри физици. с имотите. , потвърди Вълчев. По думите му в момента има спор основно за една сграда, която обаче не се ползва пълноценно нито от НИМХ, нито от БАН. , увери министърът.      ", "date": "2019.01.08", "title": "За всички ученици до седми клас ще има шкафчета от идната учебна година"}
{"url": "https://www.actualno.com/bgfootball/kiril-despodov-hristo-stoichkov-mi-pokaza-pytja-news_714960.html", "text": "  Ако беше преди година и половина това може би щеше да ме главозамая. Това заяви в ефира на bTV отличеният футболист на годината Кирил Десподов по повод признанието, което наскоро получи.     Сега се чувствам по-улегнал и имам повече мачове зад гърба си. Тази награда носи доста голяма отговорност, коментира той.\r\nДесподов определя като уникално чувството Христо Стоичков да го избере да тренира с мъжкия отбор. Играчът поясни, че Стоичков е много важен човек в живота му, защото на 15 години му е дал пътя.\r\nДесподов смята, че в България има много таланти, които имат нужда да получат шанс, за да се развиват. Той даде и съвет на децата, които се опитват да приличат на него - нека бъдат себе си. Десподов е убеден, че е напълно възможно ЦСКА да бъде шампион на България през тази година.  Не е тайна за никого, че мисля за трансфер. Много се надявам, че ЦСКА ще ме продадат сега, поясни футболистът. Той посочи, че много харесва италианския футбол.", "date": "2019.01.08", "title": "Кирил Десподов: Христо Стоичков ми показа пътя"}
{"url": "https://www.actualno.com/blagoevgrad/zamryznal-vodoprovod-za-2-mln-lv-izkara-jiteli-na-ribnovo-na-protest-news_714975.html", "text": "  Замръзнал водопровод през зимата, кал и мръсотия през пролетта – така жителите на село Рибново посрещат двата сезона от години. От няколко дни там на практика са без вода – , съобщава bTV.     Причината за всичко това – неизправен водопровод, който заради ниските температури е замръзнал. Въпреки усилията на местните да го размразят, положението остава същото.   „Следващата стъпка, която сме решили да предприемем, е да не плащаме вече вода, да си свалим водомерите и да ги занесем да видят от ВиК, че всичко е замръзнало”, коментират жителите на селото, които излязоха на протест.\r\n„ . Май месец 2016 г. общината предаде целия този актив на асоциацията на ВиК, той е под техен контрол и те трябва да го поддържат. Всяка зима разбираме ледовете, всяка пролет чистим калища и пясъци. Съоръжението не се поддържа, не е подготвено за зимата”, посочи кметът на Рибново Цветан Иванов.  В селото има и друг водопровод, строен през 1956 г. от местните. Той обаче е изоставен и не се поддържа.\r\nНа фона на всичко това се предвижда поскъпване на водата в региона. .        ", "date": "2019.01.08", "title": "Замръзнал водопровод за 2 млн. лв. изкара жители на Рибново на протест"}
{"url": "https://www.actualno.com/society/prognoza-za-vremeto-8-januari-ochakva-ni-opasen-stud-news_714939.html", "text": "  Опасно студено време се очаква във вторник, 8 януари. По данни на метеоролози, това ще е най-студеният ден за седмицата. Градусите ще паднат до 18 - 15 под нулата на места.     Само за четири области на Югоизточна България няма обявени предупреждения за опасности на времето. Навсякъде другаде е в сила предупреждението за потенциално опасно време с отрицателни температури през целия ден.   Заради невъзможността да подсигури топли учебни стаи и температура над 15 градуса директорът на 86-то основно училище „Св. Климент Охридски” в село Владая пусна учениците в дървена ваканция. От Министерството на образованието и науката увериха, че в други училища не се предвижда ваканция по никое време.\r\nСтудът ще се усеща още повече, тъй като ще се изясни, навсякъде се очаква да бъде слънчев денят. Сутрешните температури ще бъдат между минус 18 и минус 8 градуса – в Северна България между минус 16 и минус 8 градуса, в Западна – между минус 15 и минус 11 градуса, в Южна и Източна България около минус 7 градуса. Дневните температури ще се повишат до около минус 3 градуса в Западна и Северна България, в Източна до около 0 градуса.  За София минималната температура ще бъде около минус 13 градуса, а максималната около минус 3 градуса.\r\nВ сряда се очаква да се заоблачи и на места да има слаби превалявания от сняг, което и слабо ще повиши температурите и ще бъдат – сутрешните между минус 10 и минус 7 градуса, а дневните от минус 2 до около 6-7 градуса над нулата за Източна България.\r\nВ четвъртък ще се затопли още и вече сутрешните температури ще бъдат между минус 6 и минус 1 градуса, а дневните между 1 и 10 градуса над нулата. 10 се очаква да са градусите по Черноморието, където ще има и слаби валежи от дъжд.       От петък се очаква ново застудяване, температурите ще се понижат отново и максималните ще бъдат между 0 и 5 градуса.\r\nВ почивните дни ще бъде студено, не се очакват валежи. Сутрешните температури ще бъдат около минус 7-минус 2 градуса, а дневните между минус 1 и 5 градуса, за София максималната температура ще бъде около минус 1 градуса.\r\nСтудено не е само у нас. В съседна Гърция трима души станаха жертва на обилните снеговалежи и минусовите температури. Страната е обхваната от изключително студен фронт, като на места живакът в термометрите падна до минус 18 градуса по Целзий, а обширни части на страната бяха покрити с дебели преспи сняг.\r\nПрез последните дни температурите в Македония паднаха под минус 12 градуса. В понеделник замръзна част от Охридското езеро. На места ледът достигна дебелина от няколко сантиметра. Обикновено зимните месеци край Охрид са доста по-меки и с по-високи температури. В неделя в град Битоля термометрите показваха минус 21 градуса. В Района на Маврово, в западната част на републиката, снежната покривка на много места е над метър.\r\nВ зимна хватка са и в съседна Турция. Заради неблагоприятните зимни условия редица полети по вътрешни и международни линии от летище \"Ататюрк\" в Истанбул бяха отменени, включително и до София.      ", "date": "2019.01.08", "title": "Прогноза за времето - 8 януари, очаква ни опасен студ"}
{"url": "https://www.actualno.com/europe/pojarnikarite-v-italija-iskat-globa-za-ministyra-populist-mateo-salvini-news_714957.html", "text": "  Синдикатът на пожарникарите в Италия иска министъра на вътрешните работи Матео Салвини да бъде глобен. Вицепремиерът често носи ризи и якета с маркировка на полицията и пожарната служба. Службите имат отделни униформи и носенето на отличителните знаци на двете е нарушение, съобщава BBC, цитирана от БГНЕС.     В Италианският наказателен кодекс пише, че неправомерното носене на униформи или знаци на държавни служители е незаконно, като глобата е между 154 до 929 евро.   Матео Салвини обяснява облеклото си с уважението, което изпитвал към работата на полицията и пожарната. Но в изявление синдикатът на пожарникарите контрира, че облеклото на Салвини подвежда хората, че стоят пред полицай.\r\nПолитически противници на министъра го обвиниха в позьорство. Журналистът Роберто Савиано каза по радиото, че самоволното носене на униформи и отличителни знаци е признак на неуважение към служителите и институциите.  Салвини е лидер на националистическата \"Лига\" и е един от най-големите популисти в Европа.", "date": "2019.01.08", "title": "Пожарникарите в Италия искат глоба за министъра-популист Матео Салвини"}
{"url": "https://www.actualno.com/society/napisa-li-njakoj-loko-i-na-heopsovata-piramida-snimka-news_714947.html", "text": "  Снимка, на която личи надпис \"Локо 2019\", набира популярност във Facebook. И причината е, че надписът се е появил върху ... Хеопсовата пирамида.     Дали снимката е автентична, може само да се гадае, но според появилите се коментари не става въпрос за измама. Гласност на коментарите даде първо bTV. Припомняме, че през миналата година вече имаше скандал по отношение на подобен опит за увековечаване на футболна история. Той се случи в Япония, където в близост до Паметника на загиналите при атомната бомбардировка в Хирошима, двама техници от състава на Софийската опера . След като това се разбра, двамата бяха уволнени, но и в Япония самият скандал не беше толкова голям, колкото в България.  ", "date": "2019.01.08", "title": "Написа ли някой \"Локо\" и на Хеопсовата пирамида? (СНИМКА)"}
{"url": "https://www.actualno.com/asia/200-miliona-dushi-v-indija-se-vkluchiha-v-nacionalnata-stachka-news_715014.html", "text": "  Около 200 милиона души в Индия взеха участие в националната двудневна стачка, която започна по призив на редица профсъюзи и леви движения. Това се съобщава от организаторите на акцията.     Протестиращите издигнаха лозунги, изискващи по-високи минимални заплати и пенсии в различни отрасли, подобрени социални условия, работни места за безработни младежи и редица други.   Недоволните граждани обвиняват централното правителство в отказ да защити интересите на работещите. Някои селски и земеделски асоциации се присъединиха към акцията.\r\nВ редица региони на страната протестиращите блокираха железниците и магистралите. В щатите Западна Бенгалия и Керала имаше сблъсъци с полицията, предаде ТАСС, цитирана от БГНЕС.  Според индийските медии стачката може да се отрази на градския, междуградския и железопътния транспорт, банковия сектор, застрахователните компании и телекомуникациите. В някои области са затворени училища и други образователни институции. В градовете са затворени много магазини и офиси.", "date": "2019.01.08", "title": "200 милиона души в Индия се включиха в националната стачка"}
{"url": "https://www.actualno.com/celebrate/sv-prepodobna-domnika-djakonisa-news_714941.html", "text": "  През време на император Теодосий Велики (379-395 г.) и на патриарх Нектарий (381-397 г.) в Цариград пристигнала от Картаген благородната девица Домника заедно с приятелката си Мавра и трите им прислужнички. Петте девойки били езичници и всички силно желаели да се покръстят. За тях получил Божие внушение светият патриарх. Затова той не само извършил св. Кръщение над тях, но и ги посветил за дякониси. А император Теодосий Велики, който палагал старания да отслаби езичеството и който покровителствал християнстовото, им подарил земя край брега на морето зад чертите на града. Там Домника и Мавра построили два манастира, които станали школи за млади християнки.     С пламенна ревност преподобна Домника се предала на аскетически подвизи, като изнурявала тялото си със строг пост и усилен труд, и достигнала до високо духовно съвършенство, осенено от Бога с дар на прозорливост и чудотворство. Тя лекувала болни, предсказвала бъдещето, имала власт над природните стихии, събуждала мисли за вечността дори в лекомислените жители на безгрижната столица.   Св. Домника доживяла до дълбока старост, узнала предварително деня на собствената си смърт и умряла през време на няколкомесечното царуване на Лъв († 474 г.). © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).   ", "date": "2019.01.08", "title": "Св. преподобна Домника дякониса"}
{"url": "https://www.actualno.com/chronicles/kartinata-na-leonardo-da-vinchi-mona-liza-e-pokazana-za-pryv-pyt-v-sasht-news_714940.html", "text": "  Мона Лиза или La Gioconda, Джокондата – \"веселата жена\" е картина, нарисувана с маслени бои върху дъска от топола през 16 век от Леонардо да Винчи и е една от най-известните картини в западната история на изкуството; малко други картини са толкова известни и репродуцирани. Картината е собственост на френското правителство и се съхранява в Лувъра в Париж.     На картината е изобразена жена, която гледа към зрителя със \"загадъчна усмивка\".   Името Мона Лиза произлиза от биографията на Леонардо да Винчи, написана от Джорджо Вазари и публикувана 31 години след смъртта на Леонардо. В нея той идентифицира седящата дама като Лиза, съпруга на богатия флорентински търговец Франческо дел Джокондо. \"Мона\" е често срещано в италианския език сливане на \"мадона\", което значи \"моята дама\", еквивалент на френското \"Madam\"; така името на картината означава \"Madam Lisa.\"\r\nАлтернативното заглавие Джокондата е женски род на Джокондо. На италиански giocondo означава също и 'весел, жизнерадостен, жив' следователно \"gioconda\" означава \"весела жена\". Заради усмивката това име придобива двойно значение.  През 19 век и Мона Лиза, и Джокондата са вече утвърдени имена на картината. Преди да се утвърдят тези имена, картината е била назовавана с много и различни описателни изречения като \"неизвестната флорентинска дама\" и т.н.\r\nВероятно Леонардо е започнал да рисува Мона Лиза през 1503 и според Вазари я завършва четири години по-късно.   Леонардо взима със себе си картината във Франция през 1516, когато крал Франсоа I кани художника да работи в Кло Люс близо до замъка на краля в Амбоаз. Кралят купува картината за 4000 екю.    След смъртта на Леонардо картината е отрязана, като са отстранени части от двете ѝ страни. Първоначално е имало колони от двете страни на фигурата, познати на изкуствоведите от ранните копия на творбата. Краищата на постаментите все още могат да се видят.\r\nКартината първоначално е изложена във Фонтенбло, а по-късно е преместена във Версайския дворец. След Френската революция е преместена в Лувъра. Наполеон I я премества в спалнята си в Тюйлери; по-късно отново е върната в Лувъра. По време на Френско-пруската война от 1870–1871, картината е извадена от Лувъра и скрита някъде във Франция.\r\nКартината не е много известна до средата на 19 век, когато е оценена от символисткото течение в изкуствата. Те я свързват с техните идеи за женската загадъчност.   През годините след смъртта на Леонардо да Винчи хората си задават въпроса, коя е жената седяща срещу художника. Освен за съпруга на търговец Мона се смята за женския облик на да Винчи, след като са направени съпоставки с образите на художника и портрета. При задаването на въпроса, защо Лиза се усмихва загадъчно и как е могла да стои неподвижна и усмихната толкова много време, историци и учени изказват предположение, че Джокондата всъщност е имала болест, която не е позволявала на лицевите мускули да се отпуснат и следователно това е било ежедневното ѝ състояние. Според изследвания на френски и канадски учени, когато Леонардо е завършвал картината, Мона Лиза е била бременна.", "date": "2019.01.08", "title": "Картината на Леонардо да Винчи Мона Лиза е показана за пръв път в САЩ"}
{"url": "https://www.actualno.com/showbusiness/proshtavame-se-s-ivan-laskin-news_714952.html", "text": "  Поклонението пред популярния български актьор , който почина на 6 януари, ще бъде днес, 8 януари, от 12:30 часа в храма \"Св. Седмочисленици\". Малко по-късно погребението му ще се състои в Алеята на творците на Централните софийски гробища.     Ласкин, един от най-харизматичните, обичани и талантливи български актьори, си отиде на 48-годишна възраст след престой в тежко състояние във ВМА.   Иван Ласкин остави сериозни следи както в киното, така и в театъра. През 1986 година детският сериал \"Васко да Гама от село Рупча\" го превръща в най-популярното момче у нас. По-късно завършва ВИТИЗ. Незабравими остават ролите му и в сериали като \"Хайка за вълци\" и \"Дунав мост\". Играел е на сцените на Народен театър \"Иван Вазов\", театър \"Българска армия\", Малък градски театър \"Зад канала\" и много други.", "date": "2019.01.08", "title": "Прощаваме се с Иван Ласкин"}
{"url": "https://www.actualno.com/blagoevgrad/sandanski-shte-byde-domakin-na-detski-futbolen-turnir-news_714965.html", "text": "  От община Сандански съобщиха добрата новина, че ще бъдат \"Пирин къп 2019\", който ще се проведе през февруари. Събитието ще премине под патронажа на кмета на града - Кирил Котел. Засега потвърждение за участие са дали редица столични школи, сред които отборите на Левски и ЦСКА- София.     Пиринско от години се слави като мека на футбола. Районът е родно място на много известни футболисти като Димитър Бербатов, и футболистът на годината Кирил Десподов. \r\nГолямото спортно събитие ще привлече интереса на девет страни с набори от 2003 до 2010г.  Очакват се гости от Украйна, Охрид и Румъния. \r\nОт общината заявиха, че провеждането на турнири с такъв ранг доказват, че футбола в курортния град е на ниво и Община Сандански подкрепя спорта във всичките му направления.  ", "date": "2019.01.08", "title": "Сандански ще бъде домакин на детски футболен турнир"}
{"url": "https://www.actualno.com/crime/kradcite-na-kartinite-na-majstora-s-nad-40-prisydi-za-krajbi-news_714948.html", "text": "  Двама известни рецидивисти шо отношение на кражбите са откраднали картините на Владимир Димитров-Майстора и Димитър Киров-Ди Киро. Става въпрос за 45-годишния Антон Антонов-Амет и 27-годишния Виктор Марев-Чочо, пише в. \" \".     Чочо се предаде сам в полицията вчера (7 януари), след като Амет беше арестуван късно вечерта на Йордановден. Информацията за случилото се идва след като МВР лаконично съобщи за двама арестувани вчера, без да дава уточнения.   Амет и Чочо имат 43 присъди за кражби и грабежи. Те продали открадното за 3000 лева на търговеца Атанас Йончев-Насо Дългия, като твърдят, че той им поръчал кражбата. Той пък препродал част от платната на друг в занаята - Божидар Нейков, малко по-късно същия ден. Цената – 9000 лева за 9 картини, а за другите възникнал спор дали са на Майстора.\r\nНейков и Йончев бяха арестувани на 4 януари, в домовете им откриха повечето платна. Те са обвинени за вещно укривателство и са на свобода срещу гаранции от по 5 хиляди лева Друга картина на Владимир Димитров беше върната в полицията от мъж, който я купил. Той не е обвинен, защото е помогнал на разследването.  ", "date": "2019.01.08", "title": "Крадците на картините на Майстора - с над 40 присъди за кражби"}
{"url": "https://www.actualno.com/society/novini-ili-novini-kartinata-na-pechata-za-8-januari-news_714935.html", "text": "  Вторник е – а вече успяхме да блеснем и международно с казуса с , който беше отнет още преди съдът ни да се произнесе по случая, а за капак съдът отсъди в полза на либийците. Така че явно тепърва ще има на какво да се радваме – и през седмицата, и през новата година.      Медията обръща сериозно внимание на приходите на БЕХ от търговията на свободната борса. За първите девет месеца на предната година има увеличение от 90% - до 312 млн. лева. Само от АЕЦ \"Козлодуй\" са платени дивиденти за почти 118 млн. лева, докато през 2016 година това число е било само 1,4 млн. лева.\r\nА другата значима новина е международна – че съвсем скоро в Европейския парламент може да има политическа група, водена от популистите-националисти Матео Салвини като италиански премиер (ако се пребори за поста на следващите избори) и бившия полски премиер Ярослав Качински.   Внимание към криминалното – Вълчо Арабаджиев ще си остане в ареста и за рождения си ден т.е. 9 януари. Тогава е роден и баща му Ветко, който обаче още се укрива успешно от българските власти. А според адвоката на Вълчо – Илиан Василев, този арест е за да се предаде Ветко.     Супер най-важната новина – гигантски сом върнал надеждата на дунавски рибари. Не било обаче сом, ами моруна – 200-250 килограма. Където сом, там и моруна.\r\nПо-важната новина е, че касовата бележка в магазините трябва да се издава автоматично т.е. да няма ръчно набиране на касов апарат. С багер и два дни по-късно, в Костандово намериха хвърления в река Мътница кръст за Богоявление. И всичко вече е на шест – щом кръстът е намерен, край с лошотията. Дали така става на този свят, как мислите? Още повече, че намерилите го момчета не го представили, а май си го отнесли - въобще, сеир.\r\nИма и една интересна новина – че адвокатът на Цветан Василев Лазар Карадалиев е забъркан в пране на пари на руския олигарх Константин Малофеев. Тук с голяма доза вероятност нищо чудно да е така. Карадалиев се сдоби с обвинение за водач на престъпна група, но официално не беше оповестено в чия полза е прал пари. Само че ръководителят на спецпрокуратурата Иван Гешев каза, че прането не било ощетявало държавата – а вестникът говори за сделки, сред които е и тази за \"Авионамс\". Този завод случайно дали не беше с решаващо държавно участие? Та кой лъже в крайна сметка?   Благодарности и за включването ни в поредния изблик на справедливо медийно слово заради новината, че \"Демократична България\" заради гражданската конфискация. Не била гражданската проблем, защото хич и не била по евродирективата за престъпно придобито имущество. Ами щом не е по нея, дали не е против нея?", "date": "2019.01.08", "title": "Новини или Novini - картината на печата за 8 януари"}
{"url": "https://www.actualno.com/society/varna-e-po-dobyr-grad-za-jivot-ot-sofija-spored-prestijna-klasacija-news_714946.html", "text": "  Морската ни столица Варна изпреварва реалната ни столица София в една от световните класации за качество на живот, която се обновява два пъти в годината. Става въпрос за на сайта Numbeo, в която влизат над 200 градове и която се изготвя на база 9 критерия от потребителите на сайта.     Оказва се, че Варна е на 142-во място от 226 градове в последното засега издание на класацията - точно след Ню Йорк. За сравнение София се класира 18 места по-назад - чак на 160-то място, пише в. \" \".   И макар София да е зад Варна, всъщност столицата ни е пред градове-емблеми на човешката цивилизация като например Рим, Лондон, Париж, Москва, както и пред столиците на няколко балкански и източноевропейски държави - Атина, която е едно място по-назад, Букурещ, Белград, Будапеща.\r\nСофия получава добри оценки по отношение на трафика и малкия престой в задръствания в сравнение с други големи световни градове, което едва ли се покрива с мнението на много живущи в столицата. Оказва се и, че за качеството на здравеопазването, степента на сигурността, цените на имотите, финансовия стандарт на стоките и услугите оценките също са добри, като по тези критерии София стига дори до 25-то - 30-то място. Но оценката за чистотата на въздуха е много лоша и това най-вече допринася за цялостното класиране.  Именно в чистотата на въздуха Варна е по-напред, което определя и победата ѝ над София в класацията. Иначе по другите основни критерии нещата са доста сравними.\r\nПловдив, който до миналата година също присъстваше в тази класация, този път е изпаднал от нея.   В първата десетка на класацията присъстват само австралийски, американски и швейцарски градове. На първо място е столицата на Австралия Канбера, а в топ 10 са още Аделаида, Брисбън, новозеландската столица Уелингтън, също така Цюрих и Айндховен. Всички те имат равни на София или дори по-лоши резултати по критерия престой в задръствания, но по всички останали имат много по-високи оценки.    Освен Айндховен другите европейски градове на челни места са Копенхаген и Виена.\r\nИначе най-скъп град за живеене в света продължава да е Ню Йорк, следван от Токио и Лондон.", "date": "2019.01.08", "title": "Варна е по-добър град за живот от София според престижна класация"}
{"url": "https://www.actualno.com/asia/kim-chen-un-na-poseshtenie-v-kitaj-news_714949.html", "text": "  Държавната информационна агенция на Китай потвърди, че севернокорейският лидер Ким Чен Ун е на посещение в страната, предаде БГНЕС.     Лидерът на Северна Корея се отзовал на покана на президента на Китай Си Дзипин. Посещението трябва да включва среща между двамата лидери и да продължи от 7 до 10 януари.   Китай е основният съюзник на изолираната Северна Корея. Ким Чен Ун често посещава страната, като обикновено визитите не се обявяват предварително.\r\nМеждувременно американският президент Доналд Тръмп и канадският премиер Джъстин Трюдо  осъдиха арестите на двама канадци в Китай. Двамата обсъдиха в телефонен разговор задържането на Майкъл Ковриг и Майкъл Спавор, съобщава АФП.  Арестите на канадците в Китай дойдоха, след като Отава, по искане на САЩ, задържа финансовия директор на китайския телекомуникационен гигант Huawei Мън Уанджоу. Арестуваната е дъщеря на основателя на Huawei, като канадският съд още не е решил окончателно дали да я предаде на САЩ.", "date": "2019.01.08", "title": "Ким Чен Ун на посещение в Китай"}
{"url": "https://www.actualno.com/asia/erdogan-obeshtal-da-ne-zakacha-syuznicite-na-sasht-v-sirija-news_714951.html", "text": "  Турският президент Реджеп Ердоган е поел ангажимент Турция да не атакува отрядите в Сирия, които се ползват с подкрепата на САЩ, твърди руската информационна агенция ТАСС, цитирана от БГНЕС.     В интервю пред CNBC държавният секретар на САЩ Майк Помпео каза, че Реджеп Ердоган обещал турските операции в Сирия да са насочени само срещу терористичната организация \"Ислямска държава\".   \"Турците гарантират, че след нашето изтегляне, тези, които са се сражавали заедно с нас против \"Ислямска държава\", ще бъдат защитени\", казва Помпео.\r\nНа въпрос дали има доверие на Ердоган, държавният секретар отговаря, че в крайна сметка важни са делата, а не думите. \"Това се отнася и до нашият съюзник в НАТО - Турция\", заяви Помпео.  Същевременно американският държавен секретар повтори за пореден път, че \"Ислямска държава\" била \"на 99% унищожена\".\r\nМеждувременно американският президент Доналд Тръмп и колегата му Еманюел Макрон  проведоха телефонен разговор, за да обсъдят изтеглянето на САЩ от Сирия.   \"Двамата лидери обсъдиха ситуацията в Сирия, включително решимостта на Съединените щати и Франция да унищожат \"Ислямска държава\", както и плановете за обмислено и координирано изтегляне на американските войници от Сирия“, се казва в официалното изявление на Белия дом. Двамата президенти подчертават още, че ново използване на химическо оръжие в Сирия няма да бъде толерирано.    ", "date": "2019.01.08", "title": "Ердоган обещал да не закача съюзниците на САЩ в Сирия"}
{"url": "https://www.actualno.com/cars/seat-predloji-leon-na-metan-news_714961.html", "text": "  Електрификацията на автомобилите е един от най-модерните маркетингови ходове на производителите, но цената на екологичните превозни средства е доста висока и това засега е големият проблем за продажбите им. Затова и някои марки добавят в гамата си модели, работещи на метан, които са по евтини за клеинтите не само от гледна точка на стойността на горивото, но и като цена на самия автомобил.     Така компанията SEAT реши да предложи версия на хечбека си Leon, която е оборудвана с мотор на метан. Любопитното е, че двигателят е с турбина – 1,5-литров с 4 цилиндъра, развиващ мощост от 130 к.с. и 200 Нм въртящ момент. Той може да работи в комбинация с 6-степенна механична скоростна кутия или със 7-степенен автомат.   Новата версия се казва Leon TGI Evo, като тя представлява алтернатиаа на 1,4-литровия бензинов мотор TSI. Въпреки, че е настроен за работа с метан, двигателят е запазил системата Start/Stop и турбото, а буталата са с хром-никелово покритие, което намалява тяхното износване.\r\nНовият SEAT Leon TGI Evo има 3 бутилки за газ, които осигуряват пробег с едно зареждане от 500 км. След превключване на бензин хечбекът може да измине още 150 км. Цената на тази версия ще стане ясна преди старта на продажбите, който е планиран за пролетта.  ", "date": "2019.01.08", "title": "SEAT предложи Leon на метан"}
{"url": "https://www.actualno.com/europe/francija-shte-gotvi-po-strogi-sankcii-za-nereglamentirani-protesti-news_714954.html", "text": "  Заради протестите на \"жълтите жилетки\" Франция ще приеме нов закон, предвиждащ значително по-тежки наказания за употреба на насилие и нанасяне на материални щети по време на протест, предаде БГНЕС.     Премиерът Едуар Филип каза в телевизионно интервю, че ще бъдат въведени и по-тежки санкции за тези, които организират протести, без да подават искания за разрешение от страна на властите. Предвиждат се наказания и за участниците в недекларирани митинги, както и забрана по време на протест да се носят маски, които скриват цялото лице.   Филип уточни, че това не означавало, че гражданите няма да имат право да протестират свободно. Той даде пример със законите срещу футболните хулигани, на които е забранено да посещават спортни прояви.", "date": "2019.01.08", "title": "Франция ще готви по-строги санкции за нерегламентирани протести"}
{"url": "https://www.actualno.com/politics/bivsh-voenen-ministyr-schita-che-prezidentyt-lobira-v-opredelena-posoka-za-iztrebitelite-news_714962.html", "text": "  България е република с парламентарно управление и властите са разделени. Хубаво е да вникваме в законодателството, когато имаме такъв тип спорове. . Това заяви в ефира на bTV бившият военен министър Николай Ненчев по темата с от страна на България.      . Аз лично съм убеден, че това е най-добрият избор на България, категоричен бе Ненчев. . Имам подобно основание и съм споделял неведнъж моите опасения, отговори Ненчев на въпрос дали президентът Румен Радев лобира в определена посока относно избора на боен самолет.   Нека президентът бъде така добър и да приеме волята на Народното събрание. Нека правителството и министърът на отбраната към договора при подписването веднага да получим 4 или 5 F-16, да пристигнат употребявани, но ние веднага да започнем със защитата на въздушното ни пространство, предложи Ненчев. .      \"Цената на изтребителите е важна и ако американската страна не изпълни ангажимента си да намали цената, то България ще премине към следващия кандидат. Но ако съдим от опита със Словакия, където за F-16 беше намалена цената с 600 млн. долара, това най-вероятно ще се случи\". Това заяви и бившият министър на отбраната Бойко Ноев.    Той беше категоричен пред БНТ - чак когато влезе в парламента ( през тази седмица - бел. ред. ), . Ноев обаче посочи, че един от участниците в междуведомствената комисия за избор на нов многоцелеви изтребител бил казал, че \"изцяло се доверявал\" на експертите. По адрес на Румен Радев, Ноев заяви: \" \".", "date": "2019.01.08", "title": "Бивш военен министър счита, че президентът лобира в определена посока за изтребителите"}
{"url": "https://www.actualno.com/business/svobodnijat-tok-nosi-mnogo-solidna-pechalba-na-dyrjavata-news_714943.html", "text": "  Над 90% ръст на приходите си до 312 млн. лв. за деветте месеца на миналата година отчита Българският енергиен холдинг (БЕХ). За този период има ръст и в печалбата - преди данъците тя е била 137.7 млн. лв., или увеличение с около 15% спрямо година по-рано. Това показва отчетът на компанията, публикуван от финансовото министерство, цитиран от       \". Първа атомна регистрира по-висок нетен резултат - от едва 1.4 млн. лв. през 2016 г. до цели 117.9 млн. лв. година по-късно, показва отчетът. Интересно е, че по-добрият финансов резултат на дружеството се дължи на по-високите приходи от продажба на ток на борсовия пазар и на по-ниските разходи около удължаването на живота на пети и шести блок на ядрената централа. За сравнение само за полугодието Първа атомна е продала на свободния пазар с 416% повече ток в сравнение със същия период на 2017 г.    но от друга страна борсовата търговия продължава да е обект на остри критики от страна на бизнеса. Както в началото, така и в края на миналата година цените достигнаха рекордно високи нива, а индустрията, която е и основният клиент, заговори за спекула.\r\nПричината бе, че на борсовия пазар по това време с най-големи количества играеха две държавни компании - АЕЦ \"Козлодуй\" и \"Марица-изток 2\". Затова и точно преди година големите работодатели сезираха Комисията за защита на конкуренцията да провери дали дружествата не са в картел, но резултатите така и не станаха ясни.  Продажбата на енергийната борса за 5.2 млн. лв. на Българската фондова борса също се е отразило на приходите на БЕХ. Заслуга има и \"Мини Марица-изток\", която е на печалба от 3.5 млн. лв. и също е превела дължимия 50-процентов дивидент към БЕХ. като отчита ръст на печалбата от 169.6 млн. лв., което е с цели 67% повече спрямо година по-рано. На печалба, но от 17.6 млн. лв., излиза и друга държавна енергийна компания - \"Булгаргаз\". Въпреки това дружеството регистрира спад в нетните си приходи до 4.1 млн. лв. за деветте месеца на 2018 г. За сравнение през същия период година по-рано те са били почти 20 млн. лв.    Компанията отчита отрицателен финансов резултат за деветте месеца в размер на 153.4 млн. лв., като спрямо същия период на 2017 г. пропадането е с 62.4 млн. лв. Загубата за периода януари-септември показва, че не е постигнато подобрение на финансовото състояние на дружеството. НЕК продължава да изпитва затруднения при обслужване на задълженията си към доставчици, както и по кредитите си към БЕХ, пише в отчета на компанията.     . С положителен резултат обаче са \"Булгартрансгаз\" и Електроенергийният системен оператор, чиято печалба за деветте месеца е 23.4 млн. лв. На дъното в \"класацията\" и без изненади е държавната ТЕЦ \"Марица-изток 2\", която отчита загуба преди данъците в размер на 260.4 млн. лв. Основната причина за този резултат отново са големите разходи за покупка на квоти за емисии парникови газове, чиято цена според компанията е нараснала тройно.\r\nДнес, 8 януари, предстои заседание на Тристранката заради цените на тока на борсата. Изненадващо или не, но синдикатите са основен двигател на спешното заседание - защото се плашат, че по-скъпите цени ще оскъпят и други стоки и много хора щели да си загубят работата.", "date": "2019.01.08", "title": "\"Свободният ток\" носи много солидна печалба на държавата"}
{"url": "https://www.actualno.com/europe/tereza-mej-moje-i-da-poluchi-koz-ot-es-sreshtu-poddryjnicite-na-tvyrdija-brexit-news_714950.html", "text": "  Европейският съюз или поне достатъчно влиятелни европейски лидери са готови да обещаят писмено на британския премиер Тереза Мей, че до края на 2021 година ЕС и Острова ще приключат с бъдещите преговори за споразумение за търговия. Това обещание може би ще помогне на Мей да убеди британския парламент да одобри за Brexit, включващо \"мека\" граница между Ирландия и Северна Ирландия, пише Агенция \"Фокус\".     Очакванията са, че през следващите дни ще има уточнения по темата между Брюксел и Лондон и евентуално ще се определи въпросният срок за край на търговските преговори. Ако това стане, Мей се надява, че ще убеди британските депутати, че няма да има \"включване\" на защитния механизъм в проектоспоразумението - т.е. \"меката\" граница между Северна Ирландия и Ирландия да си остане дори да няма търговско споразумение. Това, разбира се, изобщо не се харесва на поддръжниците на \"твърдия\" Brexit.   Британският премиер ще разговаря с председателя на Европейската  комисия Жан-Клод Юнкер по-късно тази седмица, но не са планирани други  срещи за преговори, заяви вчера представител на Брюксел.\r\nМаргаритис Схинас, говорител на ЕК, каза, че министър-председателят и  Юнкер са имали \"приятелски разговор\" по телефона и \"ще говорят отново  тази седмица\". Юнкер е казал, че споразумението за оттегляне е  \"най-доброто и единственото възможно\" и няма да бъде предоговаряно.  Говорителят на британския премиер потвърди, че Тереза Мей е  говорила с редица лидери на ЕС по време на коледната почивка на  парламента, включително германския канцлер Ангела Меркел, френския  президент Еманюел Макрон, холандския премиер Марк Рюте и испанския  премиер Педро Санчес, както и с председателя на Европейския съвет Доналд  Туск и председателят на Европейската комисия Жан-Клод Юнкер. Тя също е в  контакт с ирландския премиер Лео Варадкар.\r\nБритански правителствени източници обаче се опасяват, че само писмо от ЕС няма да е достатъчно, за да убеди евроскептичните депутати да се откажат от заплахата си да отхвърлят споразумението за оттегляне и очакват премиерът да настоява за допълнителни отстъпки през следващите няколко дни. Тереза Мей заяви, че продължава да оказва натиск върху Европейския съюз за \"по-нататъшни гаранции\" за защитния механизъм в стремежа ѝ да спечели подкрепата на депутатите за законопроекта за оттегляне.   Мей получи предупреждение за повече враждебни действия на парламента, като лейбъристите намекнаха, че партията може да подкрепи изменение, с което се цели блокиране на паричните средства на държавната хазна за подготовка при липса на сделка. Източник, близък до лидера на Лейбъристката партия, Джеръми Корбин каза, че депутатите на партията могат да бъдат инструктирани да гласуват за изменението, внесено от Ивет Купър. По време на сблъсъците в Камарата на общините Корбин каза на министрите, че \"няма да има повече бягство\" от значимия вот.    ", "date": "2019.01.08", "title": "Тереза Мей може и да получи коз от ЕС срещу поддръжниците на твърдия Brexit"}
{"url": "https://www.actualno.com/politics/manolova-se-podigra-s-api-za-vinetkite-puska-jalbi-do-ks-za-gorivata-i-vodata-news_714969.html", "text": "  Правото на добро управление на гражданите от страна на администрацията е драстично нарушено. . Така картинно описа нещата с омбудсманът Мая Манолова.     Според омбудсмана е абсурдно да се обяснява как системата работела. Тя призова държавата да се въздържа от санкции заради електронните винетки не само . Ще изпратя съответните препоръки до МРРБ и АПИ – да няма санкции, докато системата не заработи безупречно, подчерта Манолова пред Нова телевизия.   По вечната тема – с , Манолова беше категорична, че увеличението на цената не довело до по-добра услуга. Затова задавам този въпрос от името на хората на институциите и отговор няма, уточни тя. И беше категорична – законът е написан така, че да защитава ВиК дружествата. . Не се държи сметка за инвестицията, за качеството, дали доставката се прави гравитачно, изброи Манолова защо законът е лош. За пример Манолова даде Шумен, където водата от Нова година стана най-скъпа – 3,40 лева на кубик, а качеството е много лошо. В четвъртък, 10 януари, в Шумен ще има обществено обсъждане.\r\nЩо се отнася до водата, в село Рибново от четири дни няма вода и вече там има протест - защото тръбата не е под земята, а над нея и е замръзнала. Хората се опитали да размразят водопровода с огън, но нищо не се получило. Има призиви да се спре да се плаща на ВиК дружеството, което е общинско. Кметът на Рибново подкрепя идеята, защото ВиК не осъществява поддръжка.  Манолова обяви, че още днес (8 януари) ще подаде конституционна жалба срещу новия . Тя определи влизащия сега закон като \"тежък удар\" срещу малките търговци на горива. Според омбудсмана – големина на склад (бел. ред. – 10 000 бутилки газ ), обезпечение с капитал (бел. ред. - поне 20 000 лева гаранция за всяка бензиностанция ). Освен това, по думите на Манолова законът удрял по живеещи в по-малки населени места, защото там големите вериги нямали интерес да правят бензиностанции.\r\nПред БНТ от Националното сдружение на търговци и превозвачи на горива бяха категорични, че ще протестират, но не пожелаха да кажат кога, за да няма опити да им бъде провален протестът. Те посочиха, че за половин година - от приемането на закона до влизането му в сила сега, са сезирали всички възможни институции, включително Манолова и европейски институции (не стана ясно кои), но в крайна сметка нищо още не се е случило.   Омбудсманът подготвяла и трета конституционна жалба – защото Народното събрание по закон уволнило хиляди граждани и им забранило да кандидатстват за държавна служба. Става въпрос за \"преобразуването на договори\" от такива по Закона за държавния служител в трудови. За това най-много се оплакваха служители на МВР, а Манолова счита, че терминът \"преобразуване\" е противоконституционен.    ", "date": "2019.01.08", "title": "Манолова се подигра с АПИ за винетките, пуска жалби до КС за горивата и водата"}
{"url": "https://www.actualno.com/viewpoint/shengen-shte-gledame-prez-kriva-libija-news_714987.html", "text": "  Както обикновено, по коледните и новогодишните празници винаги има по някоя много сериозна новина, която или изплува на по-късен етап, или не изплува изобщо. Този път изплува – \"Бадр\", който въпреки две съдебни решения в България се оказа със сменено име и отплавал извън българската акватория.     Историята е повече от абсурдна – заради спор кой на кого дължи едни пари (ама много пари), корабът стои в пристанище Бургас от есента на 2017 година насам. И точно преди поредицата от коледни празници, преди българският съд окончателно да обяви публично кой е прав – либийците, според решението, на борда на кораба се качва частен съдебен изпълнител, придружен от частни охранители, както и от представители на \"Гранична полиция\" и \"Морска администрация\". Набързо екипажът е изгонен, има твърдения от страна на либийците, че са заплашвани с оръжие и че граничните полицаи били \"под командване\" от страна на ЧСИ-то – според \"Биволъ\" това е Тотко Колев.\r\nКой и за какво спори – за над 9 млн. долара, като претенцията към Либия от българска страна е на \"Булгаргеомин ЛТД\". Името съвпада с държавна фирма от предишния режим – \"Булгаргеомин\". Дали обаче двете имат нещо общо – юридическа приемственост например? И по-важното – КОЙ успява да накара \"Гранична полиция\" да се задейства по такъв начин при още течащо дело? Явно ТОЙ е разбрал, че съдът няма да реши както му се иска ...\r\nСкандалът е грандиозен, защото сега Либия ни обвинява в пиратство. Тепърва ще има и продължение – според журналиста Георги Милков танкерът е бил застрахован в Lloyds, най-известната в света компания що се отнася до морско право. Едва ли ей така британците ще оставят нещата, щом става въпрос за милиони.  Дотук държавата мълчи, само транспортният министър Росен Желязков взе да обяснява как това си било частно-правен спор. Само че не е, щом \"Гранична полиция\" и \"Морска администрация” се намесват при течащо съдебно дело. А ако наистина представените документи за изземване на кораба и поставянето му под панамски флаг са фалшиви, тогава държавата се превръща в съучастник в пиратство.   Къде сега е Бойко Борисов да обясни колко са сигурни границите ни? А Цветан Цветанов няма ли да се изкаже как сме изпълнили всички формални критерии, за да влезем в Шенген? Преводът на думата \"формално\" от английски е \"официално\". Само че на български език тя има и значение на нещо, пред което няма пречки, но още не се е случило съвсем по установения ред. И този нюанс е изключително натрапващ се в случая. Защото иначе знаем да говорим каква държава е Либия, какво властва там, но нашата държава бързо се приравни с нея.\r\nБългария формално е член на ЕС, но на практика не е. България не иска да изпълнява своите задължения като член на ЕС, когато не ни отърват – и на управляващи, и на опозиция. Затова и България не я пускат в Шенген – защото такива работи като с либийския танкер ясно показват как и формално, и на практика първият закон, властващ в България, е този на мутрите – каквото поискам, си е мое.    И да не забравяме – КОЙ стои зад това нещо, наречено \"Булгаргеомин\"? Нека отговори някой официален представител на държавата. Защото щом \"Гранична полиция\" и \"Морска администрация\" така бързо му изпълняват капризите, явно е няКОЙ с много голямо влияние. Такъв, който счита, че законите са само за другите.  Ивайло Ачев ", "date": "2019.01.08", "title": "Шенген ще гледаме през крива Либия"}
{"url": "https://www.actualno.com/cars/karlos-gon-se-javi-pred-syda-i-ostava-v-aresta-news_714953.html", "text": "  Бившият шеф на Nissan Карлос Гон беше докаран в съда със затворнически автобус. Това е първата му публична проява, откакто беше арестуван преди близо 2 месеца, предаде БГНЕС.     Краткото съдебно заседание имаше за цел съдията да изложи пред Гон детайлите около ареста му, както и подробности по обвиненията във финансови злоупотреби.   Карлос Гон каза пред съда в предварително подготвено изявление, че е невинен, погрешно обвинен и несправедливо задържан. Той добави, че всяко решение за управлението на компанията е взимал с одобрението на борда на директорите.\r\nСъдията обаче реши, че Карлос Гон остава в ареста, защото има опасност да избяга или да укрие доказателства.  Интересът към делото в Япония е огромен. Повече от 1000 души се записаха за разпределяните на случаен принцип 14 места за зрители в съдебната зала.", "date": "2019.01.08", "title": "Карлос Гон се яви пред съда и остава в ареста"}
{"url": "https://www.actualno.com/plovdiv/kmetyt-na-karlovo-dade-na-syd-za-kleveta-kmeta-na-kalofer-news_714986.html", "text": "   . Това съобщи градоначалникът на Карлово Емил Кабаиванов, цитиран от агенция \"Фокус\".     Повод за това e изявление на кмета на Калофер Румен Стоянов в телевизионно предаване от началото на октомври миналата година, в което той заяви публично, че отпуснатите на община Карлово 300 000 лева за ремонт на мемориалния комплекс на Христо Ботев в Калофер са били откраднати, без да е извършен ремонт.   „С изказването си Стоянов петни не само моето име, той петни името и на община Карлово. Това е недопустимо. Крайно време е да стане ясно, че всеки трябва да носи отговорност за думите и действията си. Сега на г-н Стоянов ще му се наложи да влезе в съдебната зала, където ще трябва да докаже твърденията си, че парите за ремонта на мемориалния комплекс са откраднати“, каза кметът на община Карлово д-р Емил Кабаиванов.\r\nНаказателното дело ще бъде разгледано на 21 януари 2019 г. в Районен съд-Пазарджик.  Кметът на Карлово заяви, че ако неговият иск за обезщетение за претърпени неимуществени вреди, вследствие клеветата, бъде уважен от съда, цялата присъдена сума ще бъде дарена на читалището в Калофер.", "date": "2019.01.08", "title": "Кметът на Карлово даде на съд за клевета кмета на Калофер"}
{"url": "https://www.actualno.com/america/syd-v-sasht-politicite-ne-moje-da-blokirat-hora-v-socialnite-mreji-news_714955.html", "text": "  Апелативен федерален съд в щата Вирджиния реши, че политиците нямат право да блокират в социалните мрежи хората, които ги критикуват, съобщава БГНЕС, позовавайки се на статия на The Washington Post.     Потенциално, решението засяга и президента на САЩ Доналд Тръмп. Милиардерът се бори в съда да има право да блокира хората, които не иска да коментират публикациите му в Twitter.   Според съда в град Ричмънд, акаунтите на политиците в социалните мрежи са публичен форум. Ограничаването на достъпа до тях било нарушение на Първата поправка към Конституцията на САЩ.\r\nРешението беше взето с 3:0 гласа от тричленния съдебен състав. Това е първият случай, в който казуса се решава на ниво апелативен федерален съд, което означава, че други съдилища могат да го използват като прецедент при решаването на подобни дела.  ", "date": "2019.01.08", "title": "Съд в САЩ: Политиците не може да блокират хора в социалните мрежи"}
{"url": "https://www.actualno.com/blagoevgrad/zaradi-studa-bez-sinja-zona-v-blagoevgrad-news_714959.html", "text": "  Заради през днешния ден (8 януари) в Благоевград се отменя \"синята зона\" - за 24 часа, съобщиха от пресцентъра  на Общината.     Засега не се предвижда по-дълга отмяна, но ако се налага, срокът на отмяната ще стане и по-дълъг.\r\nГрадските превозни средства са длъжни да спазват правилата за движение по пътищата и да паркират на обозначените за целта места, допълват от общината.   ", "date": "2019.01.08", "title": "Заради студа - без \"синя зона\" в Благоевград"}
{"url": "https://www.actualno.com/society/nova-razpredelenie-na-sredstvata-ot-parkiraneto-v-sofija-predlaga-organizacija-news_714992.html", "text": "  Гражданската организация Спаси София представи свое предложение за нов модел за разпределение на средствата от Синя и Зелена зона за паркиране в София. Според него събираните ежегодно около 50 млн. лв. трябва да бъдат по равно разпределяни в три направления - 34% от парите да отиват за строителство на нови многоетажни и подземни паркинги, 33% за подобрения на градския транспорт и 33% за ремонтиране на уличната инфраструктура в кварталите, в които съществуват зони за платено паркиране.     “Център за градска мобилност е институцията, натоварена с отговорната задача да управлява паркирането в София, но вместо да работи за дългосрочно и устойчиво решение, просто чертае паркоместа с боя по асфалта. За последните 10 години, въпреки че се събират по 50 млн. лв. на година, няма построен нито един нов публичен гараж или многоетажен паркинг. Тази незаинтересованост и безотговорност от страна на ръководството на това дружество не бива да продължава - гражданите трябва да получават видими и ясни резултати срещу своите такси и данъци”, заявява Борис Бонев от организацията и допълва, че с предложената концепция се цели не само спиране на изтичането на милиони от ЦГМ, но и по-прозрачно изразходване на парите на софиянци.   Според активистите само постоянното инвестиране в комплексна и модерна инфраструктура ще сложи ред в паркирането както в центъра, така и в кварталите и ще освободи улиците и публичните пространства от паркирани автомобили. Допълнителните средства за градския транспорт пък ще позволят увеличаване на транспортната задача, което означава повече превозни средства по линиите, по-кратки интервали на движение и нови линии. Така, на пътуващите няма да им се налага да чакат понякога и по над 20 минути дори по основни линии. Лошото състояние на кварталните улици е третият проблем, който много по-бързо може да бъде решен, ако допълнителни 15 млн. лв. се отделят всяка година за техен ремонт, с фокус върху тротоарите и осветлението.", "date": "2019.01.08", "title": "Нова разпределение на средствата от паркирането в София предлага организация"}
{"url": "https://www.actualno.com/america/armijata-v-meksiko-trygna-da-se-bori-s-krajbite-na-goriva-news_714956.html", "text": "  Военни поеха контрола върху шест рафинерии в Мексико, предаде БГНЕС. Обектите са собственост на държавната нефтена компания \"Пемекс\".     Според местни медии това са големи рафинерии, разположени както на източното, така и на западното крайбрежие на Мексико.   Войниците контролират входовете и изходите от рафинериите и държат на отчет цистерните с гориво, напускащи обектите. Акцията е част от заканата на новия президент Андрес Мануел Лопес Обрадор да се пребори с кражбите на гориво.\r\nСпоред официалната статистика, през 2018 година е отбелязан ръст от 45% на нелегалните източвания на гориво от далекопроводи. Общите загуби са за над 3 милиарда щатски долара годишно.  Като контрамярка Обрадор разпореди спирането на няколко далекопровода и пренасянето на горивата с цистерни по пътната мрежа.\r\nНарушаването на ритъма на доставките, обаче, предизвика недостиг на гориво на много бензиностанции в страната.", "date": "2019.01.08", "title": "Армията в Мексико тръгна да се бори с кражбите на горива"}
{"url": "https://www.actualno.com/europe/prebiha-zverski-lider-na-alternativa-za-germanija-v-bremen-snimka-news_714993.html", "text": "  Депутатът и регионален лидер на \"Алтернатива за Германия\" в Бремен Франк Магниц е бил нападнат и зверски пребит, съобщава националният ежедневник Die Frankfurter Allgemeine Zeitung.     Нападението е извършено в късните часове на понеделник в района на един от най-посещаваните театри в града.\r\nПолицията обяви, че смята нападението срещу Франк Магниц за политически мотивирано. Прокуратурата в Бремен е започнала разследване по случая, а следователите издирват свидетели.   Според \"Алтернатива за Германия\" Магниц е бил нападнат от трима хулигани. В резултат на побоя той е настанен в болница с тежки наранявания.  От партията публикуваха снимка на Магниц, лежащ в безсъзнание в болнично легло.  Според тях, политикът бил ударен с дъска и ритан на земята. Работници от строеж се намесили и нападателите избягали.       Множество политици вече осъдиха нападението.Представителят на \"зелените\" Джем Йоздемир бе сред първите осъдили атаката, като заяви, че се надява извършителите да бъдат идентифицирани и осъдени в най-кратки срокове.\r\n\"Дори и срещу \"Алтернатива за Германия\" насилието не е оправдано.Онези, които се борят с омразата с омраза, винаги печелят омраза\", коментира Йоздемир.  Множество политици от \"Алтернатива за Германия\" очаквано също осъдиха нападението и пожелаха на Магниц бързо възстановяване.", "date": "2019.01.08", "title": "Пребиха зверски лидер на \"Алтернатива за Германия\" в Бремен (СНИМКА)"}
{"url": "https://www.actualno.com/health/8-super-polezni-svojnstva-na-bananite-za-koito-ne-znaete-news_715032.html", "text": "  Бананите са много засищащи и се продават целогодишно у нас. Също така те имат множество полезни свойства, с които всички са запознати. Те са и перфектната закуска, когато нямате достатъчно време да приготвите нещо друго. Бананите обаче имат и свойства, с които не всички са запознати.          За една жена е от огромно значение кожата и да изглежда добре. А знаехте ли, че бананите възпрепядстват появата на пъпки, сухотата и раздразненията. Колкото по-често похапвате от този чудодеен плод, толкова по-бързо ще се отървете от пъпките и сухата кожа. Те имат това свойство, защото съдържат  големи количества витамин Е.   Бананите съдържат много фибри, които елиминират храносмилателните проблеми и честия запек. Ако закусвате с банан или пък хапвате един след обяда ще се чувствате перфектно и няма да имате никакви проблеми с храносмилането. Бананите са чудесен заместител на пробиотиците.     Бананите съдържат калий и магнезий, които укрепват сърдечния мускул. Ако тренирате, е прпоръчително да хапвате по един банан след тренировка, защото той ще неутрализира действието на млечната киселина, тоест няма да имате мускулна треска. Освен това, той ще помогне на мускулите да се възстановят по-бързо.    За всички е ясно, че бананите съдържат доста калории в сравнение с останалите плодове, но пък са много по-полезна закуска от пълнозърнестите храни, нискомаслените млека и всички останали продукти, с които закусвате по време на диета. Също така бананите засищат за дълъг период от време, което е също много голям техен плюс. Ето защо, когато искате да намалите храната, която приемате, бананите са вашето решение. Проблемите с кръвното налягане се дължат на дисбаланса на калий в организма. Бананите обаче съдържат калий, което ги прави много полезни за поддържане на добри нива на кръвното налягане. Хипертониците например задължително трябва да носят по един банан в себе си постоянно, защото той много бързо ще се справи с дефицита на калий.      Болките по време на месечен цикъл са едно наистина голямо изпитание за всяка жена.  Постоянния прием на лекарства, които да успокояват болката, пък не са полезни и могат да доведат до пристрастяване. И тук на помощ идват бананите, които намаляват болката и запасяват организма с много витамини, които са му нужни точно в този период. Ако страдате от силни менструални болки, без никакви проблеми , можете да замените болкоуспокояващите с банани. Може би ви звучи странно, но бананите наистина могат да помогнат в борбата с тази коварна болест . Това е така, защото те съдържат голямо количество желязо, което също може да се справи със сухата кожа, косопада и чупливите нокти. Ето защо, за по-добър външен вид и здраве е добре да изяждате поне по един банан дневно. Всеки прекарва по доста време пред телефона или компютъра и на никого не е тайна, че зрението е в опасност. Ако прекарвате доста време, взирайки се в компютъра, задължително хапвайте поне по един банан на ден.", "date": "2019.01.08", "title": "8 супер полезни свойнства на бананите, за които не знаете"}
{"url": "https://www.actualno.com/curious/10-trika-za-po-lesno-shofirane-prez-zimata-news_714867.html", "text": "  Снегът е радост за децата, но не и за шофьорите. Затова от BrightSide дават няколко полезни съвета, които могат да ги улеснят в зимни условия.          - Вдигнете чистачките за през нощта, за да не залепнат за стъклото.  - За да предотвратите заледяването на стъклото, смесете 3 части оцет с 1 част вода и го напръскайте предната вечер. На сутринта пак ще трябва да махнете снега, но ще е много по-лесно.    - Суха кърпа, напоена с алкохол, ще ви помогне да махнете снега от прозорците много по-бързо.  - Друг начин да предотвратите заледяването на прозореца – сложете стара рогозка или парче дебел плат под чистачките за през нощта. Не правете това обаче при резки промени на температурите или при силен снеговалеж.     - Нямате чистачка за лед? Използвайте здрава шпатула или в краен случай – кредитната си карта. Избягвайте метала, тъй като може да увредите стъклото.      - Най-обикновените найлонови пликчета ще предпазят огледалата за обратно виждане от заледяване през нощта.  - Паркирайте колата си, така че да гледа на изток. По този начин ... ", "date": "2019.01.08", "title": "10 трика за по-лесно шофиране през зимата"}
{"url": "https://www.actualno.com/curious/3-te-zodii-koito-shte-se-sgodjat-prez-2019-news_715035.html", "text": "  Бракът е съкровен съюз, при който две души се събират в едно. Сливане, чрез което даваме обет да прекараме останалата част от живота си с нашия партньор.     А за някои зодии 2019 години ще бъде наистина вълшебна, защото ще преминат \"първата стъпка\" към брака, а именно – годеж.    Първата половина на годината ще бъде доста колеблива за голяма част от представителите на зодията. Може би няма да се чувстват сигурни в чувствата си или пък в тези на партньора. Важното е, че след май месец звездите се нареждат така, че Скорпионите осъзнават стойността на връзката, в която се намират и не биха искали да загубят тази хармония за нищо на света. Това съвсем логично ще доведе до желание за доживотно обвързване.   ", "date": "2019.01.08", "title": "3-те зодии, които ще се сгодят през 2019"}
{"url": "https://www.actualno.com/europe/konsulstvoto-ni-vyv-frankfurt-njama-informacija-okolo-razsledvaneto-na-smyrtta-na-malkata-selin-news_714981.html", "text": "   . Ние имаме абсолютно ограничен достъп до информация. Това каза пред bTV консулът ни във Франкфурт на Майн Стефан Димитров, който отговаря за 4 германски провинции, където живеят 156 000 българи.     Случаят с малката Селин доведе до протести на българите в Кьолн, които се оплакват от непрофесионално отношение на медици, припомня телевизията.   Досега не сме имали подобен род оплаквания за проблем с медицинско обслужване от страна на българи, по-скоро запитвания от страна на болниците в подобни случаи кой поема разходите за лечение на болния, когато не е ясно дали е осигурен или не, подчерта консулът.\r\nПо думите му има случаи както на осигурени българи, така и на лица, които не са осигурени или за които трудно и бавно се установява дали са осигурени.  Той отбеляза, че е осъществил контакт със семейството на починалото момиченце и е разговарял по телефона с бащата на 4 януари.\r\nДимитров се е свързал и с болницата, в която малката Селин е починала. Оттам се позоваха на разследването на прокуратурата и ми казаха, че до приключването на следствието не могат да дадат никаква информация, уточни Димитров.    , призна консулът.    По думите му протестът на 800 българи в Кьолн е имал отражение в медиите в Германия.", "date": "2019.01.08", "title": "Консулството ни във Франкфурт няма информация около разследването на смъртта на малката Селин"}
{"url": "https://www.actualno.com/smolyan/70-godishen-rodopchanin-izkara-cjala-nosht-pri-12-gradusa-nevredim-e-news_715011.html", "text": "  70-годишен старец от Неделино прекара при минусови температури. Намериха го, прибраха го, стоплиха го и се оказа невредим, става ясно от съобщение на полицията в Смолян.     Енчо Беширов бил обявен за издирване от близките му вчера по обед. Възрастният мъж е самотно живеещ, с леки психични отклонения, имало е и други случаи, в които бил издирван. За последно бил видян на 6-ти януари, в неделя, до кръстовището в Горно Неделино, на изхода на града.\r\nЧетирима служители от местния полицейски участъка веднага се заели с издирването му, тъй като възрастният мъж е прекарал нощта на открито и при ниските температури се опасявали за живота му.\r\nОсвен личното издирване, полицейските служители осъществили връзка с кметовете на всички населени места, намиращи се в посоката, в която е видян изчезналият, за да проверят дали е забелязан в някое от тях.  След щателен обход на местности в посоката на движение на възрастния мъж той е намерен в местността „Шадийца“, землище на гр. Неделино, легнал на снега, премръзнал и отпаднал. Предната нощ дядото не е лягал, а непрекъснато се е движел. Това е причината да остане жив.\r\nСлед като го прибрали в къщи, мъжът се е затоплил и е в добро здраве, невредим е, съобщават от полицията.\r\nМестността Шадийца е на над 1150 метра надморска височина. Справка в метеорологичните данни от станцията на Рожен за Чепеларе - град на почти същата надморска височина, сочи, че в нощта на неделя срещу понеделник, в която дядото е прекарал на открито, температурата е паднала до минус 12 градуса.    Снощи температурите в Смолянско се понижиха до -18 градуса.", "date": "2019.01.08", "title": "70-годишен родопчанин изкара цяла нощ при -12 градуса, невредим е"}
{"url": "https://www.actualno.com/velikotarnovo/posledno-sbogom-na-sava-dimitrov-news_715027.html", "text": "  На 73 годишна възраст си отиде Сава Славов Димитров – актьор, режисьор, сценарист, учител и общински съветник във Велико Търново.     В качеството си на директор на Музикално-драматичния театър „Константин Кисимов” той даде своя принос за неговото развитие, като предложи и защити съфинансирането му от Община Велико Търново  - една практика за финансово управление, която продължава и досега.\r\nДва мандата работи като общински съветник от СДС в комисията по култура и кутурно-историческо наследство. През 1996 участва в създаването на Инициативен комитет за честването на Независимостта на България и в резултат от тази инициатива през 1998 г. 37-то Народно събрание обявява 22 септември за официален празник.\r\nИзиграл е , от които най-популярната е ролята на княз Фердинанд, който на 22 септември 1908 г. чете Манифеста към българския народ за обявяването на независимостта на България пред събралото се множество на Царевец. 17 години Сава Димитров се превъплъщава в образа  на Фердинанд във възстановката на това историческо събитие, което се осъществява по негов сценарий.   – спомня си неговият ученик Юри Николов.\r\nПоклонението ще се състои в четвъртък, 10.01.2019 г. от 12:00 часа в Ритуалната зала на Гробищнен парк – Велико Търново, където по-късно ще бъде погребан.\r\nСъболезнования на близките на Савата! Поклон пред светлата му памет!    ", "date": "2019.01.08", "title": "Последно сбогом на Сава Димитров!"}
{"url": "https://www.actualno.com/kustendil/18-godishen-predizvika-katastrofa-petima-postradali-news_715026.html", "text": "  Вчера, на кръстовището, образувано от улиците „Спартак“ и „Стоян Венев“ в Кюстендил, 18-годишен водач на л.а. „Хонда“ отнема предимство на движещ се по улица „Спартак“, л.а. „Ситроен“. Автомобилът се завърта и се удря в насрещно движещ се л.а. „Опел“.     При произшествието са пострадали 42-годишният водач на ситроена и 4-мата пътници, оказана им е медицинска помощ в кюстендилската болница.\r\nПо първоначални данни са без опасност за живота. По случая е започнато досъдебно производство в РУ Кюстендил, уведомен е дежурен прокурор.\r\nВчера в Дупница пък, пътни полицаи са установили 48-годишен водач на л.а. „Фиат“ да управлява след употреба на алкохол, дрегерът е отчел резултат 2.33 промила алкохол в издишания въздух, проверката е извършена на ул. „Аракчийски мост“ в града.  ", "date": "2019.01.08", "title": "18-годишен предизвика катастрофа - петима пострадали "}
{"url": "https://www.actualno.com/starazagora/revniv-myj-probode-mladata-si-jena-v-syrceto-news_714995.html", "text": "  25-годишна старозагорка беше убита с нож в сърцето от мъжа си в следобедните часове вчера. По всяка вероятност причината за убийството е ревност. Сигналът за случилото се е подаден от съседи на семейството. Младата жена живеела от десет години с мъжа, с когото имат 8-месечно момиченце. Действието се е развило в кв. \"Железник\", ул. \"Младост\" 23.      Убитата е учила социални дейности в Тракийския университет. Извършителят на престъплението е задържан.  ", "date": "2019.01.08", "title": "Ревнив мъж прободе младата си жена в сърцето "}
{"url": "https://www.actualno.com/montana/uchilishte-v-berkovica-e-nominirano-za-godishnite-nagradi-za-arhitektura-news_715023.html", "text": "  Първо основно училище“ Н. Й. Вапцаров“ в Берковица е номинирано в годишните награди за архитектура с новооткрития си център по предприемачество. Наградата е в категория „ “.     Номинацията е обоснована с думите: „Центърът за природни науки и предприемачество в  Първо основно училище“ Н. Й. Вапцаров“ Берковица дава на децата люлки в коридорите, странни шкафове, добър графичен дизайн и удачен подбор на цветове и материали. По натам в презентацията се казва, че това възпитава много повече от елементарната PVC дограма и зле подбраните цветове и мебели в иначе масово ремонтираните български училища.\r\nWhATA Awards са годишни награди за успехите и провалите в българската архитектура. Наградите се дават от 2010 година. Номинациите и призовете на журито се определят от WhATA – платформа за архитектурна критика и публицистика. Отличията на публиката се избират с онлайн гласуване.Краят на онлайн гласуването е до 31 януари, а победителите ще бъдат ясни  на 15 февруари 2019.", "date": "2019.01.08", "title": "Училище в Берковица е номинирано за годишните награди за архитектура"}
{"url": "https://www.actualno.com/asia/ruskata-voenna-policija-patrulira-okolo-sirijskija-grad-manbidj-news_715104.html", "text": "  Руската военна полиция е започнала да патрулира около сирийския град Манбидж, с което навлиза в район, който беше под контрола на подкрепяните от САЩ кюрдски милиции.     Руските сили действат като съюзник на сирийското правителство, което в момента е разположило свои войски в Манбидж, провинция Алепо, което е близо до границата с Турция.   В края на миналия месец кюрдските милиции, които се притесняват от възможна турска офанзива, поканиха в Манбидж сирийските части, след като американският президент Доналд Тръмп заяви, че ще изтегли войските на САЩ от Сирия.   По телевизия Россия 24 Юсуп Маматов, говорител на руската военна полиция, каза, че служители от представяните от него части патрулират „зоната за сигурност около Манбидж“.\r\n„Задачата е да се гарантира сигурността на района на отговорност и да се наблюдава ситуацията и движенията на въоръжени формирования.“ Според информациите руските военни полицаи ще останат в района за неопределено време.   Засега остава неясно колко близо биха могли да минават руските патрули до районите, където все още са разположени американски войски.    ", "date": "2019.01.08", "title": "Руската военна полиция патрулира около сирийския град Манбидж "}
{"url": "https://www.actualno.com/pleven/kmetyt-na-cherven-brjag-otmeni-chastichnoto-bedstveno-polojenie-news_715017.html", "text": "  Със своя заповед от тази сутрин кметът на община Червен бряг инж. Данаил Вълов . Изграденият от военните временен мост край село Чомаковци е пуснат в пробна експлоатация и така връзката на общинския център с шест от селищата в района е възстановена, съобщи за инж. Вълов.     „Мостът беше пуснат в пробна експлоатация в понеделник в 9,00 ч.\r\nВъпреки ниските температури, движението по него беше нормално през цялото денонощие. Училищните автобуси вече се движат, светофарните уредби при моста работят. Засега изпитанията минават успешно. Там непрекъснато вървят автомобили“, поясни градоначалникът.\r\nТой допълни, че ще продължи до края на седмицата. Преди началото й военните са направили необходимите замервания. След като мине седмицата, те ще дойдат, за да направят нови замервания и да установят каква е устойчивостта на конструкцията. Ако всичко е наред, мостът ще бъде въведен в постоянна експлоатация и ще остане до завършване на новостроящия се мост край Чомаковци.  Освен полицаи, на съоръжението дават дежурства служители на общинската дирекция за контрол на обществения ред. Те следят за конфликтни места, които при минусовите температури трябва да се опясъчават. КАТ пък следи за спазването на пътните знаци, особено за ограничението в тонажа и в скоростта на преминаването, допълни инж. Данаил Вълов.", "date": "2019.01.08", "title": "Кметът на Червен бряг отмени частичното бедствено положение"}
{"url": "https://www.actualno.com/asia/kontraataka-na-isljamska-dyrjava-v-iztochna-sirija-ostavi-desetki-ubiti-news_715028.html", "text": "  Джихадистите, които защитават последния си бастион в източната част на Сирия, използваха лошото време за прикритие, за да започнат смъртоносна контраатака срещу водени от кюрдите сили.     Групировката „Ислямска държава“ не успя да задържи позициите, които атакува, но нападението уби 23 членове на подкрепяните от САЩ сирийски демократични сили (СДС) и 9 от страна на групировката, предаде AFP.   Бойците на ИД се възползваха от слабата видимост, за да атакуват силите на СДС по протежение на фронтовата линия в долината на Ефрат в неделя, както съобщи Сирийската обсерватория за правата на човека.\r\n\"23 бойци от СДС бяха убити, както и 9 джихадисти в сраженията, които продължиха цяла нощ и в понеделник сутринта\", каза оглавяващият обсерваторията Рами Абдел Рахман.  Джихадистите често предприемат атаки под прикритието на лошото време, което елиминира предимствата на опонентите им от управляваната от САЩ въздушна сила на коалицията.\r\nСДС стартира офанзива, която трябваше да бъде последната срещу джихадистката организация преди четири месеца с въздушна и наземна подкрепа от коалиционните сили.   ", "date": "2019.01.08", "title": "Контраатака на \"Ислямска държава\" в Източна Сирия остави десетки убити"}
{"url": "https://www.actualno.com/society/dlyjno-li-e-da-se-registrira-po-dds-chujdestranno-uridichesko-lice-izvyrshvashto-prodajba-na-stoki-chrez-e-magazin-news_714996.html", "text": "  За целите на данъчното право и по-специално на ЗДДС при продажба на стоки от електронен магазин, притежаван от би могло да възникнат данъчни задължения по ДДС в Република България. Възможни са две хипотези, при които ще възникне задължение за регистрация по ДДС на чуждестранно лице. При първата следва да е налице „постоянен обект“ на територията на Република България, от който се осъществява икономическа дейност, а при втората се извършват облагаеми доставки с място на изпълнение в същата държава.      Чуждестранно лице  с постоянен обект на територията на Република България, от който извършва икономическа дейност и отговаря на условията на за задължителна регистрация, се регистрира по ДДС чрез акредитиран представител. Клоновете на чуждестранни лица не се регистрират чрез акредитиран представите, а по общия ред на ЗДДС (Закона за ДДС).\r\nЗа целите на данъчното право и по-специално за регистрацията по ДДС на чуждестранното юридическо лице следва да се има предвид къде е разположен „постоянния обект“ и въобще има ли такъв на територията на Република България.  Когато със седалище извън Европейския съюз отговаря на следните две условия, за него ще възникне задължение да се регистрира по ДДС в Република България:\r\n- чуждестранното лице да има постоянен обект по смисъла на §1, т. 10 от ЗДДС1, от който  извършва икономическа дейност;\r\n- е налице условия за задължителна регистрация по чл. 96 от ЗДДС.    Обикновено стоките за продажба от електронен магазин се съхраняват физически на постоянния адрес на упълномощеното лице в Република България, което действа като пряк представител. В този случай ще е налице  Изправени сме пред договор за влог, които е уреден в чл. 250 и следващите от ЗЗД. Този договор е неформален, т.е. писмената форма не е задължителна и е безвъзмезден, ако друго не е уговорено. За целите на регистрация по ДДС чия е собствеността върху стоката, която се продава от електронния магазин, не влияе върху регистрацията по ДДС на чуждестранното юридическо лице. Възможна е хипотеза от електронния магазин да се продават чужди стоки, без собственикът на интернет сайта да е собственик на стоките. Това означава поръчаните стоки от купувача чрез потребителската кошница стоки да се доставят от трето лице /обикновено производител/, като собственикът на електронния магазин ги продава, без да е придобил собствеността от третото лице.\r\nВ този случай ще се формира също облагаем оборот за задължителна регистрация по ДДС. И ако е налице „постоянен обект“ по смисъла на изложеното в раздел I за чуждестранното юридическо лице ще възникне задължение за регистрация по ДДС чрез акредитиран представител.   Това е така, защото съгласно законът за задълженията и договорите, договорът за продажба на чужда вещ не е нищожен. Практически при продажба на стоки на физически лица чрез електронен магазин, които нямат конкретна индивидуализация, например дрехи, книги и други вещи определени по своя род, собствеността се прехвърля чрез предаване. За това приложимо право ще е правото на Република България.\r\nПриложимо право ще е правото на Република България и когато стоката е определена по своите индивидуални характеристики - часовник, телевизор, хладилник /например по фабричен номер/. Това е така, защото при договор за продажба на стоки с потребители, ако друго не е уговорено, е правото на държавата, в която потребителят има обичайно местопребиваване.\r\nПо силата на чл. 78, ал. 1 от закона за собствеността, който придобие по възмезден начин владението на движима вещ или на ценна книга на приносител на правно основание, макар и от несобственик, но без да знае това, придобива собствеността, освен когато за прехвърлянето на собствеността върху движимата вещ се изисква нотариален акт или нотариална заверка на подписите. Практически, когато крайният купувач-физическо лице плати цената на стоката и придобие фактическата власт върху нея с намерение да я държи за себе си, придобива собствеността, само ако не знае, че продавачът е несобственик.\r\nЗа да е налице доставка на стока по смисъла на чл. 6 от ЗДДС е необходимо прехвърлянето на правото на собственост или друго вещно право върху стоката, без значение кой е собственик. В този смисъла е и задължителната практика на Съда на Европейския съюз.\r\nВидно от т. 35 от решение на Съда на Европейския съюз сделка може да бъде окачествена като „доставка на стоки“ по смисъла на член 14, параграф 1 от Директива 2006/112, когато чрез тази сделка определено данъчнозадължено лице прехвърля материална вещ и овластява другото лице да се разпорежда фактически с нея като неин собственик, без за това да е от значение формата на придобиване на право на собственост върху въпросната вещ“. Тук възниква въпросът облагаема доставка ли е по смисъла на чл. 12, ал. 1 от ЗДДС продажбата на стока чрез електронен магазин, чийто сървър е разположен извън територията на Република България?\r\nЗа да е налице облагаема доставка по смисъла на чл. 12, ал. 1 от ЗДДС, същата следва да е с място на изпълнение на територията на страната. Мястото на изпълнение при доставка на стоки е уредено в чл. 17 от ЗДДС.\r\nСъгласно чл. 17, ал. 2 от ЗДДС място на изпълнение при доставка на стока, която се изпраща или превозва от доставчика, получателя или от трето лице, е местонахождението на стоката към момента, в който се изпраща пратката или започва превозът ѝ към получателя, с изключение на случая по чл. 4 от ППЗДДС (Правилника за прилагане на Закона за ДДС0. Тук са възможни две хипотези. В първата, когато вносител на стоката е упълномощено лице от чуждестранното юридическо лице, което заплаща дължимите митни сборове и ДДС, и ги предава на крайния клиент. В този случай няма да е налице хипотезата на чл. 17, ал. 2 от ЗДДС. Не се прилага и чл. 17, ал. 2 от ЗДДС и когато вносител, и физически получател на стоката е чуждестранното юридическо лице, когато продава стоките на крайния клиент чрез електронен магазин.\r\nСамо ако вносът на стоките на чуждестранното юридическо лице е оформен на името на получателя /крайния клиент/ по доставката, съобразно правилата на чл. 17, ал. 2 от ЗДДС,  чуждестранното юридическо лице извършва доставка на стока с място на изпълнение извън територията на страната. В този случай не се формира облагаем оборот за задължителна регистрация по ДДС на чуждестранното юридическо лице и не е налице задължение за регистрация по ДДС.\r\nНека да онагледим горното със следния пример: Дружество със седалище извън Европейския съюз продава стоки на физически лица в Република България. Когато вносът на стоки се оформи на това дружество или на негов пълномощник, място на изпълнение на продажбата на стоки ще е в България, а не местонахождението на стоките, от което започва превозът им /например Индия/.\r\nКогато вносът на стоки се оформи на името на крайния купувач в България или на негов пълномощник, място на изпълнение на доставката на стоки за чуждестранното юридическо лице ще е извън територията на нашата страна. В този случай задължение за регистрация по ДДС за чуждестранното юридическо лице няма изобщо да възникне. Чуждестранно лице, което не е установено на територията на Република България, но извършва облагаеми доставки с място на изпълнение в същата държава и отговаря на условията за задължителна регистрация или регистрация по избор се регистрира чрез акредитиран представител. Тук отново възниква въпросът кое е мястото на изпълнение на доставката на стоката по отношение на чуждестранното юридическо лице, което продава стоки от електронен магазин на физическо лице в Република България.\r\nСъгласно чл. 4 от ППЗДДС в случаите на доставки на стоки, които се превозват от трети страни или територии до място на територията на страната /Република България/, мястото на изпълнение на доставката е на територията на страната, ако доставчикът на стоките е и вносител. Това означава, че за чуждестранното юридическо лице възниква задължение за регистрация по ДДС при достигане на предвидения облагаем оборот, когато е вносител на стоката, вкл. в хипотезата, когато вносител на стоката е упълномощено лице. Когато вносител на стоката е крайният получател /купувач/, то доставката е с място на изпълнение извън територията на страната по силата на чл. 17, ал. 2 от ЗДДС. В този случай задължение за регистрация по ДДС на чуждестранното юридическо лице чрез акредитиран представител не възниква. ", "date": "2019.01.08", "title": "Длъжно ли е да се регистрира по ДДС чуждестранно юридическо лице, извършващо продажба на стоки чрез е-магазин?"}
{"url": "https://www.actualno.com/society/bylgarska-firma-s-ukrainski-podizpylnitel-shte-poddyrja-samoletite-l-39-news_715094.html", "text": "  Българската фирма „Йотов и син“ ООД спечели с оферта за почти 16,9 млн. лева поръчката за осигуряване на летателната годност на самолет L-39ZA. Рамковото споразумение е за седем години и касае поддръжката на осем учебно-тренировъчни летателни апарата.     Подизпълнител на дружеството за 85% от дейността е Държавно предприятие „Одески авиационен завод“ - гр. Одеса, Украйна.   Подписалата контракта българска фирма е създадена през 1991 г. и притежава лиценз за износ, внос и трансфер на оръжия, удостоверение за регистрация за брокерска дейност с оръжия между две трети страни, както и удостоверение за регистрация за износ и трансфер на изделия и технологии с двойна употреба. \r\nКонкурент в надпреварата за самолетите е била и чешката фирма „Aero Vodochody Aerospace a.s.“.  Първоначалната оферта на чешката компания е била за 32 817 630 лв, а на „„Йотов и син” - за 16 982 069, сочи доклад на комисията, назначена от министър Красимир Каракачанов.\r\nПоследвали са преговори с двамата кандидати за подобряване на офертите. Чешкото предложение тогава е свалено на 19 360 256 лв. С по-ниската си цена на стойност 16 867 971лв. дружеството „Йотов и син“ е класирано на първо място.   В поръчката са включени капитално-възстановителен ремонт на авиационни двигатели АИ-25ТЛ за самолети L-39ZA, на пусков авиационен двигател ВСУ „Сапфир-5“, ремонт на агрегати, блокове, възли и детайли от комплектацията на самолетите, двигатели АИ-25ТЛ и техните системи, ремонт, проверка и калибровка на контролно-проверовъчна и контролно-измервателна апаратура, доставка на авиационно-техническо имущество, необходимо за осигуряване на летателната годност на самолетите, пиротехнически средства, височинно оборудване и консумативи.    ", "date": "2019.01.08", "title": "Българска фирма с украински подизпълнител ще поддържа самолетите L-39"}
{"url": "https://www.actualno.com/help/dobri-hora-davat-shans-za-operacija-na-malkata-lori-v-sasht-news_715110.html", "text": "  След многобройни лични дарения и благотворителни инициативи, базари, спортни прояви, концерти  и др. съпричастността на много българи към здравословния проблем на малката Лори даде положителен резултат. Необходимите финансови средства от 200 000 долара за първата операция вече са събрани. Детето е родено с дефицит на бедрената кост и единият крак е по-къс от другия.     Семейството на детето се готви да пътува до Маями, Флорида, където Лора ще получи пълноценна медицинска помощ. Протеза ще компенсира разликата в двата крака. Специалистът, изучил и класифицирал въпросните малформации, е д-р Пейли от Флорида. Професионализмът му е вън от съмнение, защото има повече от 20 години опит в подобни операции. На Лори ще направят серия от хирургични и ортопедични интервенции, но американският лекар дава отлична прогноза за нейното възстановяване.\r\nОдисеята за набиране на необходимите финикийски знаци е дълга и унизителна. Фондът за лечение на деца в чужбина предлага вариант за операция във Виена, Австрия при цена от 15 000 евро. Родителите се отказват от предложената сума, защото не вярват, че ще получат необходимото качествено лечение и започват собствена кампания. За по-малко от година  събират необходимите финанси за операция. Разходите за престоя в САЩ са от техни спестявания.\r\nБлагодарността на родителите - Петър и Ралица, изразява бащата с думите: „Просто има прекрасни хора, които помагат. Без тях нито нашата кампания, нито други биха били успешни. Просто има страхотни хора! А Лора е страхотно детенце, усмихната, лъчезарна и нейната усмивка и този ентусиазъм, който има тя - не се спира пред нищо и не се предава\".  ", "date": "2019.01.08", "title": "Добри хора дават шанс за операция на малката Лори в САЩ"}
{"url": "https://www.actualno.com/health/ucheni-razrabotiha-unikalen-preparat-sreshtu-astma-news_715106.html", "text": "  Руски учени разработиха препарат, способен да блокира един от основните механизми на астмата – хроничното възпаление на бронхите, съобщи в. „Известия“.     Специалистите от Института по имунология на Федералната медико-биологична агенция създадоха вещество, което позволява на пациентите да избягват пристъпи на задушаване. Учените отбелязват, че лекарството ще въздейства на причината за възникване на болестта, а няма просто да се бори с нейните симптоми. Препаратът е преминал през стадия на доклиничните изпитания.   При изпитания върху мишки за развитието на астма било констатирано, че инхалирането на веществото води до значително намаляване на възпалението на бронхиалните тъкани, предаде БГНЕС.\r\nКакто обясни директорът на института Муса Хаитов, веществото, създадено на молекулярно ниво, блокира протеиновия синтез на „виновника“ на възпалението, който отключва процеса на развитието на алергични заболявания.  Лекарството ще включва два компонента - молекула малки некодиращи молекули на РНК, които спират производството на „виновника“ , както и катйонен пептид, който позволява точната доставка на веществото до най-важните части на клетката, за да бъде спряно възпалението.\r\nСебастиян Джонсън, един от шефовете по направление респираторна медицина в Имперския колеж в Лондон, -разказал пред „Известия“, че в САЩ и Великобритания на различни етапи на изследване се намират препарати, работещи по аналогичен принцип, но само на руските учени се е удало да покажат, кой именно е „виновникът“, който има главна роля за развитието на възпаления в долните дихателни пътища.   ", "date": "2019.01.08", "title": "Учени разработиха уникален препарат срещу астма"}
