{"url": "https://www.actualno.com/politics/gerb-othvyrliha-obvinenijata-za-manipulacija-na-izborite-v-sofija-news_1405166.html", "text": "      ГЕРБ не са манипулирали изборните резултати чрез изборните протоколи, предава БГНЕС. Представителите на Секционните комисии са провели изборния процес в столичния район Искър нормално. Това заявиха на извънреден брифинг в централата на управляващата партия по повод на обвиненията, .      „В район Искър не спряха нито лъжите, нито манипулациите, нито нападките, нито фалшивите новини. Сблъскахме се с нарушаване на изборното законодателство – разполагане на агитационни материали на забранени места. Всяка наша реакция беше атакувана с лични обиди и отново фалшиви новини“, заяви Лорита Радева, общински съветник от ГЕРБ в София.   Със своите обвинения Борис Цветков иска е, че не е свършил никаква работа, добави тя.\r\nРеакцията на управляващите по повод внесените декларации от БСП – Искър в Министерски съвет, СОС и МВР за изборни манипулации в столичния район „Искър“  От ГЕРБ смятат, че с действията и изказванията си Мая Манолова „сапунисва с различни перилни препарати“ своя имидж и търси опити да оправдае загубата. „Ако продължава по същия начин нищо добро не чака политическия й проект“, смята Паунов.\r\nЛорита Радева отхвърли твърденията на кандидат-кмета на район „Искър“ Борис Цветков, че документите в секционната комисия са манипулирани резултатите. „За мен не е изненада поведението на г-н Цветков, който не живее в този район и не познава проблемите на живеещите.   Новоизбраният кмет на столичния район „Искър“ Ивайло Цеков заяви, че е унизен. „Директно мога да кажа, че нито съм участвал,нито съм организирал такива акции. Готов съм да окажа всякакво съдействие на органите“    На въпрос на БГНЕС как ще коментират искането на Цветков да се прекъсне церемонията по встъпване на длъжност на кмета в район Искър, Цветомир Паунов определи изказването като поредната манипулация и лъжа. „С подобни действия БСП уверявам ви ще създават само хаос в района, предупреди Паунов.\r\nПо-рано днес Борис Цветков от БСП, който загуби балотажа за кметското място в района, съобщи, че Цеков е записан от камера на хранителен магазин в района как говори с ромски лидери за купуване на гласове. ", "date": "2019.11.11", "title": "ГЕРБ отхвърлиха обвиненията за манипулация на изборите в София"}
{"url": "https://www.actualno.com/lovech/d-r-madlena-bojadjieva-poloji-kletva-za-vtori-mandat-news_1405181.html", "text": "      На 11 ноември в Община Тетевен на провелото се тържествено първо заседание на Общинския съвет,  клетва положиха общинските съветници, Кметът на Общината и кметовете на кметства. Клетвата бе положена пред областния управител на Област Ловеч – Ваня Събчева.      След подписване на клетвения лист, символите на града получи избраният за втори мандат кмет на Община Тетевен - д-р Мадлена Бояджиева. Тя изрази своята благодарност към жителите на общината за мощната подкрепа на преминалите местни избори, като се обърна и към представителите на политическите сили в местния парламент за една съвместна и ползотворна работа в името на просперитета на община Тетевен. В залата присъстваха кметски наместници, председателят и членове на ОИК – Тетевен, представители на институции, служители от общинска администрация и жители на oбщина Тетевен.  Важна част от дневния ред на първото заседание, водено от най-възрастния общински съветник – инж. Емил Максимов, бе изборът на председател на ОбС - Тетевен. С 15 гласа \"ЗА\" на длъжността  председател отново бе избрана Мария Стойчева от квотата на ПП ГЕРБ – председател на ОбС - Тетевен в предишния управленски мандат. С красив букет и пита с мед служителите на общинска администрация посрещнаха новия кмет на Община Тетевен, като заявиха пълната си подкрепа и желание за работа.    Новият Общински съвет – Тетевен започна работа в състав от 9 общински съветници от ГЕРБ, 6 от Движение за права и свободи, 3 от БСП за България, 2 от партия на ЗЕЛЕНИТЕ и 1 съветник от ПП Глас Народен. ", "date": "2019.11.11", "title": "Д-р Мадлена Бояджиева положи клетва за втори мандат"}
{"url": "https://www.actualno.com/curious/pandora-te-kani-na-specialna-sreshta-v-5-grada-prez-oktomvri-news_1405180.html", "text": "      Този месец световноизвестният бранд те кани на специалното събитие „Оцвети всичко, което обичаш”, което ще се състои в градовете София, Пловдив, Варна, Бургас и Велико Търново през следващите три уикенда. От 12 до 26 октомври Pandora ще бъде посланик на любовта във всички й форми и измерения, предоставяйки възможност на всеки желаещ да се докосне до новото й лице, докато твори. А тъй като радостта е сред основните послания на марката, Pandora ще зарадва всеки, който вземе участие в събитието със специална изненада!       Затова запретвайте ръкави и се впуснете в творческо приключение с Pandora!\r\nЕто кои са датите и локациите, на които ще се случва розовата магия:  12 октомври (събота) от 10:00 до 21:00 часа в София, Paradise Center, ниво 1\r\n13 октомври (неделя) от 10:00 до 21:00 часа в Пловдив, Mall Plovdiv, ниво Партер\r\n19 октомври (събота) от 10:00 до 21:00 часа във Варна, Grand Mall Varna, ниво 1    20 октомври (неделя) от 10:00 до 21:00 часа в Бургас, Galleria Burgas, ниво Партер\r\n26 октомври (събота) от 10:00 до 21:00 часа във Велико Търново, Mall Veliko Tarnovo, ниво 2\r\nВсичко, което трябва да направиш, е да оставиш креативността ти да те води, за да стигнеш бързо до „всичко, което обичаш”! ", "date": "2019.11.11", "title": "Pandora те кани на специална среща в 5 града през октомври"}
{"url": "https://www.actualno.com/balkani/klaus-johanis-i-viorika-dynchila-otivat-na-balotaj-news_1405179.html", "text": "      Настоящият президент на Румъния спечели първия тур на президентските избори на 10 ноември с общ резултат от 37,8%, според частичните резултати след преброяването на 99,7% от бюлетините. Бившият премиер Виорика Данчила, ръководител на Социалдемократическата партия (СДП), остана на второ място с резултат 22,3%. Двамата отиват на балотаж на 24 ноември. Дан Барна, лидерът на Съюза „Спасете Румъния, е трети, с 14,9%, пишe изданието Romania Insider, цитирано от агенция \"Фокус\".      Близо 9,36 милиона румънци са гласували на първия тур на президентските избори, от които 8,38 милиона са гласували в страната (47,66% от хората, регистрирани в избирателните списъци), а 675 000 са гласували в чужбина - рекорд за всички времена.   Съществуват значителни разлики между резултатите, получени от първите трима кандидати в страната и чужбина. Йоханис е на първо място, но резултатът му в диаспората е значително по-висок - 52,9%, в сравнение с 36,7% в страната.\r\nМеждувременно Виорика Данчила от СДП получава едва 2,7% от гласовете на диаспората, като се класира едва на пето място в чужбина, докато нейният резултат в страната е 23,8%. Дан Барна от „Спасете Румъния“ е на второ място в диаспората, с резултат от 27.6%, двойно повече от резултата му в страната - 14%.   ", "date": "2019.11.11", "title": "Клаус Йоханис и Виорика Дънчила отиват на балотаж"}
{"url": "https://www.actualno.com/crime/mladen-marinov-izvyrshitelite-i-na-dvete-ubijstva-v-oblast-kustendil-sa-zadyrjani-news_1405177.html", "text": "      Извършителите и на двете убийства, извършени в област Кюстендил, са задържани. Това каза пред журналисти министърът на вътрешните работи Младен Маринов, предаде Радио „Фокус“.      По думите му ясни са и мотивите за престъпленията. Младен Маринов коментира, че става дума за битови убийства, свързани с междуличностни отношения. „Те са продиктувани от нарушени междуличностни отношения.   Наистина в един ден две убийства е сериозно нещо, но те нямат свързаност по между си . Хубавото и в двата случая е, че са задържани извършителите и са ясни мотивите за тяхното извършване“, каза още министър Маринов.\r\nПрипомняме, че Първият случай е от 9 ноември. При него 62-годишен мъж от село Мламолово бе открит мъртъв в дома му. Трупът е открит от приятел на мъжът, който е подал сигнал в Полицията.  Тялото е било транспортирано до болницата в Кюстендил за аутопсия. Работи се по установяване на причините за смъртта. По случая е образувано досъдебно производство. Уведомен е прокурор от Окръжна прокуратура – Кюстендил.\r\nВторият случай е от 10 ноември. По първоначални данни около 24.20 часа е възникнал конфликт между двама мъже в кв. „Герена“ в Кюстендил на възраст 45 и 47 години. 45-годишният е закаран в болница с прободна рана, където екип на спешния център е установил смъртта му.   По случая е започнато досъдебно производство по чл. 115 от НК, уведомен е дежурен прокурор. Задържани са трима души – 47-годишният, който е нанесъл прободната рана, 38-годишна жена и 19-годишен младеж. Изяснява се съпричастността им към инцидента.     ", "date": "2019.11.11", "title": "Младен Маринов: Извършителите и на двете убийства в област Кюстендил са задържани"}
{"url": "https://www.actualno.com/burgas/proverki-na-iara-burgas-v-jazovir-mandra-i-ezeroto-vaja-news_1405167.html", "text": "      Служители на Изпълнителна агенция по рибaрство и аквакултури са открили и иззели 360 метра незаконни мрежи.      Те са намерени на различни места около едни от големите водоеми край Бургас.\r\nЕдната проверка е извършена в язовир Мандра, като в намерените мрежите е имало 40 килограма сребриста каракуда и платика.\r\nСъставен е констативен протокол срещу неизвестен извършител.  Другата проверка е в района на местността „Пода“. Там са намерени 50 метра мрежа. При по-обстойна проверка до брега, служителите на ИАРА са открили и други 20 метра мрежа, укрита в чувал. И за този случай е съставен протокол срещу неизвестен извършител.\r\nВ района на езерото Вая са намерени и извадени от водата две мрежи с приблизителна дължина 120 метра.За случая е съставен констативен протокол.\r\nЗаловената риба е дарена на социалния патронаж в Бургас.     ", "date": "2019.11.11", "title": "Проверки на ИАРА Бургас в язовир Мандра и езерото Вая"}
{"url": "https://www.actualno.com/politics/kandidatite-na-bsp-osporvat-vota-v-stolichnite-rajoni-iskyr-lulin-i-krasna-poljana-news_1405192.html", "text": "      Издигнати и подкрепени от БСП кандидати за кметове на столичните райони „Искър“, „Люлин“ и „Красна поляна“ оспорват вота и искат повторно преброяване и касиране. Това обяви на влизане в ОИК кандидат-кметът на БСП за район „Искър“ Борис Цветков, който беше заедно с колежката си – кандидатката за кметския пост в район „Люлин“ Мая Александрова, а  за колегата им – кандидат-кметът на „Красна поляна“ Георги Миланов предположиха че вече е внесъл жалбата.      Цветков съобщи, че днес по-рано е внесъл официален сигнал с 18 видеозаписа от деня на балотажа 3 ноември, уличаващи неговия конкурент – кмета на район „Искър“ от ГЕРБ. По думите му на тях се вижда как \"кметът на район „Искър“ контактува и организира дейности със съмнителни типове – ромски тартори, част от тях – криминално проявени, издирвани, с висящи присъди или с обвинения“. Дори за някои от тях се твърди, че до преди няколко месеца са били в затворите и били пуснати само за изборите, добави Цветков и подчерта, че хората от района ги познават, полицията също ги познава. Той заяви, че е отправил апел към министъра на вътрешните работи – да се провери случая най-обстойно. Според Цветков записите са автентични.   „Той не е съобразил, че докато се е договарял с тези ромски тартори, го е правел под камерата на масов магазин и заведение“, каза Цветков по адрес на конкурента си и уточни, че това било в съседство на блока, в който живеел кмета. „Веднага днес шефът на заведението е отишъл в магазина да търси кой е вадил записи, т.е. там има от контра – удар“, съобщи още Цветков. Той каза, че получил записите от момче, работещо в магазина. „Преди не съм знаел, че съществуват такива записи и че толкова открито кметът се е договарял с тези хора“, каза Цветков и сподели, че в петък или събота ги е получил и веднага ги е препратил на специализирана прокуратура, на МВР, на Министерски съвет и на Фандъкова, а в събота или неделя на журналисти. „Мой дълг беше първо да го изпратя на органите и след това на журналистите“, добави Цветков.\r\n„Апелирал съм министър-председателят или да се разграничи от тази порочна практика и да отстрани този човек, въпреки, че ще загуби още един източен район, или да потвърди, че това е честно спечелена битка и да застане зад своя кандидат“, заяви Цветков. Той добави, че конкурентът му от ГЕРБ във вота не искал ново преброяване и не отричал обвиненията.  „Искам повторно преброяване на всички секции на район „Искър“ – има много недействителни бюлетини – 413, има 61 недействителни бюлетини за Борис Цветков“, аргументира жалбата си към ОИК кандидат-кметът. „Ако се окаже, че по една или друга причина не може да се покаже точния вот, тогава ще се наложи да се касират изборите“, добави той. Цветков е категоричен, че повторното преброяване е необходимо – „по-добре е за всички. Ще се върне доверието, че ако някой е победил е победил честно“, убеден е той.\r\nЦветков съобщи, че представя материали за различни секции с конкрeтни нарушения – „много недействителни бюлетини, много грешки в самото описване“ и коментира, че ако той е на мястото на досегашния кмет, който претендира за трети мандат, ще поиска повторно преброяване. „Защото когато тръгваш да си трети мандат кмет в на практика резделен район с такива съмнения в отчитането, с гигантския административен натиск на хората, които имат общински жилища, с вече показалите се видеозаписи, депозирани до прокуратура, МВР и Министерски съвет за директно договаряне на ромски вот и на криминален контингент – аз специално не бих могъл да управлявам с такава не сянка, а облаци на съмнение върху твоя избор и честността на избора“, добави Цветков и призова кандидата на ГЕРБ да се съгласи за повторно преброяване.   „Надяваме се институциите безпристрастно, както са направили в Несебър и други отдалечени общини и региони, а и в София да си свършат работата и да установят има ли такъв административен, корпоративен, купен вот и други нарушения, които да са достатъчни да се направи точен резултата, ако е възможно, а ако не е възможно да се касират изборите и да бъдат обявени нови в тези три района на София“, заяви още Цветков.     ", "date": "2019.11.11", "title": "Кандидатите на БСП оспорват вота в столичните райони „Искър“, „Люлин“ и „Красна поляна“"}
{"url": "https://www.actualno.com/society/protestirashti-blokiraha-carigradsko-shose-iskat-ostavkata-na-zdravnija-ministyr-snimki-news_1405209.html", "text": "      Жители на \"Младост\" блокират в този час движението по бул. Цариградско шосе\" в посока център в знак на протест.          Те настояват Центърът по наркомании в\" Младост 1\" да бъде незабавно затворен и преместен на друго място, предаде БГНЕС.\r\nМотивът им за това е, че центърът се намира в близост до детска градина, училище и детски площадки.   Протестиращите искат оставката на здравния министър Кирил Ананиев. ", "date": "2019.11.11", "title": "Протестиращи блокираха \"Цариградско шосе\", искат оставката на здравния министър (СНИМКИ)"}
{"url": "https://www.actualno.com/football/kristiano-ronaldo-se-vryshta-v-manchestyr-unajted-news_1405221.html", "text": "      От Манчестър Юнайтед сериозно обмислят идеята да върнат в редиците си звездата на Ювентус Крситиано Роналдо.      Според информации от британски медии Ед Уудъурд е говорил със собствениците на клуба от семейство Глейзър и те се обсъдили идеята за евентуалното връщане на „Олд Трафорд“ на 34-годишния португалец.   Ръководството на Юнайтед смята, че мини скандалът, който започва да се заформя между Роналдо и Сари, може да се окаже перфектният момент за евентуална оферта.\r\nВчера Роналдо напусна недоволен терена при победата на Ювентус с 1:0 над Милан.    ", "date": "2019.11.11", "title": "Кристиано Роналдо се връща в Манчестър Юнайтед?"}
{"url": "https://www.actualno.com/europe/gazprom-sydi-es-zaradi-spynkite-pred-severen-potok-2-news_1405217.html", "text": "      Операторът на проекта за газопровод \"Северен поток 2\" - компанията Nord Stream 2, дъщерна на енергийния гигант \"Газпром\" - започна арбитражно производство срещу Европейския съюз заради поправките в Газовата директива, които не съответстват на Енергийната харта. Това съобщи пред ТАСС говорителят на компанията Йенс Мюлер.      Мюлер уточни, че директивата за внасяне на промени дискриминира инвестициите на Nord Stream 2, което представлява нарушаване на ангажиментите на ЕС по член 10 (1), който задължава да не се приемат такива дискриминационни действия. Освен това по думите му това е нарушение на ангажиментите на ЕС за създаване на справедливи и равни условия.   През април 2019 г. Nord Stream 2 информира Европейската комисия за спора въз основа на Договора за Енергийната харта относно промените в Газовата директива. През юни се състоя среща на представители на ЕК и компанията но споразумение не беше постигнато.\r\nЗатова Nord Stream 2 реши да поиска арбитражният съд да определи, че ЕС нарушава своите ангажименти по международното право в съответствие с Договора към Енергийната харта, както и да задължи ЕС да отстрани нарушенията. Уведомление за арбитража е връчено на 26 септември 2019 г., съобщи компанията.  Конкретика относно приетите поправки и историята на скандала,  ", "date": "2019.11.11", "title": "\"Газпром\" съди ЕС заради спънките пред \"Северен поток 2\""}
{"url": "https://www.actualno.com/europe/holandija-trjabva-da-vryshta-deca-na-majki-ot-idil-news_1405198.html", "text": "      Холандия трябва активно да подпомага връщането в страната на децата на жени, които са се присъединили към терористичната групировка ДАЕШ (\"Ислямска държава\"). Това е постановил съд в Хага, съобщава \"Ройтерс\".      Самите майки не е необходимо да бъдат приети обратно в Холандия, добави съдът.   Адвокатите на 23 жени, които са се присъединили към ДАЕШ от Холандия, са поискали от съда в петък да постанови държавата да върне обратно тях и техните 56 малки деца от лагери в Сирия.\r\nЖените и децата са живели в \"плачевни условия\" в лагера Ал Хол в Северна Сирия, аргументирал се техният адвокат.  Около 68 000 победени терористи от ДАЕШ и техните семейства са задържани в лагера, уточняват от Червения кръст. Те бяха държани в затвори, охранявани от сирийските кюрдски сили, след като те завзеха и последния анклав, контролиран от джихадистката групировка.\r\nСпоред данни на холандската разузнавателна служба към 1 октомври е имало 55 терористи от ДАЕШ, които са пътували от Холандия и най-малко 90 деца с холандски родители, или родители, които са живели дълго време в Холандия, в Северна Сирия.    ", "date": "2019.11.11", "title": "Холандия трябва да връща деца на майки от ИДИЛ"}
{"url": "https://www.actualno.com/analysis/analiz-ot-gyrcija-zashto-veche-nikoj-ne-moje-da-se-doveri-na-sasht-news_1405090.html", "text": "       Някой вече може ли да се довери на САЩ? Става все по-трудно. Гледайки какво се случва във Вашингтон в наши дни, е трудно да разберем какво точно виждаме: лоша имитация на драматичен сериал „Къша от карти“ или с траница  от евентуален том на  Едуард Гибън, озаглавен „Историята на упадъка и падането на американската империя .“       В избирането на Доналд Тръмп за президент имаше определена логика . Голяма част от казаното от него би представлявало необходима корекция на американската политика. Но тактиката му е трагична. Обратното въртене на педалите, параноичният личен стил и пълният срив на механизмите за вземане на решения изядоха  огромен къс от доверието в Америка и нейното влияние, анализира Алексис Папахелас за в.“Катимерини“.   И ако той бъде преизбран, този низходящ курс няма да бъде обратим. По думите на виден европейски лидер, отговарящ на въпроса за най-големия си кошмар, докато разговаря с малък  кръг от събеседници: „Преизбирането на Тръмп ще означава края на Запада, какъвто го познаваме.“ Силни думи може би, но ние живеем в големи исторически времена.\r\nВ по-широкото обкръжение на Гърция н яма нито една държава, която да не се чувства несигурна, да не чувства преживяването на политическо земетресение с безпрецедентни размери . Дори Израел се чувства заплашен, защото работата на Тръмп с външната политика създава много опасна среда около него. Той търси по-тесни отношения с Гърция, защото сега вярва, че ще се нуждаят от двустранни стратегически съюзи, извън този със САЩ.  Победителите в политиката се разкриват в хода на развитието. Руският президент Владимир Путин изигра правилно картите си и спечели. Още си спомням отговора на Башар Асад в Сирия, когато се срещнах с него в Дамаск и го попитах дали има отворени канали за комуникация с американския президент. „Знаете ли, с Путин знам, че ще получа същия отговор на всичко, което поискам в петък и следващия понеделник. Не с Тръмп.\" Турският президент Реджеп Тайип Ердоган се чувства силен и засега е неконтролируем . Отвъд този геополитически пейзаж, Китай все повече се очертава като най-важната изгряваща сила, измествайки САЩ от първенството им.    Никой не може да каже със сигурност какво означава всичко това за нас гърците. Няма нито надежден компас, нито добре проектирана карта, която да очертае път в тази среда. Единственото сигурно нещо е, че многоизмерната външна политика е абсолютно необходима. И затова нашите близки отношения с Китай и „рестартирането“ в отношенията ни с Москва са положителни.    Проблемът обаче остава. Ако се случи нещо сериозно в Беломорието или Източното Средиземноморие, гръцкият премиер няма да знае точно на кого да се обади и какво ще му каже човекът от другия край на линията - тоест, ако го намери. Може дори да чуе, както се е случвало в миналото, нещо от рода на: „Ердоган е добър човек, той е мой приятел. Оправи нещата  с него ... ”. ", "date": "2019.11.11", "title": "Анализ от Гърция: Защо вече никой не може да се довери на САЩ"}
{"url": "https://www.actualno.com/analysis/rusija-ot-kogo-da-se-zashtitavat-germanija-i-francija-osven-ot-samite-sebe-si-news_1405124.html", "text": "      Говорителят на руското Министерство на външните работи Мария Захарова коментира в социалните мрежи изявлението на германския външен министър Хайко Маас, че нито Германия, нито Европа са в състояние да се защитят ефективно без САЩ.      „ Интересно, а от кого ще се защитават? Освен от самите себе си. Кой последен нападна Германия? Не мога да си спомня. А Франция? Правилно – Германия” , пише Захарова.   Според нея, основната заплаха срещу тези страни е международният тероризъм, от който и самите Съединени щати не могат да се защитят.\r\n„ Всички тези държави от година на година създават все повече поводи за неговото (на тероризма) засилване ”, твърди Захарова.  „ САЩ ще бъдат гарант за това, че Германия и Франция ще престанат да се нападат една друга , както и държавите в други региони на света?  Тогава нека го формулират по този начин” , пише дипломатът във Фейсбук.\r\nПо данни на Стокхолмския ин ститут за изследване проблемите на мира (SIPRI), през 2017 г. държавите-вносители на оръжие от САЩ и Франция са били Саудитска Арабия, ОАЕ, Турция, Индия, Ирак, Мароко, Египет, Австралия.    А ко Европа се страхува от нападения от страна на Африка, Азия и Близкия Изтока, защо тогава им продава оръжие? ! Остава Русия, която, обаче не е нападала Европа като цяло, нито Германия, в частност.     „Русия редовно е била обект на агресия от страна на европейското семейство. Така че кого и от кого ще защитават САЩ?” , резюмира Захарова. ", "date": "2019.11.11", "title": "Русия: От кого да се защитават Германия и Франция, освен от самите себе си?"}
{"url": "https://www.actualno.com/asia/tri-atentata-raztyrsiha-pazar-v-naselenija-s-kurdi-sirijski-grad-kamishli-news_1405201.html", "text": "      Три едновременни атентата разтърсиха пазар в град Камишли, с преобладаващо кюрдско население в североизточната част на Сирия, съобщава АФП.      Загинали са най-малко шестима цивилни, поне 30 души са ранени, съобщава кюрдски източник за сигурност.     Сирийската обсерватория за защита на правата на човека заявява, че са причинени от две коли бомби и мотоциклет с взривни вещества.   ", "date": "2019.11.11", "title": "Три атентата разтърсиха пазар в населения с кюрди сирийски град Камишли"}
{"url": "https://www.actualno.com/politics/chlen-na-vss-razjasni-predstojashtata-procedura-sled-vyrnatata-kandidatura-na-geshev-news_1405202.html", "text": "      Висшият съдебен съвет не е обсъждал позицията на президента Румен Радев, който върна кандидатурата на Иван Гешев за главен прокурор. Това заяви членът на ВСС Боян Магдалинчев по БНТ.      Повторното гласуване на кандидата за главен прокурор ще се състои на 14 ноември, четвъртък.   Магдалинчев обясни, че предстоящата процедура ще се различава от тази на 24 октомври, когато Гешев беше избран с 20 гласа „за“ и 4 „против“ за нов главен обвинител на държавата.\r\nТогава процедурата продължи повече от 12 часа. „Сега няма да има представяне на кандидата, изслушване и задаване на въпроси, няма да има доклади. Ще има само гласуване“, уточни той и добави, че Иван Гешев няма да отговаря на въпросите, повдигнати от президента.  „Ако кандидатът за главен прокурор не събери изискуемите 17 гласа, тогава процедурата се прекратява. Стартира нова процедура с нови кандидати, в която може да се яви и Иван Гешев. Ако кандидатът за главен прокурор събере минимум 17 гласа подкрепа, ВСС изпраща веднага неговата кандидатура за издаването на указ за назначаване на главен прокурор“, подчерта Боян Магдалинчев.\r\nТой отбеляза, че държавният глава не е обвързан със срокове за издаването на указ за назначаването на Иван Гешев. Според Магдалинчев, президентът Радев най-вероятно няма да сезира Конституционния съд за кандидатурата на главния прокурор.   Припомняме, че държавният глава върна избора на Гешев с мотива, че не е имало истинско състезание между кандидати.     ", "date": "2019.11.11", "title": "Член на ВСС разясни предстоящата процедура след върнатата кандидатура на Гешев"}
{"url": "https://www.actualno.com/society/demonstranti-zatvoriha-gkpp-jonkera-na-granicata-mejdu-ispanija-i-francija-news_1405188.html", "text": "      Протестиращи в Испания затвориха ГКПП Жонкера, намиращ се на границата с Франция, в района на Каталунските Пиринеи. Блокадата започна в 10 часа днес и е обявена да продължи до сряда вечерта.      По информация на Генералното консулство на България в Барселона напълно затворена е трансредиземноморската магистрала АР-7, където са се образували няколко километрови задръствания.\r\nЗа два часа трафикът е бил пренасочван през крайбрежната магистрала Н-II, но от 12 часа и тази отбивка е затворена от демонстрантите.\r\nПредвид ясно заявените намерения на протестиращите да задържат блокадата, малко вероятно е движението през сухопътните граници между Испания и Франция по цялото протежение на територията на испанската автономна област Каталуния да бъде пуснато.  Препоръчваме на българските граждани, пътуващи с автомобилен транспорт, да не ползват тази седмица маршрутите за пресичане на испано-френската граница в каталунската й част, заявяват ог МВнР. ", "date": "2019.11.11", "title": "Демонстранти затвориха ГКПП Жонкера на границата между Испания и Франция "}
{"url": "https://www.actualno.com/asia/indiec-vleze-v-zatvora-za-da-ne-umre-ot-glad-news_1405203.html", "text": "      Жител на индийския град Чанай в щата Тамил Наду е бил арестуван след две позвънявания за заложени бомби, съобщава порталът Indiaglitz, цитиран от РИА Новости.      Разследването показало, че причина за действията на мъжа са били бедността и липсата на храна.   Изданието посочва, че „телефонният терорист” е бил женен два пъти, но и двете съпруги са го изоставили. Вследствие преживения стрес човекът изпаднал в депресия е напуснал работа.\r\nТъй като останал без жилище и работа, той решил да влезе в затвора, за да има поне някаква храна и покрив над главата.  Мъжът се обадил два пъти в полицията по откраднат телефон и съобщил, че в различни сгради са поставени бомби. Полицията успяла да проследи телефонните обаждания и да го арестува.\r\nЗасега няма информация, колко време мъжът ще остане в затвора.    ", "date": "2019.11.11", "title": "Индиец влезе в затвора, за да не умре от глад "}
{"url": "https://www.actualno.com/curious/dneven-horoskop-za-12-noemvri-news_1405142.html", "text": "       Овен       Днес е един много подходящ ден за това да се сдобиете с нещо ново. Ако сте сами това може да е нова любов. Който не рискува  - не печели. Нека всички нови неща ви носят само щастие! Телец Денят ще подари едно добро начало за вас. Някои от вас може да осъществяват така мечтаното пътуване. Нещата ще вървят като по вода и в семейството, отношенията с партньора ще са стабилни и надеждни.   Близнаци Днес ситуацията може да стане напрегната. Животът ще ви поднесе ситуации, които само най-заслужилите от вас ще могат да обърнат в своя полза.  Сигурно ще ви се наложи да се разделите с много от нещата, които сте имали до сега, но това е единствено с цел да изградите живота си по един нов и по-достоен начин. Рак     Днес  ще имате възможността да решите по най-добрия начин всички въпроси, свързани с дома, семейството и наследствата. Късметът ще е изцяло на ваша страна. През втората половина на деня е добре да намалите темпото. Не предприемайте инициативи и засилете дисциплината. Лъв Това, от което трябва да се ръководите днес е сдържаността – сега тя ще е най-голямото ви предимство и гаранция за успех. Събитията днес ще са  толкова много и наситени, че едва ще си поемате дъх. Дева Днес сте особено спокойни, бодри и уравновесени. Ще сте отворени за всичко прекрасно. Затова вечерта е подходяща за посещение на театър или изложба   Везни Днес ще сте способни да окажете голямо внимание върху близките си и да въздействате на мисленето им. От разумността на действията и изискванията ви ще зависи успехът или неуспехът в общуването.    Скорпион Днес интуицията ви ще е изострена, което ще ви направи особено проницателни. Затова денят е добър за планиране за всякакъв вид дейност. В любовта ще бъдете приятно изненадани от положителен обрат в отношенията или приемането от страна на половинката ви на идея от изключителна важност за вас. Стрелец Очакват ви неочаквани и интересни случки в семейството и любовните отношения. Хубав ден за общуване с приятели. Може да получите неочаквани финансови постъпления. Козирог    Днес ще се чудите как да осъществите максимално ефективно планираните покупки за дома. Неразумното ви финансово поведение може да доведе до изостряне на отношенията ви с партньора. Днес не давайте обещания, за които не сте сигурни, че може да изпълните. Водолей Акцентът в днешния ден ще са професионалните отношения. Вероятно ще ви се наложи да изкажете идеите и впечатленията си. Трябва да внимавате какво говорите и да проясните мисълта си. Риби Денят ще ви донесе разнообразни преживявания. В зависимост от това кой е най-важният човек в живота ви сега, от вашите отношения ще зависи настроението и ежедневието ви. Това може да е партньорът ви, ако не сте женени или децата, ако сте в брак. ", "date": "2019.11.11", "title": "Дневен хороскоп за 12 ноември "}
{"url": "https://www.actualno.com/analysis/znae-li-evropa-kakvo-da-pravi-s-djihadistite-grajdani-na-dyrjavi-ot-es-news_1405010.html", "text": "      Турция възнамерява да депортира всички арестувани европейци - бойци и привърженици на Ислямска държава. Страните на ЕС обаче не искат да си върнат джихадистите, които преди това са заминали за Сирия и Ирак.      В кюрдските лагери и затвори в Северна Сирия има стотици европейци - бивши бойци и привърженици на терористичната групировка \"Ислямска държава\". Доста много такива има и в турските затвори. Какво да се прави с тях?\r\nМного държави от ЕС не искат да вземат обратно своите граждани. Ръководителят на пресслужбата на президента на Турция Реджеп Тайип Ердоган Фахреттин Алтън припомни този проблем в началото на ноември. В интервю за германския вестник \"Щутгартер цайтунг\" той каза, че Анкара възнамерява да депортира 20 привърженици на ИС, които са германски граждани.\r\nСпоред турския министър на вътрешните работи Сюлейман Сойлу 1200 чуждестранни бойци от ИД са в турските затвори. Останалите се държат в центрове за граждани, които очакват депортиране. Сойлу каза още, че Турция ще изгони всички чуждестранни граждани, бивши бойци на ИД, от страната.   Европа не бърза да прибере \"своите\" джихадисти Този проблем далеч не е нов. Но европейските правителства предпочитаха да не го забелязват. От момента, в който беше спечелена победата над \"халифата\" на ИД, лагерите, охранявани от кюрдите и затворите в Северна Сирия, се оказаха пренаселени. Най-вече в тях са  бойци на ИД, техните жени и деца. Според проучване на брюкселския експертен център на института Егмон, сред тях са и граждани на европейски държави: 500 възрастни - мъже и жени, както и 750 деца.\r\nИзискванията към техните страни на произход - да върнат тези граждани – се чуват постоянно, главно от представители на кюрдската администрация в Северна Сирия, които не са в състояние сами да решат този проблем. В края на февруари американският президент Доналд Тръмп призова европейците чрез Тwitter да вземат своите граждани от региона.    Дълго време нищо не се правеше в това отношение. Ситуацията започна бързо да се променя едва след турската военна операция срещу кюрдите в северна Сирия. По време на турската офанзива 750 бойци от ИД, които бяха затворени в затворите и лагерите, охранявани от кюрдите, успяха да използват създадения хаос и да избягат от затвора. Сред тях бяха и 4 германски граждани. По-късно те са задържани от турските военни. Доколко опасно е завръщането на бойци от ИД в Европа Този пример показва, че опасността от неконтролирано завръщане на бойци и привърженици на ИД в страните от ЕС, в частност Германия, стана по-специфична. Както и опасността от нови атаки. Ръководителят на Службата за външно разузнаване (БНД) Бруно Кал по време на изслушване в Бундестага предупреди за нарастваща заплаха за Германия, ако броят на бойци от ИД, които успеят да избягат от лагери и затвори в Северна Сирия, се увеличи. Според Кал, поради турската военна операция в Северна Сирия, охраната на затворите, в които са разположени бойците от ИД, и лагерите, където са държани жени-привърженици на ИД, е отслабена.\r\nКал каза също, че е намаляла способността на Германия да вземе германски граждани, които са привърженици на ИД. Той обясни, че нестабилната ситуация в този регион не позволява на германското разузнаване да поеме отговорност за каквито и да е операции. Германия не отказва да върне своите граждани       Германският външен министър Хайко Маас разкритикува изявлението на турската страна за депортирането на 20 германски граждани, които са в Турция, присъединили се към Ислямска държава, и посочи липсата на конкретна информация от Анкара за бойци на Ислямска държава. \"В началото трябва ясно да се установи, че наистина говорим за гражданите на Германия\", каза Маас. Той призна, че налице са задължения на германската държава за връщане на своите граждани. В същото време той каза: \"Трябва да сме сигурни, че ще имаме достатъчно информация за бойците на ИД, така че те да могат да бъдат представени пред съда и според германските закони да отговарят за извършените престъпления\".\r\nПредставител на германското министерство на вътрешните работи, отговаряйки на въпрос на Дойче веле, заяви, че депортирането от Турция в Германия трябва да протича в съответствие с принципа на закона. Подобна процедура, каза той, включва не само сравнение на биометрични данни, но и проучване, проведено от консулството, за да се разбере дали има за какво да бъде съден човек и да се оцени възможният риск, който той представлява за обществото.\r\nПреди Турция да започне военна операция в Северна Сирия, според германската страна там са задържани над 80 джихадисти с немско гражданство, мъже и жени и над 100 деца. Издадени са заповеди за арест срещу 28 мъже и 8 жени. Но немците не бързат да връщат гражданите си в родината. Отговаряйки на въпрос защо правят така, от  германското външно министерство се позовават на формални обстоятелства, по-специално на липсата на дипломатически отношения с кюрдското ръководство в Северна Сирия и сирийското правителство в Дамаск.\r\nВъпреки това миналото лято четирима сираци и едно болно момиче бяха върнати в Германия от този регион. Съдът задължи германското правителство да направи това. Сега всички чакат заповед от съда в Берлин-Бранденбург, която трябва да реши дали федералното правителство е длъжно по собствена инициатива да върне германските граждани от Северна Сирия в родината си. Връщане или лишаване от гражданство?    Европейските политици ще загубят повече, отколкото печелят от завръщането на бойци на ИД в страните на произход. В повечето страни подобни мерки са твърде непопулярни поради нарастващата терористична заплаха. Единствената държава от ЕС, която след победата над Ислямска държава взе обратно и само един от нейните граждани сред бойците на ИД, беше Италия.\r\nФранция, от която напусна най-голям брой граждани, присъединили се към Ид, се грижи преди всичко за връщането на деца, чиито родители са привърженици на ИД. В момента 100 от тях вече са във Франция.\r\nВ Холандия министърът на правосъдието Фердинанд Граперхаус, говорейки в парламента, заяви, че Холандия няма да приеме предложението на САЩ, които изразиха готовността си да изпратят в страната 10 жени привърженици на ИД с децата им. Връщането им, обясни министърът, представлява пряка заплаха за сигурността не само на Холандия, но и на други европейски страни. Но половин година по-рано правителството заяви, че търси сътрудничество с кюрдската администрация в Северна Сирия, за да върне съпругите на бойци от ИД в родината им в Холандия.\r\nВъв Великобритания министърът на отбраната Бен Уолъс в началото на октомври предупреди срещу завръщането на британските граждани от Северна Сирия, които са подкрепяли ИД. Според Уолъс тези, които са  били верни на Ислямска държава до самия край, са особено опасни. Великобритания е една от европейските страни, която особено често прибягва до практиката на лишаване от гражданство. Този метод е приложим и за британските граждани - привърженици на Ислямска държава, чието завръщане в родината им е нежелателно. Най-известният случай е съдбата на Шамима Бегум. Майка на три деца, едното от които загина в лагер в северна Сирия, според британски служители, има право на гражданство на Бангладеш и това, според тях, е достатъчно основание за лишаване на жената от британско гражданство.\r\nИнструментът за лишаване от гражданство искат да използват и в Германия. Бундестагът прие закон в края на април, според който хората, които участват активно в терористични организации, могат да бъдат лишени от немско гражданство, ако имат гражданство на друга държава. Същият закон беше приет в Дания.    Примерът на Косово: завръщане на бойци от ИД и техните жени Обратен е  примерът с  Косово. От тази балканска държава за територията на Ирак и Сирия, която беше контролирана от Ислямска държава, заминаха повече хора на  глава от населението, отколкото от всички останали страни от ЕС. През април обаче косовските власти върнаха 110 души от Северна Сирия, повечето от които жени и деца. Предприемайки такава стъпка правителството на Косово пое риск,  каза пред Дойче веле шефът на косовските служби за борба с тероризма Фатос Макколи: \"Но това е контролиран риск. Ние познаваме тези хора. Тези, които са извършили престъпления, ще бъдат изправени пред съда. И ще направим всичко, което можем, за да реинтегрираме всички останали\".\r\n......................................................................................   ", "date": "2019.11.11", "title": "Знае ли Европа какво да прави с джихадистите - граждани на държави от ЕС?  "}
{"url": "https://www.actualno.com/politics/v-chetvyrtyk-shte-ima-samo-preglasuvane-bez-nov-debat-za-geshev-news_1405125.html", "text": "      Отдавна съм казал как ще постъпя – ще гласувам отново „за“, заяви главният прокурор Сотир Цацаров пред медиите във връзка с предстоящия в четвъртък Пленум на ВСС, на който за негов приемник. На въпрос дали е възможно да се стигне до нов дебат по време на заседанието, Цацаров отговори: „Въпросът не е дали аз допускам такава хипотеза, а дали Конституцията и законът я допускат. Отговорът е – не!“.  Според него законовите разпоредби не предполагат процедурата да започне отначало, а трябва да има само повторно гласуване на върнатия кандидат.      \"Ако Иван Гешев получи повече от 17 гласа в четвъртък, \", беше категоричен Сотир Цацаров.   „Това не означава, че трябва да чакаме указ на първия час след евентуално гласуване или да чакаме указ след два дни. Но така или иначе, президентът доказа съвсем ясно с позицията си до настоящия момент, че действа, както той се изрази, в обозрим срок. Следователно, така както досега Конституцията бе спазена, аз очаквам тя бъде спазена и в бъдеще“, каза още главният прокурор, като допълни: „Протакането на нещата не е решение. А освен това, този президент е доказал, че няма склонността, свойството да протака, да отлага нещата или пък да прехвърля отговорност“.\r\nДо необходимостта от повторно гласуване се стигна, след като президентът Румен Радев отказа да издаде указ за назначаване на Гешев начело на държавното обвинение, въпреки че бе избран с убедително мнозинство от 20 на 4 гласа от кадровиците. Дневният ред на заседанието в четвъртък включва две точки – обявяването на указа на държавния глава, с който той връща кандидатурата, и нейното повторно гласуване.  Според Цацаров не бива да се коментира въпрос при вземането на своето решение. „Защо трябва да третираме направеното от президента като политически натиск или да търсим в него някакъв подтекст? Направени бяха много коментари. По обясними причини аз се въздържах от коментар. Колкото и на пръв поглед нелогично да звучи, моят отговор е такъв – защото е президент“, аргументира се Цацаров. ", "date": "2019.11.11", "title": "В четвъртък ще има само прегласуване, без нов дебат за Гешев"}
{"url": "https://www.actualno.com/sciencelogy/a1-sys-smart-ustrojstva-na-specialni-ceni-v-meseca-na-black-friday-news_1405134.html", "text": "             В месеца на Black Friday стартира кампания с от висок, среден и нисък клас, която ще продължи до края на ноември. Смартфоните, които потребителите ще имат възможност да закупят с до 50% отстъпка, са Nokia 2.2, A1 Alpha, Samsung Galaxy A30s, Huawei P30 Lite, Samsung Galaxy A70, LG K50s, iPhone 7, Huawei P30 Pro, Samsung Galaxy S10+, iPhone 11 и iPhone 11 Pro. Клиентите на А1 могат да закупят на преференциални цени и 3 смарт часовника – Samsung Galaxy Watch BT 46mm, Samsung Galaxy Watch BT 42mm и Huawei Watch GT. Nokia 2.2 с отстъпка от 50% Смартфонът има HD+ IPS дисплей с капковидно изрязан прорез и с големина от 5.71 инча. Nokia 2.2 разполага с 13 MP основна камера (f/2.2). Хардуерът се допълва от четириядрен процесор, оперативна памет от 2 GB и 16 GB вградена памет, която може да се увеличи с още 32 GB чрез microSD карта памет, налична в комплекта. При покупка на смартфона настоящите и нови клиенти на А1 ще го получат в комплект с оригинално хендсфри. Nokia 2.2 се предлага за 40 лева в брой с план A1 ONE Unlimited 2XL.   A1 Alpha с отстъпка от 50% Позициониран в средния клас смартфони, А1 Alpha притежава елегантен дизайн и отлични характеристики - двойна камера на гърба - основна 13MP (f/2.0) + сензор за дълбочина с 2MP (f/2.4), селфи камера от 8 MP (f/2.0), осемядрен процесор, 3GB оперативна памет, мощна 3 200 mAh батерия, 64 GB вградена памет, както и най-новата версия на Android – 9 Pie. A1 Alpha се предлага за 85 лева в брой с план A1 ONE Unlimited 2XL. Samsung Galaxy A30s с отстъпка от 35%     Samsung Galaxy A30s се предлага за 227,48 лева в брой с план A1 ONE Unlimited 2XL. Смартфонът притежава корпус, изграден от полирана пластмаса и стъкло, които му придават елегантност и здравина. Моделът включва осемядрен процесор Exynos 7904, батерия с капацитет  4 000 mAh с функция за бързо зареждане. Galaxy A30s е с тройна камера на задния панел: основен сензор от 25 MP (f/1.7), ултраширокоъгълна бленда с 8 MP (f/2.2), както и сензор за дълбочина от 5MP (f/2.2), който спомага за добавянето на „боке” ефект. Huawei P30 Lite с отстъпка от 25% Huawei P30 Lite следва дизайна на моделите от серията, като разполага с тройна камера на гърба: 48 MP широкоъгълна, 8 MP ултраширокоъгълна и сензор за дълбочина от 2 MP. Предната камера е с 24 MP и поддържа над 10 режима на снимане. Дисплеят на Huawei P30 Lite e с големина от 6,15 инча, с FHD+ резолюция, като матрицата на екрана е IPS LCD. Капацитетът на батерията е 3340 mAh, като разполага с функция за бързо зареждане с 18 W. Huawei P30 Lite се предлага за 337,49 лева в брой с план A1 ONE Unlimited 2XL. Samsung Galaxy A70 с отстъпка от 114 лева Samsung Galaxy A70 разполага с тройна камера на гърба: 32 MP широкоъгълна с бленда от f/1.7,   8 MP ултраширокоъгълна с бленда от f/2.2 + 5 MP сензор за дълбочина с бленда от f/2.2. Осемядреният процесор Snapdragon 675 е изграден по 11-нанометрова архитектура, с редица AI функции. 128 GB вградена памет, 6 GB оперативна и голямата батерия от 4500 mAh допълват хардуера. При покупка на устройството настоящите и нови клиенти на А1 ще получат смартфона в комплект с калъф. Samsung Galaxy A70 се предлага за 455,99 лева в брой с план A1 ONE Unlimited 2XL. iPhone 7 с отстъпка от 99 лева iPhone 7 притежава компактно тяло, 4,7-инчов Retina IPS LCD дисплей с олеофобно покритие и четириядрен процесор Apple A10 Fusion, изграден по 16-нанометрова архитектура. Основната камера е с 12 MP (f/1.8) с функция за оптична стабилизация (OIS) и заснемане на видео с 2160 пиксела и 30 кадъра в секунда. Селфи камерата е 7 MP (f/2.2) с функции като Face detection и технологията HDR. Оперативната памет на устройството е 2 GB, а паметта за съхранение – 32 GB. Смартфонът се захранва от батерия с капацитет от 1960 mAh, а софтуерът може да бъде обновен до последната версия на iOS – 13.2. iPhone 7 може да бъде закупен за 659,99 лева в брой с план A1 ONE Unlimited 2XL. Huawei P30 Pro с отстъпка от 126 лева Флагманът Huawei P30 Pro притежава 6.47-инчов FHD+ OLED дисплей. Фокусът при модела е четворната му камера, разработена в партньорство с Leica: 40 MP широкоъгълна с бленда от f/1.6, 20 MP ултраширокоъгълна с бленда от f/2.2, 8 MP телефото обектив с бленда от f/3.4, както и ToF 3D камера. Лазерен автофокус, HDR функция, оптична и дигитална стабилизация, петорно оптично увеличение и супер нощен режим са част от функциите на камерата. Предната камера е широкоъгълна с 32 MP и с бленда f/2.0, като включва HDR функция и заснемане на FHD видео. Мощният осемядрен процесор Kirin 980 разполага с AI функции, които оптимизират работата на камерата и производителността. Huawei P30 Pro се предлага за 1133,99 лева в брой с план A1 ONE Unlimited 2XL. Samsung Galaxy S10+ с 10% отстъпка Galaxy S10+ разполага с 6,4-инчов QHD+ sAMOLED, с резолюция 3040х1440 и е оборудван с Gorilla Glass стъкло от последно поколение за по-голяма здравина. Моделът разполага и с Ultrasonic сензор за пръстови отпечатъци, който е вграден в дисплея на устройството. Камерите на новата Galaxy S10+ разполагат с изкуствен интелект и редица функции, които позволяват заснемане на висококачествени изображения дори при по-слаба осветеност. Samsung Galaxy S10+ може да се закупи за 1196,99 лв. в брой с план A1 ONE Unlimited 2XL. iPhone 11 с отстъпка от 142 лева Смартфонът от последната серия на Apple съчетава най-новите технологии на по-достъпна цена. Моделът има нова двойна задна камера – 12 MP широкоъгълна камера (f/1.8) и 12 MP ултраширокоъгълна камера (f/2.4), поддържаща HDR функции, заснемане на панорамни изображения, разпознаване на сцени посредством изкуствен интелект и много други. Мощният процесор А13 Bionic притежава AI функции и предоставя отлична производителност. Смартфонът се предлага на цена от 1277,98 лева в брой с план A1 ONE Unlimited 2XL за версията със 128 GB. Apple iPhone Pro с 5% отстъпка    iPhone 11 Pro е с 5,8-инчов Super Retina XDR OLED дисплей. Моделът разполага с тройна камера на гърба – 12-мегапикселова широкоъгълна (f/1.8), 12-мегапикселова ултраширокоъгълна (f/2.4) и 12-мегапикселов телефото обектив (f/2.0) с двойно оптично увеличение. Apple iPhone Pro се предлага на цена от 1861,99 лева в брой с план A1 ONE Unlimited 2XL за версията с 64 GB    ", "date": "2019.11.11", "title": "А1 със смарт устройства на специални цени в месеца на Black Friday"}
{"url": "https://www.actualno.com/analysis/lavrov-alarmira-za-opit-na-sasht-da-kontrolira-petrola-na-sirija-news_1405139.html", "text": "      Москва ще настоява сирийската армия максимално оперативно да поеме контрола над цялата територия на Сирия, заяви днес външният министър Сергей Лавров, който е на посещение в Армения, предаде ТАСС.      Министърът призна, че вече не успява да следи \"постоянно променящите се зигзаги на американската политика\". В действията на САЩ в Северна Сирия той прозря съществен опит да бъде ограбена Сирийската арабска република. По думите на Лавров САЩ се опитват да вземат под свой контрол петролните съоръжения по противозаконен начин.   \"Това не носи нищо добро на сирийското уреждане, само запазва допълнителен сериозен дразнител в тази част на Сирия. Ще настояваме сирийската армия максимално бързо да заеме цялата територия на своята държава, само това ще помогне със сигурност да се сложи надежден край на тероризма и ще реши всички въпроси, свързани с окончателното политическо уреждане\", подчерта първият дипломат на Москва.\r\nРусия в контактите си със САЩ подчертава, че Вашингтон трябва да изпълни обещанията си да се изтегли от Сирия, каза Лавров пред студенти от Дипломатическата школа и други еревански ВУЗ-ове.  \"Ние откровено разговаряме с американците, имаме редовни контакти по линия на военните, в които подчертаваме необходимостта те да изпълнят обещанията си: да си тръгнат от Сирия поживо-поздраво, в частност от незаконно окупираната зона в Южна Сирия около селището Таниф, която стана убежище за екстремисти и радикали и на чиято територия е бежанският лагер Рукбан, където хората живееха в ужасни условия и разселването им едва започва\", заяви Лавров.\r\nДнес Русия и Турция започнаха четвъртото си съвместно патрулиране в район в Североизточна Сирия, съобщи турското министерство на националната отбрана, цитирано от ТАСС. Съвместните руско-турски патрули се осъществяват съгласно меморандума от Сочи, договорен от президентите на двете страни на 22 октомври.   Четвъртият патрул се извършва в района Дербасия, на изток от р. Ефрат, и в него участват безпилотни самолети.    Турция настоява районът да бъде прочистен от бойците на Силите за защита на народа (СЗН) - кюрдска милиция в Сирия, която Анкара смята за терористична организация.\r\nПървото съвместно патрулиране на турски и руски военнослужещи на изток от река Ефрат в Сирия, се състоя на 1 ноември в района Камишли, второто - на 5 ноември в Айн ал Араб (Кобане), а третото - на 8 ноември в ивицата между Камишли и Ал Маликия, напомня ТАСС. ", "date": "2019.11.11", "title": "Лавров алармира за опит на САЩ да контролира петрола на Сирия"}
{"url": "https://www.actualno.com/healthy/d-r-angel-kunchev-specializirani-izsledvanija-predi-vaksina-rjadko-sa-neobhodimi-video-news_1405129.html", "text": "      \"Абсолютно не! Не, че има нещо лошо - ако има някакви съмнения родителят или личният лекар би могъл да направи всичко, което прецени, но като скрининг да се въвеждат изследвания при видимо добро, нормално здраве е напълно излишно, защото наборът от изследвания ще е много ограничен. Не е необходимо, не защото ще отнеме време, не защото е скъпо, а защото крие някакви рискове. Най-големият риск е вие да свържете заболяване в ранен период с ваксината. Реално това няма да е така... Най-често това се случва при грипната ваксина. Хората очакват като си поставят ваксината октомври до лятото да не се разболяват, което няма как да стане, защото тя съдържа 4 щама.\" Това отговори националният здравен инспектор д-р Ангел Кунчев в интервю за в отговор на въпрос дали трябва да се правят по-особени изследвания, например кръвни тестове, за по-голяма сигурност дали детето няма здравословен проблем, който да повлияе при поставяне на ваксина.      Д-р Кунчев припомни, че са жертва на собствения си успех, тъй като хората вече не виждат заплахата от болестите, които са изкоренили. По думите му в имунизационното покритие за морбили в групата за първата доза е 95%, но при втората група за 12-годишните пада на 80-85%.\r\nНа въпрос какво трябва да знаем преди поставяне на ваксина д-р Кунчев отговори:   \"Чудя се как да отговаря, защото най-лесният отговор би бил да имаме доверие на личния си лекар. Той би трябвало най-добре да познава пациентите си, състоянието на детето, семейната история на заболяванията. Няма нищо лошо, ако майката, родителите, искат да знаят какво се прави, какво съдържа тази ваксина, какво би могла да очаква и един от проблемите на системата е, че поради  голяма заетост на колегите не могат да отделят и да отговорят на въпросите, а когато те не могат, родителите търсят в интернет, където голяма част от информацията за ваксините е крайно невярна и лъжлива.\"  Той допълни, че по-голямата част от ваксините се поставят до 1–годишна възраст и каквото и да се случи през този период психологически винаги може да се търси причината във ваксината. Според националния здравен инспектор, докато преди години е имало 10-15 сигнала за нежелани реакции, сега те са около 160 годишно и уточни, че едва 10% от тях са реални нежелани реакции . \r\nПо думите на Кунчев не са много страните, в които има от ваксини:       „Други страни, виждайки какво става с предишните не са направили и няма да направят, защото това доведе до такова изкривяване на информацията и изкуствено търсене на  компенсация при всякакви случаи... Когато говорим за медицински проблеми е доста по-сложно вземането на решения,“ отговори Кунчев и допълни, че не оспорва решенията на съда, в които той се е произнесъл за изплащане на обезщетение.\"\r\n\"Може и да има в България, нямам нищо против, но не е моя работа. Има си законодателство. Важното е с него да не се злоупотребява и второто важно е, че и в момента има начини за компенсиране. Това, че няма такъв фонд, не значи, че засегнатият родител не може да има претенции в две посоки или към производителят или към изпълнителя при техническа грешка\",  обясни още националният здравен инспектор.\r\nВижте какво отговори д-р Кунчев и на други въпроси във видеото:  ", "date": "2019.11.11", "title": "Д-р Ангел Кунчев: Специализирани изследвания преди ваксина рядко са необходими (ВИДЕО)"}
{"url": "https://www.actualno.com/curious/zodiite-koito-mnogo-trudno-se-primirjavat-kogato-bivat-othvyrleni-news_1405076.html", "text": "                   - Тези хора са много горделиви, те са родени да бъдат победители. Голямото им его може много лесно да бъде засегнато. Честно казано, Лъвовете доста рядко биват отхвърлени, защото определено спадат към привлекателните зодиакални знаци. Поради тази причина са изключително учудени, когато някой ги отреже. В тези моменти Лъвовете започват да се съмняват в себе си и качествата си, но бързо преминават през този период и продължават напред.    - На пръв поглед изглеждат много студени и безчувствени, но всъщност това не е така. Чувстват се наистина много наранени, когато някой ги отхвърли. Когато харесват някого, Скорпионите му се доверяват напълно и не могат да поярват, че е възможно този човек да ги отхвърли по някакъв начин. Когато това се случи се затварят в себе си и започват да тъжат. Скорпионите доста често са тъжни и дори плачат, но никой не знае за това. Пред хората те превръщат болката в гняв и с нищо не показват, че не се чувстват добре. Те, също както Лъвовете, имат огромно его, което им пречи да покажат слабост.         ", "date": "2019.11.11", "title": "Зодиите, които много трудно се примиряват, когато биват отхвърлени"}
{"url": "https://www.actualno.com/europe/prezidentyt-na-syrbija-na-oficialno-poseshtenie-v-parij-news_1405149.html", "text": "      Държавният глава на Сърбия е на тридневно официално посещение във Франция, съобщават сръбските медии.      Срещата с френския президент Еманюел Макрон ще бъде утре, след което Вучич ще присъства на откриването на Парижкия форум за мир.   В програмата е включено обръщение към участниците в 40-тата сесия на Генералната конференция на ЮНЕСКО и среща с генералния директор на международната организация Одри Азуле.\r\nПред сръбския канал RTS Вучич анонсира, че ще потърси подкрепа от Макрон за . Според Вучич, ако бъде получена такава от страна на Франция, това ще даде допълнителен стимул за ускорен растеж през следващите години.  Също толкова важно е да научи повече от френския президент за новата методология относно политиката на разширяване на Европейския съюз. Вучич припомни, че двамата са разговаряли открито в продължение на цели седем часа.\r\n\"Той притежава изключителна енергия и ако част от това, за което говори, се реализира, че това би било добра новина за Сърбия. Искам да чуя от него какво мисли и тогава можем да направим някои планове за бъдещето\", каза Вучич.    ", "date": "2019.11.11", "title": "Президентът на Сърбия на официално посещение в Париж "}
{"url": "https://www.actualno.com/plovdiv/mestnata-vlast-v-plovdiv-se-zakle-novijat-kmet-vleze-v-obshtinata-s-litijno-shestvie-video-news_1405088.html", "text": "      51 общински съветници, новият кмет на Пловдив и шестимата районни кметове положиха днес клетва в залата на Музея на Съединението. Мястото не е избрано случайно, сградата е строена за Народно събрание на Източна Румелия, но идва Съединението и тя никога не е ползвана за тази цел. Днешната първа сесия, ръководена от новия областен управител Дани Каназирева, събра и много граждани. В залата беше Славчо Атанасов, съперникът на новоизбрания кмет Здравко Димитров, но не и Иван Тотев, бивш кмет.          След клетвата, произнесена от Дани Каназирева и повторена от всички избрани, слово държа кметът Здравко Димитров, който обеща да работи за интересите на града, да има отворено управление и да чува гражданите. Временна комисия организира избора на председател на Общинския съвет и той предизвестено падна върху Александър Държиков от ГЕРБ с 37 гласа \"за\". За да се случи този избор, бившият зам.-кмет по култура, а преди това по транспорт, след изборите стана придвижване в листата на ГЕРБ, тъй като той бе на 24-то място. След излизането на кмета на града и трима нови районни кметове, се наложи оставки да подадат две новоизбрани съветнички- Лариса Кътова и Фиданка Кацарева. Така вече влизането на Държиков в Общинския съвет стана възможно, а оттам и днешният му избор. Единствената друга кандидатура, предложена от съветниците от Демократична България, бе на д-р Веселка Христамян, която събра само четири гласа. Девет бюлетини бяха обявени за невалидни.   Първата сесия на Общинския съвет на Пловдив бе уважена от Пловдивския митрополит Николай и от епископ Сионий, игумен на Бачковския манастир. Митрополит Николай благослови всички новоизбрани и им напомни в словото си, че те са избрани да служат на хората и на Бога.\r\nСлово държа и Николай Радев от БСП за България, който стана общински съветник за трети мандат, а в изборите сега се яви за кандидат- кмет, заставайки на четвърто място по гласове. Той обяви още от първата сесия опозиционната роля, която групата на БСП за България ще играе в този Общински съвет и, макар и да поздрави Здравко Димитров, каза, че приоритетите на левицата не са тези, които Здравко Димитров изброи. Съдейки по резултата от гласуването за председател на Общинския съвет, ГЕРБ отново ще имат практическо мнозинство, макар че в този мандат съветниците им са 17, по-малко от предишния, а общо в ОбС влизат представители на десет партии.   След задължителната официална снимка на всички новоизбрани местни управници пред Паметника на Съединението, програмата по влизането в Общината на новия кмет Здравко Димитров продължи с водосвет в църквата \"Света Богородица\", а по-късно той бе придружен от митрополит Николай и Дани Каназирева с литийно шествие до Общината, където вече имаше събрани граждани. Пред вратата на кметския кабинет, го посрещна Иван Тотев и вътре пред журналисти му връчи ключа на кабинета.    Пловдив не помни толкова тържествена церемония по встъпването на кмет на длъжност поне в последните 30 години.  ", "date": "2019.11.11", "title": "Местната власт в Пловдив се закле, новият кмет влезе в Общината с литийно шествие (ВИДЕО)"}
{"url": "https://www.actualno.com/crime/kamion-blysna-i-ubi-koloezdach-na-am-hemus-news_1405148.html", "text": "      27-годишен водач на товарен автомобил блъсна и уби велосипедист, който се движи в активната лента на АМ \"Хемус\" без отличителна жилетка и осветителна сигнализация, съобщават МВР-Варна.      Вследствие на инцидента 59-годишният варненец е загинал на място.   По случая има образувано досъдебно производство. ", "date": "2019.11.11", "title": "Камион блъсна и уби колоездач на АМ \"Хемус\""}
{"url": "https://www.actualno.com/europe/danija-vyzstanovjava-proverkite-po-granicata-s-shvecija-news_1405147.html", "text": "      Дания възобновява за срок от шест месеца след серия тежки престъпления в Копенхаген и околностите му, които според датските власти са извършени от престъпници от Швеция, предаде АР, цитирана от Darik news.      Проверките ще се извършват на моста над протока Йоресун между Копенхаген и шведския град Малмьо, както и на фериботните пристанища.   От февруари досега 13 взрива избухнаха в Копенхаген. Според властите експлозията на 6 август в датската данъчна служба е дело на престъпници, дошли през границата от . Двама шведски граждани бяха задържани във връзка със случая.\r\nДатският министър на правосъдието Ник Хекеруп заяви, че убийството на двама шведски граждани, застреляни в предградие на Копенхаген на 25 юни, е било разчистване на сметки между шведски престъпни банди. В събота 15-годишно момче беше застреляно, а друг тийнейджър бе тежко ранен в Малмьо, припомня АП.   ", "date": "2019.11.11", "title": "Дания възстановява проверките по границата с Швеция"}
{"url": "https://www.actualno.com/balkani/sblysyci-mejdu-studenti-i-policija-v-gyrcija-snimki-news_1405145.html", "text": "      Протестиращи студенти и полиция влязоха в остри сблъсъци в на 11 ноември. За да разпръснат недоволните, властите използваха сълзотворен газ, съобщава Euronews.      Решението да се затвори академичният център беше взето от новото правителство. Протести по този повод е имало и преди, но за първи път сблъсъците са на територията на затвореният университет по икономика в Атина.     В неделя властите започнаха обиски в сградата под предтекст, че там има скрити материали,  използвани за насилие и протести. В университета бяха открити мотоциклетни каски, маски за лице, пожарогасители и други материали,  които са били използвани при нападения и протести.  Над 200 студенти превзеха Университета по икономика и бизнес като нахлуха в заключената сграда през двора. Полицията изстреляла сълзотворен газ, за да разпръсне младежите, които отвръщали с камъни и скандирания.     Насилието пред университета се случва седмица преди ежегодния марш на студентите, които припомнят въстанието от 1973 година, когато танк стреля по Политехническия университет в Атина и уби мнозина. Всяка година походът в памет на студентското въстание се превръща в антиправителствен протест и сблъсъци с полицията.     ", "date": "2019.11.11", "title": "Сблъсъци между студенти и полиция в Гърция (СНИМКИ)"}
{"url": "https://www.actualno.com/health/endokrinolog-50-ot-predrazpolojenite-kym-diabet-mogat-da-go-predotvratjat-news_1405046.html", "text": "      50% от генетично обременените да заболеят от диабет в България могат да го предотвратят. Това каза ендокринологът доц. Малина Петкова при даването на старта на кампанията за безплатно измерване на кръвната захар в 19 града на страната \"Открито за диабета\", предаде репортер на БГНЕС.      \"За да постигнем това е необходимо да внасяме по-малко калории в организма, т. е. да не се прехранваме с въглехидрати и да увеличим физическата активност\", посочи ендокринологът от университетска болница \"Лозенец\".   Тя припомни, че болестта, превърнала се в пандемията на света, се дължи на заседналия начин на живот, неправилното хранене, тютюнопушенето. Доц. Петкова каза още, че кръвната захар трябва да се измерва поне веднъж годишно като до края на месеца това могат да го направят жителите на 19 града в страната.\r\n„Много е важно, когато се намери някакво отклонение, човек да се обърне към личен лекар и ендокринолог. Оставено без действие подобно откритие води до фатални последици“, заяви тя и подчерта, че за период от 20 години ръстът на заболелите от диабет е скочил от 4.6% на 8.3%.  За да държим заболяването настрани от нас е необходимо да изминаваме по минимум 10 000 крачки на ден, подчерта доц. Петкова.\r\nСвоето ниво на кръвната захар измери лекоатлетката ни Ивет Лалова, която е посланик на кампанията за пета поредна година.   „Моето послание към младите хора е, че трябва да бъдем здрави, а за да бъдем здрави, трябва да познаваме тялото си, трябва да се грижим за него, трябва да правим едни такива изследвания. Едва 45% от българите го правят, а трябва да се прави веднъж в годината“, призова Лалова и предупреди да внимаваме с консумацията на рафинирана захар като подчерта, че тя вече не я използва.    Според нея е достатъчно хората да имат едно добро движение и балансирано хранене, което ще им позволи да се хранят с каквото пожелаят и да не се ограничават. ", "date": "2019.11.11", "title": "Ендокринолог: 50% от предразположените към диабет могат да го предотвратят"}
{"url": "https://www.actualno.com/society/sydyt-naloji-novi-zadyljenija-na-stolichna-obshtina-sreshtu-mrysnija-vyzduh-news_1405032.html", "text": "      Ново определние за привременни мерки срещу мръсния въздух в София постанови съдът, с което задължи Столична община да информира обществеността за нивата на замърсяване и миенето на улиците.      Качествената разлика е, че сега съдът не задължи Столична община да предоставя информация на спирките на градския транспорт за замърсяването с фини прахови частици, каквото задължение ѝ бе вменено със от 8 юли, но за сметка на това задължи Столична община да извърши допълнителни мерки като например – периодично да отчита резултата от измиването на улиците, също по отношение на публикуването на сайта ѝ и Фейсбук страницата ѝ на данни от Европейския индекс за замърсяването.   Освен това, съдът даде 2 месеца срок на Столична община да представи план за засаждане на дървета в София през 2020 година, каквото задължение в предишното съдебно решение нямаше.\r\n„Макар, че с предишните привременни мерки съдът беше задължил Столична община да оповестява по спирките на градския транспорт данни за замърсяването, това не беше направено“, отбеляза адвокатът на ищците Александър Коджабашев. За него е неприемлив аргумента на общината, че тя не е собственик на данните, тъй като данните са на Изпълнителната агенция по околна среда. „Нивата на замърсяването се отчитат от Изпълнителната агенция по околна среда (ИАОС), но няма проблем столична община да ги оповестява“, категоричен е адвокатът.  Ищците оспориха и твърденията на общината, че данните от Европейския индекс за замърсяването не били верифицирани т.е. потвърдени. Европейският индекс ползва данните от ИАОС и дава прогнозни данни за нивата на замърсяването, изтъкнаха те и подчертаха, че  този индекс е единственият начин Столична община да информира адекватно населението за нивата на замърсяване на въздуха. „Ответниците се опитват да внушат, че Европейският индекс не предоставя адекватна информация“, възрази от сдружение „За земята“ и посочиха, че това е най-добрият и признат технологично и научно инструмент за информиране за състоянието на замърсяването на въздуха. В крайна сметка съдът уважи доводите на гражданите и задължи Столична община да осигури публичност на данни от Европейския индекс.\r\n„За миенето на улиците Столична община имаше аргумент, който не издържа – те казват, че миенето се извършва от трети лица, по възложени обществени поръчки, но нали изпълнителят отчита извършеното, т.е. няма основание община да не знае как се изпълнява възложената работа“, отбеляза още адвокат Коджабашев. Той не възрази съдът да измени определението за миене, съобразно общото разбиране, че при неподходящи метеорологични условия през зимата е безпредметно.    ", "date": "2019.11.11", "title": "Съдът наложи нови задължения на Столична община срещу мръсния въздух"}
{"url": "https://www.actualno.com/politics/ivan-geshev-smjata-che-ima-opiti-da-byde-provalena-procedurata-za-izbora-mu-news_1405127.html", "text": "      Търси се някаква възможност да се провали процедурата и кандидата в нея, каза в Благоевград кандидатът за главен прокурор Иван Гешев, предаде БГНЕС.      \"Търси се някаква възможност да се провали процедурата и кандидата в  нея\" - така Гешев отговори на репортерски въпрос може ли Конституционния  съд (КС) да спре избора му. Става въпрос за опцията при повторно одобрение на кандидатурата на Гешев от ВСС, Румен Радев да иска от КС да каже дали държавният глава не може да отказва повторно предложение на ВСС на същия, отхвърлен кандидат или провеждане на повторна процедура от етап номинации, ако кандидатът е единствен и няма възможност за алтернативен вот.   По информация на ,  преди да бъде издигната кандидатурата на Иван Гешев, е имало мащабно  обсъждане в рамките на прокуратурата и е имало три кандидатури, но  официално, след обсъждането, е постигнато обединение за подкрепа на  Гешев.\r\n\"Няма какво да ме притеснява за четвъртък, на стана ясно, че няма от какво да се притеснявам, защото всеки български гражданин може да си изгради впечатление за мене, за работата ми, за концепциите ми. С такова живо предаване не се провежда процедура в нито една страна от Европейския съюз\", каза Гешев.  \"В резултат на работата ми през последните години много хора се притесняват, че прокуратурата активно осъществява правомощията си по противодействие на престъпността и че засегнахме много сериозни икономически интереси за милиарди. Бяха повдигнати на обвинения на хора, които вие, журналистите, наричате олигарси, някои от тях още са в ареста. КПКОНПИ замрази сериозни икономически активи, което засегна сериозно финансови, политически, икономически и всякакви други интереси на тези кръгове, затова изборът ми е труден\", смята единственият кандидат за главен прокурор.\r\nСпоред него, малък кръг от хора се страхуват от закона, главно тези, които нямат практиката да го спазват. Иван Гешев не счита, че президентът е сред тях, като му благодари, че е упражнил законовите си правомощия и изложил мотиви за отказа си.   Кандидатът за главен прокурор, вътрешният министър Младен Маринов и министърът на Образованието и науката Красимир Вълчев пристигнаха днес в Благоевград, за да участват в Националната научно-практическа конференция на тема: \"Системно-структурни подходи за подобряване на противодействието срещу корупционни престъпления в Република България\". Тя е организирана от равно-историческия факултет на ЮЗУ \"Н. Рилски\".     ", "date": "2019.11.11", "title": "Иван Гешев смята, че има опити да бъде провалена процедурата за избора му"}
{"url": "https://www.actualno.com/cinema/kinomanija-predstavja-vechnite-klasiki-volnijat-ezdach-i-bych-kasidi-i-syndans-kid-news_1405102.html", "text": "      Киномания представя едни от най-запомнящите се класики – „Волният ездач“ и „Бъч Касиди и Сънданс Кид“ в рубриката „50 години от премиерата“. Прожекциите на филмите ще бъдат в кино „Люмиер Лидл“ съответно на 16 ноември от 20:30 ч. и 29 ноември от 18:30 ч.       Сред звездния актьорски състав са забележителните Пол Нюман, Робърт Редфорд и Джак Никълсън, които ще предложат истинско забавление за зрителите.\r\nДебютният емблематичен филм на режисьора и актьор Денис Хопър – „Волният ездач“, представя хипи културата и бунтарските движения през 60-те и 70-те години на XXв. Именно с него Хопър поставя начало на изцяло нова епоха в американското кино.\r\n„Волният ездач“ акцентира върху свободата и неспособността да бъде постигната в страна, в която хората се страхуват да са свободни. Превръщайки се в един от култовите филми на 60-те години, лентата събира на едно място знакови актьори, сред които Питър Фонда, Денис Хопър, Джак Никълсън и др. Филмът успява да пресъздаде възгледите за живота на цяло едно поколение – „по пътя“ за младостта, наркотиците и мечтата за революция, със саундтрак, не по-малко успешен от самия филм. “Born to Be Wild” – химнът на свободата, изпят от „Степънулф”, е паметно въвеждане в духа на филма, а кавърът на Роджър Макгуин на “It’s Alright Ma (I’m Only Bleeding)” на Боб Дилън отвежда към отрезвяващия и меланхоличен финал.   Какъв е животът от другата страна на закона? На този въпрос ще отговорят прочутите бандити Бъч Касиди и Сънданс Кид. Играейки ролите си с по момчешки неустоимо очарование, главните актьори, в чиито роли ще влязат Пол Нюман и Робърт Редфорд, са най-голямото съкровище на филма. Двамата и за момент не се виждат като престъпници, макар че останалите ги считат за заплаха за обществото. Винаги в търсене на забавлението, те се впускат безстрашно в опасни каскади, надигравайки се при всяка възможност. Носейки повече забавление, отколкото страх, ироничните герои в „Бъч Касиди и Сънданс  Кид“ печелят на своя страна почти всеки, когото срещнат, най-вече филмовите зрители.\r\nКиномания е част от Календара на културни събития на Столична община за 2019 г.    Цялата програма на Киномания следете на нашата Фейсбук страница и онлайн на . ", "date": "2019.11.11", "title": "Киномания представя вечните класики \"Волният ездач\" и \"Бъч Касиди и Сънданс Кид\""}
{"url": "https://www.actualno.com/crime/varna-avtobus-blysna-peshehodec-i-go-ubi-news_1405085.html", "text": "      Възрастен пешеходец е загинал, след като е блъснат от автобус на градския транспорт във Варна, съобщават от МВР.      Инцидентът е станал около 10.50 часа на кръстовището на ул. „Прилеп\" и бул. „Цар Освободиел\". Шофьорът на автобус от градския транспорт блъска пешеходец на 87 години при ляв завой. Възрастният мъж пресича на зелен светофар.   След катастрофата, пешеходецът бил откаран в болница, където починал.\r\nПо случая е образувано досъдебно производство, изясняват се причините и обстоятелствата около случилото се.   ", "date": "2019.11.11", "title": "Варна: Автобус блъсна пешеходец и го уби"}
{"url": "https://www.actualno.com/crime/dva-roda-se-sbiha-9-postradaha-3-ma-sa-v-kritichno-systojanie-news_1405091.html", "text": "      Девет души пострадаха при сбиване в село Братя Кунчеви. Трима са в критично състояние с опасност за живота след като два рода се скараха и сбиха. Това съобщиха от пресцентъра на МВР.      Инцидентът станал на 10 ноември в село Братя Кунчеви, Старозагорско. В МВР е получен сигнал за сбиване на два рода. На място били изпратени полицейски екипи. От побоя общо пострадалите били 9-ма - мъже между 19 и 46 години. Всички живеят в село Братя Кунчеви.   Пострадалите са откарани в Центъра за спешна медицинска помощ в  областния град. Там петима от тях са обслужени амбулаторно и освободени,  а другите четирима са настанени в Университетската многопрофилна  болница за активно лечение „Проф. д-р Ст. Киркович“.\r\nЗадържани за побоя са 6-ма души, всички на възраст между 25 и 42 години от селото. По случая е образувано досъдебно производство за престъпление по чл. 325 Ал. 1 от Наказателния кодекс.   ", "date": "2019.11.11", "title": "Два рода се сбиха: 9 пострадаха, 3-ма са в критично състояние"}
{"url": "https://www.actualno.com/politics/borisov-predloji-da-si-razmenim-s-gyrcija-po-edno-pristanishte-bez-taksi-news_1405080.html", "text": "      \"Догодина най-късно по това време България ще може да доставя втечнен газ от САЩ, Катар, Кипър, Египет, Азербайджан\".  Това заяви министър-председателят Бойко Борисов, който провери напредъка на дейностите по изграждането на България-Гърция.      Стартът  беше даден през месец май тази година от Борисов и бившия гръцки премиер Алексис Ципрас. За изграждането на връзката се заговори още след газовата криза през 2009 година, след газовия спор между \"Газпром\" и Украйна.   Днес Борисов подчерта, че с реализацията на газовата инфраструктура ще се постигне реална диверсификация на доставките на газ.\r\n\"Догодина ще можем да кажем на българите – вие нямате никаква зависимост и може да имате газ отвсякъде\", добави Борисов. Той уточни, че газовият хъб \"Балкан\" и газовата борса, която се правят, ще осигурят по-евтин газ, тъй като ще има конкуренция.  \"България и Гърция така трябва да разпределят ресурсите и възможностите, че те да ползват Черно море и Дунава, а ние – Егейско море\", акцентира Борисов, цитиран от правителствената пресслужба. Премиерът подчерта, че газовата връзка България-Гърция ни свързва директно с Александруполис и ще бъдат обсъдени възможностите за изграждане на път между Александруполис и Димитровград, за да се свържат Черно море и Егейско море.\r\n\"Да си разменим по едно пристанище без такси. Гърция ще има Черно море, ние ще имаме Егейско море и то без войни, а на базата на взаимноизгодно сътрудничество\", заяви още министър-председателят.\r\nПо време на инспекцията на изграждането на интерконектора присъстваха министърът на енергетиката Теменужка Петкова и посланиците на САЩ Херо Мустафа, на Република Азербайджан Наргиз Гурбанова и на Гърция Димитрис Хронопулос. Пред дипломатите българският министър-председател заяви, че вече е извършена доставката на тръбите за първия километър от трасето.        \"Първите тръби за изграждането на интерконектора Гърция-България са доставени. Това стана възможно, след като чрез подписването на няколко важни документа бе осигурено финансирането на проекта и бе гарантирана неговата правна устойчивост\", отбеляза министър Петкова в допълнение.\r\n\"Този проект е много важен за диверсификацията и енергийната сигурност. Енергийната сигурност е национална сигурност\", каза посланик Херо Мустафа. Гръцкият дипломат бе категоричен, че в сравнение с преди 10 години България сега е абсолютно различна държава и даде за пример инфраструктурата. \"За мен и за Азербайджан това е исторически момент. Щастливи сме да подкрепяме България в диверсификацията. Поздравяваме ви в този важен ден\", каза посланикът на Азербайджан.\r\n\"За да се изградим интерконекторната връзка, трябва първо да пазим археология, да се извадят артефактите и после строим. Това е селище на 4000 години, има артефакти на 7000 години\", изтъкна премиерът Борисов пред гостите и уточни, че са инвестирани 4 милиона лева в археология. В тази връзка министър-председателят настоя университетите да започнат да обучават повече реставратори и археолози. \"Осигуряваме ви финансиране, а учебната програма – изгответе вие – професорите и доцентите\", обърна са към специалистите по археология премиерът Бойко Борисов.\r\nИнтерконекторът между България и Гърция е един от седемте приоритетните проекти за сигурност и конкурентоспособност на енергийния пазар в Европейския съюз. Той е изключително важен и от гледна точка осигуряване на диверсификация на източниците и доставките на газ за България и региона на Югоизточна Европа. Междусистемната газова връзка ще доведе до реално разнообразяване на източниците на природен газ – чрез него ще получаваме азербайджански природен газ от Трансадриатическия газопровод, освен това през интерконектора България ще може да получава доставки и през терминала на Александруполис за втечнен природен газ от САЩ, Катар, Алжир, Израел, Египет и други.      Газовата връзка между България и Гърция е с дължина 182 км., от които 150 км. са на българска територия. Тя започва от Комотини, Гърция и се свързва с българската газопреносна система на Стара Загора. Техническият ѝ капацитет е от 3 до 5 млрд. куб. м. Общата стойност на проекта е 220 млн. евро.   ", "date": "2019.11.11", "title": "Борисов предложи \"да си разменим с Гърция по едно пристанище без такси\""}
{"url": "https://www.actualno.com/europe/kurc-zapochva-pregovori-sys-zelenite-za-novo-pravitelstvo-news_1405038.html", "text": "      Себастиан Курц обяви в понеделник, че предвожданите от него консерватори ще започнат със Зелената партия, което е крачка към  формирането на правителство след изборите през септември.      При очевидна промяна след като предишната администрация на Курц с крайната десница се срина, 33-годишният политик заяви, че неговата Народна партия (АНП) \"ще влезе в преговори със Зелените\".   Той обаче предупреди за предстоящ „пълен с предизвикателства процес“, доколкото двете парии с различаващи се платформи се опитват да преодолеят различията.\r\nЛидерът на Зелената партия Вернер Коглер обяви в неделя, че неговата партия е одобрила хода за започване на официални преговори, с което се доближава до потенциално историческо влизане в правителството.  АНП и Зелените постигнаха най-високи резултати на парламентарните избори, проведени в края на септември, като консерваторите се очертаха като най-силната партия, което доведе до получаване от Курц на мандат за съставяне на  правителство.\r\nАко се създаде коалиция между двете партии, за първи път зелените ще влязат в правителството в Австрия на национално ниво.   Предишното правителство на Курц беше свалено през май, когато така нареченият корупционен скандал \"Ибисагейт обхвана неговия съюзник, крайно дясната Партия на свободата (ПСА), само след 18 месеца заедно в правителството, пише БГНЕС.    ПСА претърпя големи загуби на изборите през септември, докато Зелените постигнаха голям прилив на подкрепа заради околната среда, която се превърна в основен проблем на избирателите. ", "date": "2019.11.11", "title": "Курц започва преговори със Зелените за ново правителство  "}
{"url": "https://www.actualno.com/starazagora/novoizbranite-kmetove-i-syvetnici-v-obshtina-gylybovo-se-zakleha-dnes-snimki-news_1405064.html", "text": "       , четирима кметове на кметства и 17-те общински съветници, и подписаха удостоверенията си за встъпване в длъжност днес пред областния управител Гергана Микова.       „Да бъдеш на този пост пети мандат е успех, но и огромна отговорност. Изпълнихме много от обещанията, които поехме пред вас преди четири години. Друга част от започнатото не можахме да довършим, но аз ви обещавам, че всички заедно ще работим, без значение от политическата си принадлежност, за по-доброто бъдеще на града и общината“, обърна се Тонев към съгражданите се и им благодари, че отново са му гласували доверие. \r\nЗа имаше една кандидатура - на от коалиция „БСП за България“, която след тайно гласуване беше избрана за втори мандат на поста с пълно единодушие.   ", "date": "2019.11.11", "title": "Новоизбраните кметове и съветници в община Гълъбово се заклеха днес (СНИМКИ) "}
{"url": "https://www.actualno.com/pleven/studentski-praznik-v-pleven-sybra-blizo-6-000-lv-v-pomosht-na-mlad-plovdivchanin-news_1405098.html", "text": "      Близо 6 000 лв. за благотворителна кауза са събрани на седмото издание на Деня на народите в плевенския Медицински университет /МУ/. Средствата ще бъдат дарени на студент от пловдивския Медицински университет, който има нужда от скъпоструваща костно-мозъчна трансплантация в Германия. В дарителската акция на празника са се включили студенти, преподаватели и граждани, съобщиха от висшето училище в Плевен.      Денят на народите се проведе през уикенда на Спортния комплекс „Проф. д-р Недко Кючуков“ и събра над 250 участници. Както всяка година, и този път чуждестранните студенти и българските им колеги в университета представиха по атрактивен начин културата и традициите на своите държави. Първото място за цялостно представяне е спечелил отборът на Италия. Наградата за най-добър щанд е връчена на студентите от България, за най-добра кухня – на отбора на Сомалия, а за най-добри костюми – на отбора на Африка.    ", "date": "2019.11.11", "title": "Студентски празник в Плевен събра близо 6 000 лв. в помощ на млад пловдивчанин"}
{"url": "https://www.actualno.com/asia/izraelski-vojnici-zastreljaha-palestinec-kraj-hebron-news_1405105.html", "text": "      Палестинец беше прострелян и загина по време на сблъсъци с израелски сили в южните райони на , съобщиха от палестинските здравни власти.      22-годишният Омар ал-Бадауи бил прострелян в гърдите с бойни муниции. След това той бил откаран в болница в намиращия се наблизо , където била установена смъртта му.   Израелската армия не направиха коментар по случая. ", "date": "2019.11.11", "title": "Израелски войници застреляха палестинец край Хеброн "}
{"url": "https://www.actualno.com/society/rumen-radev-za-30-g-poljarnicite-syzdadoha-malka-bylgarija-na-ledenija-kontinent-snimki-news_1405107.html", "text": "      Тази година отбелязваме 30-годишното  присъствие на българската наука в проучването на Ледения континент. Заедно със световните сили България се утвърди като един от водещите изследователи в проучването на Антарктика. Това заяви държавният глава Румен Радев на традиционната церемония в Гербовата зала на „Дондуков“ 2, на която  връчи националния флаг на участниците в 28-ата Българска антарктическа експедиция. „За тези 30 години с много любов и всеотдайност българските полярници създадоха една малка България на Ледения континент“, подчерта Румен Радев.          По думите на президента, изследванията и наблюденията, които провеждат учените ни на Антарктида имат ключово значение за екологията, за борбата с климатичните промени, за бъдещето на планетата, с което България дава своя значим принос в тези важни за цялото човечество инициативи.\r\nРумен Радев открои като особено важна тазгодишната 28-ма експедиция на българските антарктици, тъй като започва изграждането на модерна лаборатория за научни изследвания, която е „сърцевината на всяка изследователска база“. По думите на държавния глава лабораторията е голямо постижение на българската наука и ясно ще покаже, че страната ни ще продължава и в бъдеще да е сред най-развитите държави, които изследват Антарктика.   „Още по-радостно е, че се развива и друга инициатива – нашите учени да работят рамо до рамо с изследователи от експедициите на други държави“, заяви Румен Радев. Държавният глава определи това сътрудничество като отличен пример за взаимодействие между нациите за намиране на устойчиви решения за бъдещето на планетата.   „Отиваме горди като българи на Ледения континент, на о-в Ливингстън, където ще се вее нашият флаг и ще продължим нашите научни изследвания, които вече над 30 год. провеждаме“, заяви проф. Пимпирев. Членовете на експедицията ще работят по 8 научни проекта част от националната полярна програма, в сферата на биологията, геологията и медицината.“ Така че нашата  програма е доста комплексна и обхваща почти всички области от науката“, подчерта той.     Членовете на 28-ата Българска антарктическа експедиция подариха на държавния глава фосилизирано листо от папрат на 80 млн. години от полуостров Байерс, Антарктика.\r\nНа церемонията присъстваха посланиците на Испания, Аржентина, Турция и Монголия, с които България си сътрудничи в изследването на Антарктида.    ", "date": "2019.11.11", "title": "Румен Радев: За 30 г. полярниците създадоха малка България на Ледения континент (СНИМКИ)"}
{"url": "https://www.actualno.com/asia/syzdateljat-na-belite-kaski-umrja-zagadychno-v-istanbul-news_1405093.html", "text": "      Британецът, който основа група, която помогна за създаването на , е загинал в Истанбул, съобщи неговият офис в понеделник.      Точните подробности за смъртта на Джеймс ле Месурие не могат да бъдат потвърдени и службата му не пожела да коментира, предава AFP, цитирана от БГНЕС.\r\nЛе Месурие е бивш офицер от британската армия, който основава  Мayday Rescue, което помогна за обучението на Белите каски, когато започна през 2013 г.\r\nМестни медии съобщават, че тялото му е намерено с фрактури на краката и главата в подножието на апартамента му в понеделник сутринта.  Известни официално като Белите каски са доброволна група за търсене и спасяване, сформирана да действа  при бомбардировки от сирийските правителствени сили в контролирани от опозицията части на Сирия.\r\nЛе Месурие каза пред Aл Джазира през 2015 г., че е започнал обучение и подкрепа на организацията в началото на 2013 г. заедно с турските спасителни експерти, започвайки от \"един екип от 20 души\".\r\n\"Работих в Истанбул ... и се събрах с група турски доброволци за спасяване при земетресения\", каза той.    Белите каски бързо се разшириха и на тях се разчита за спасяването на десетки хиляди животи по време на конфликта в Сирия.\r\nДокументален филм за групата спечели награда  Оскар през 2017 година.\r\nБелите каски се превърнаха . Те обвиниха групата, че подкрепя терористите в Сирия и подправя кадри за зверства, извършени от силите на режима - твърдения, категорично отречени от нейните привърженици. ", "date": "2019.11.11", "title": "Създателят на Белите каски умря загадъчно в Истанбул "}
{"url": "https://www.actualno.com/society/poslanikyt-na-sasht-u-nas-ochakva-byrz-napredyk-s-interkonektora-s-gyrcija-news_1405060.html", "text": "      \"Сега очакваме да видим бърз напредък по този проект\", заяви посланикът на САЩ в България Херо Мустафа относно газовия интерконектор между Гърция и България (Ай Си Джи Би).      На строителния обект посланик Мустафа се присъедини към , посланика на Азербайджан в България Наргиз Гурбанова, посланика на Гърция в България Димитриос Хронопулос и представители на българското правителство. Посланик Мустафа специално отчете приноса на изпълнителния директор на Ай Си Джи Би Теодора Георгиева, \"чиито безкрайни усилия бяха от изключителна важност, за да ни доведат до мястото, където сме днес – свидетели на началото на строителните дейности\".   \"Позволете ми да ви припомня един обикновен, но силен принцип – енергийната сигурност е национална сигурност. Този интерконектор не е просто тръба. Той е проект, който силно ще укрепи националната сигурност и суверенитета на България и ще открие перспектива за намаляване на енергийните разходи на българския потребител\", каза посланик Мустафа, цитирана от пресслужбата на посолството.\r\n\"Сега очакваме да видим бърз напредък по този проект. Ние също така приветстваме намерението на българското правителство да подкрепи – посредством участие в собственост и резервиране на капацитет – плаващата платформа за съхранение и регазификация до Александруполис, коeто ще увеличи перспективата на интерконектора да превърне България в истински динамичен газов хъб\", каза посланик Мустафа пред журналисти.   ", "date": "2019.11.11", "title": "Посланикът на САЩ у нас очаква бърз напредък с интерконектора с Гърция"}
{"url": "https://www.actualno.com/asia/asad-vojnata-v-sirija-e-miniaturen-model-na-tretata-svetovna-news_1404953.html", "text": "      Президентът на Сирия  даде първото си интервю за чуждестранна медия от юни 2018 година. В интервюто за телевизия RT коментира информация за сирийско-руските \"двойни удари\" и \"Белите каски\".       \"Сред тези уж ангели от \"Белите каски\" се мяркат лицата на тези,  които бяха в редиците на Ал Кайда . Те са ясно видими, изображенията са  много ясни. Включително сред тях е и този, който отрязва главите на  хората, има и един, който изяде сърцето на мъртъв войник. Всичко това  лесно може да се намери в интернет. Никой в нашия регион не вярва на PR  събитията с Бели каски. Те са крило на Фронта ан-Нусра\", каза Асад.   \"На Запад се популяризират много фалшиви версии, които показват, че сирийската армия умишлено и необосновано убива цивилното население и онези, които се наричат Белите каски там ... или някои от болниците, в които терористите са оборудвали щаба си ... Така че, казват, че сирийската армия атакува хуманитарни цели, така че цивилното население страда, но в действителност не е така: цивилното население избяга от своите региони и се премести на територии, контролирани от правителството навсякъде - не само в Източен Алепо \", каза Асад в отговор на въпрос за сирийско-руския двоен удар, в който въздушните сили на двете страни атакуваха област в източната част на Алепо, а след това, при пристигането на спасителните служби, бяха нанесени многократни удари.\r\n\"Що се отнася до източната част на Алепо, хората все още живеят в тези  райони, които сега са контролирани от правителството ... Защо не ги  убихме тогава? Защо не избягаха в Турция? Това само по себе си служи  като опровержение на казаното от Запада\", добави Асад.  Среща с турския президент би била неуместна, докато турската армия се намира на територията на Сирия. Това заяви президентът на страната Башар Асад в интервю пред телевизионния канал RT, предава ТАСС.\r\n\"Не мисля, че този, който окупира вашата страна, ще бъде сред приоритетите ви за среща\", заяви сирийският лидер в отговор на въпрос дали има шанс за среща между него и турския му колега.\r\nАсад все пак отбеляза, че не е против преговори с Анкара. \"Ние не разглеждаме . Турският народ е наш съсед. Имаме обща история. Врагът е Ердоган и неговата политика\", подчерта държавният глава.       По-рано президентът на САЩ одобри отпускането на 4,5 милиона долара помощ на неправителствената организация за правата на човека \"Бели каски\" в Сирия.\r\nПрез лятото на 2018 г. Асад заяви, че предполагаемата химическа атака, станала в сирийската Дума, е инсценирана и разпространението на информация за нея от организацията „Бели каски“ се превръща в PR ход на Великобритания.\r\nТой не изключи, че петролът може да се счита за един от факторите при избухването на война в Сирия. \"Не забравяйте, че САЩ са във война с целия останал свят. Тук говорим за тектонични  промени и „земетресения“. В края на краищата старият световен ред, създаден след Втората световна война, надживя себе си, особено след разпадането на Съветския съюз. Еднополюсният световен модел вече не работи. Редица възходящи сили като Русия, Китай, Индия и други се открояват\", каза той.\r\nКакто отбеляза сирийският президент, в същото време \"по отношение на световното лидерство САЩ не искат да признаят никого за свой партньор\" - дори Великобритания, Франция и други големи държави.      \"Значи американските партньори не са признати и затова сега се водят битки. Войната в Сирия е миниатюрен модел на третата световна война, която се води косвено\", добави той.\r\nАсад по-рано заяви, че проблемът със САЩ е, че от тяхна гледна точка те водят война за оцеляване. Според сирийския президент Вашингтон провежда такава политика, защото губи своята хегемония.\r\n\"Американската политика като цяло е изградена върху опити и грешки. Те нахлуха в Афганистан - нищо не се получи. Нахлуха в Ирак - нищо не се получи. Те започнаха да нахлуват в други страни, но по други начини. Те промениха своя подход\", каза той.\r\nСпоред Асад САЩ са уверени, че водят война за оцеляване поради загубата на хегемония.\r\n\" Проблемът със Съединените щати е, че от тяхна гледна точка те сега водят война за оцеляване, защото губят хегемонията си. И решиха да се бият с , Иран, Сирия - с всички, които кажат „не“. Дори със съюзници, дори и със западните правителства, ако кажат „не“. Те са готови да се бият с тях. Те се нуждаят от \"инструменти\", добави сирийският държавен глава.   Както отбелязва сирийския лидер САЩ изпратили армията си в Ирак, но разбрали, че тази идея не работи.\r\n\"Загубите бяха големи и за това трябваше да се плаща дори вътре в Съединените щати\", посочи той.\r\nАсад преди това заяви, че Доналд Тръмп е станал най-добрият президент на Съединените щати, но не заради политиката си, а заради прозрачността на изявленията си. ", "date": "2019.11.11", "title": "Асад: Войната в Сирия е миниатюрен модел на третата световна "}
{"url": "https://www.actualno.com/lovech/istoricheska-vyzstanovka-presyzdava-osvobojdenieto-na-teteven-news_1405013.html", "text": "      Община Тетевен има удоволствието да покани жители и гости на историческа възстановка на Освобождението на Тетевен с участието на Национално дружество \"Традиция\" и концерт-спектакъл на ансамбъла на Национално училище по изкуствата \"Панайот Пипков\" - гр. Плевен на 16 ноември 2019 г.       Събитията са част от честванията по повод 142 г. от Освобождението на Тетевен от Османско владичество, а историческата възстановка от 3 години е традиция за гр. Тетевен през ноември. 11:00 ч. - Възстановка на Освобождението на Тетевен, пл. \"Сава Младенов\", гр. Тетевен  12:00 ч. - Празничен концерт-спектакъл, пл. \"Сава Младенов\", гр. Тетевен    ", "date": "2019.11.11", "title": "Историческа възстановка пресъздава Освобождението на Тетевен"}
{"url": "https://www.actualno.com/europe/zemetresenie-vyv-francija-news_1405113.html", "text": "      Земетресение с магнитуд 4,9 степен разтърси Франция днес по обед, съобщава Европейският сеизмологичен институт.      Епицентърът на труса е с дълбочина 10 км и е бил на 125 км североизточно от Монпелие.   Няма данни за ранени хора и разрушения. ", "date": "2019.11.11", "title": "Земетресение във Франция "}
{"url": "https://www.actualno.com/crime/jena-be-ranena-s-noj-ot-myja-si-news_1404995.html", "text": "      36-годишна жена е с опасност за живота след битов скандал в село Крушовене. Това съобщиха от ОДМВР - Плевен. Сигналът е подаден на 9 ноември в 01.40 часа в полицията в Долни Дъбник. Съобщено е за семеен битов скандал в село Крушовене. Незабавно на адреса са изпратени полицейски служители, които са установили, че 33-годишен е пробол в гърба с нож 36-годишна жена. Извършен е оглед на местопроизшествието, като е иззет кухненският нож.      Пострадалата е транспортирана в УМБАЛ \"Д-р Георги Странски\" - Плевен и е настанена в гръдна хирургия с временна опасност за живота. Извършителят е задържан за срок до 24 часа по Закона за МВР. Уведомен е дежурен прокурор при Районна прокуратура - Плевен. По случая е образувано досъдебно производство. Предстои назначаване на експертизи. Продължава работа разследващ полицай.    ", "date": "2019.11.11", "title": "Жена бе ранена с нож от мъжа си"}
{"url": "https://www.actualno.com/pernik/ag-otdelenieto-v-bolnicata-v-pernik-ne-e-remontirano-ot-40-godini-news_1405004.html", "text": "      Доброволци от Перник в помощ на многопрофилната болница в града. Акушеро-гинекологичното ѝ отделение е в тежко състояние и се нуждае от основен ремонт, какъвто не е правен повече от 40 години.      \"Леглата са стари, стените са потресаващи, въпреки старанието на персонала да поддържат базата. Нуждаем се от помощ, за да се случат нещата\", заяви инициаторът на кампанията Венеция Данаилова пред Нова телевизия. \"Виждате цепнатините в пода. Колкото и да се мие, бактерии във фугите винаги остават\".   Венеция е родила детето си в това отделение. Заявява, че лекарите са ѝ спасили живота.\r\n\"В знак на благодарност реших, че по някакъв начин трябва да им се благодари на тези лекари. Не намирам по-подходящ начин от това да им направим по-комфортен процесът на работа\", заяви Данаилова.  \"Условията трябва да са по-комфортни за пациентите\", призна д-р Ивайло Лазов, шеф на отделението. \"Искаме и да привлечем млади хора да работят в отделението\", заяви докторът. ", "date": "2019.11.11", "title": "АГ отделението в болницата в Перник не е ремонтирано от 40 години"}
{"url": "https://www.actualno.com/showbusiness/rafa-nole-ili-federer-koj-e-s-naj-stabilna-ryka-vijte-video-news_1405009.html", "text": "      Те имат страхотен форхенд, но колко стабилни са ръцете им... Това е предизвикателството на BBC Breakfast към три звезди на международния тенис: Рафаел Надал, Роджър Федерер и новак Джокович.      Кой печели състезанието с детската игра според вас? Вижте във видеото   ", "date": "2019.11.11", "title": "Рафа, Ноле или Федерер - кой е с най-стабилна ръка? ВИЖТЕ (ВИДЕО)"}
{"url": "https://www.actualno.com/burgas/pjasychnite-digi-po-burgaskija-plaj-syhranjavat-celostta-na-ivicata-news_1404999.html", "text": "      И тази година на Северния плаж в Бургас бяха издигнати пясъчни диги. Основното им предназначение е да съхранят ивицата и постройките по нея от силните ветрове през зимата.      Преди години издигането на пясъчните планини предизвикваше недоумение и дори полемика, дали това е необходимо и как влияе на микроорганизмите в пясъка.\r\nСпоред еколози, . По-скоро заради въздуха, който навлиза и факта, че по този начин големите вълни през зимата .   На много плажове по света се издигат подобни съоръжения. Особено на местата застрашените от отнасяне на цели плажове и на такива с по-големи приливи и отливи.   Подобно нещо се е случило и в Бургас. За разказва дългогодишният спасител Петър Русев:“Преди около десет години имаше голямо вълнение и морето си взе пясъка. Ивицата остана без пясък и се наложи тогавашният концесионер на Северния плаж да наеме кораб и да плаща по сто лева на час, за да се извади пясък от морето и да се върне на плажа. Това стана с шлангове като тези на пожарникарите, изваждаха пясък и вода, а после той се разстилаше по ивицата и изравняваше с багер. Притеснението беше голямо, защото лятото идва хората искат да плажуват, а няма на какво да легнат. След този случай, на следващата година започнаха да правят диги. Според мен това е много добре, защото пясъкът се преработва и ивицата се пази от големите вълни.\r\nОплакванията на много бургазлии, че дигите закриват гледката им към морето, както и други опасения за нарушено екоравновесие си остават.Съоръженията обаче не са по цялата ивица и всеки може да си избере място за отдих с добра визия. Различното тази година е, че много хора се възползваха от високите температури през ноември и дори плажуваха на ивицата, а дигите ги предпазваха от вятъра.     ", "date": "2019.11.11", "title": "Пясъчните диги по бургаския плаж съхраняват целостта на ивицата"}
{"url": "https://www.actualno.com/curious/panagurskoto-zlatno-sykrovishte-otnovo-v-bylgarija-news_1405020.html", "text": "      Панагюрското златно съкровище се завръща у дома. На 8 декември се навършват точно 70 години от откриването му.      Съкровището ще е в Панагюрище до 16 декември, в специално изградената за него през 2012-та зала-трезор в местния Исторически музей.   Деветте златни съда са открити от братя Дейкови през 1949 година. Копие на съкровището е изложено постоянно в музея в Панагюрище, а оригиналът се пази в Националния исторически.         ", "date": "2019.11.11", "title": "Панагюрското златно съкровище - отново в България"}
{"url": "https://www.actualno.com/asia/protestirashti-v-honkong-podpaliha-chovek-video-18-news_1405037.html", "text": "      Полицията в Хонконг обяви, че мъж е бил запален след разгорещен спор с маскирани продемократични протестиращи.      Три видеоклипа бяха разпространени в социалните мрежи, използвани от протестиращи, показващи мъж в зелена тениска, спорещ с хора на пешеходен мост.\r\nСлед това маскиран мъж, облечен в черно, хвърля течност върху мъжа и го запалва, докато тълпата се разпръснат, а жертвата неистово се опитва да свали тениската си.\r\n\"При най-шокиращия инцидент участници в безредиците изляха запалима течност върху човек и го подпалиха\", заяви говорителят на полицията Джон Це пред репортери на пресконференция, докато на екран се въртяха клиповете от инцидента.    \"Мъжът е приет в болница в критично състояние.\"\r\nИнцидентът е станал в северната част на Ма Он Шан, на около 20 километра от централния бизнес район, каза той, цитиран от БГНЕС.    Според полицаите жертвата се е опитвала да прогони протестиращите, след което \"той е бил пребит и подпален\", каза Це.\r\nПрипомняме, че по-рано маскиран протестиращ в гърдите, което даде нов импулс на протестите и поднови яростта към властите. ", "date": "2019.11.11", "title": "Протестиращи в Хонконг подпалиха човек (ВИДЕО, 18+)"}
{"url": "https://www.actualno.com/asenovgrad/smetosybirashtata-firma-poema-za-oshte-godina-pochistvaneto-na-shahtite-v-asenovgrad-news_1404904.html", "text": "       Това става ясно от сключения преди около три седмици 1-годишен договор между градската управа и изпълнителя. Услугата включва почистване на дъждоприемните шахти по улиците и площадите на община Асеновград от образувани наноси и попаднали твърди отпадъци.      Поръчката предвижда събиране на наноса в найлонови чували и натоварването му на превозно средство, след което почистване и на пространството около дъждоприемните шахти в деня на обработването им. Наносът следва да бъде изхвърлен в градското сметище \"Капсида\", отстоящо на три километра извън града. Според договора, изпълнителят трябва да подменя изгнилите кофи и натрошените или липсващи гривни. Ангажимент ще бъде и смяна, нивелация и укрепване на счупени и липсващи решетки, с изработени от полимер бетон и отговарящи на български държавен стандарт, както и издържащи на натоварване не по-малко от 250 kN.    Изпълнителят е длъжен да създаде и временна организация на движението, улесняваща преминаването на активния масов и градски транспорт при ремонт на дъждоприемните шахти, както и други дейности, произтичащи от създадена ситуация. Сумата, която ще бъде платена за услугата, е в размер на близо , като освен в Асеновград, дъждоприемни шахти ще бъдат почиствани и в селата Тополово, Леново, Мулдава, Козаново, Конуш, Нареченски бани, Бачково и Червен. Изпълнителят е избран по критерий \"най-ниска цена\", като фирмата е била единствен кандидат за извършване на услугата, въпреки удължаване на първоначалния срок за подаване на оферти. ", "date": "2019.11.11", "title": "Сметосъбиращата фирма поема за още година почистването на шахтите в Асеновград"}
{"url": "https://www.actualno.com/europe/zapodozrjaha-soros-v-opit-da-osueti-brexit-news_1405005.html", "text": "      Американската милиардер Джордж Сорос е изправен пред възможно разследване в Обединеното кралство. По данни на вестник Daily Mail, цитиран от агенция \"Фокус\", той е заподозрян в опит да осутиети Brexit и във финансиране на кампания с цел „сваляне“ на премиера на Обединеното кралство Борис Джонсън.      Представители на Консервативната партия призовават избирателната комисия спешно да провери дейността на хората на Сорос във Великобритания. Според изданието Фондацията \"Отворено общество\", чрез своя лондонски офис, спонсорира проевропейската група Best for Britain (BfB), заобикаляйки забраната за чуждестранно финансиране за политически организации. Чрез кампанията, за която Сорос е отпуснал три милиона лири, избирателите биват насърчавани да „гласуват тактически“ за противниците на Brexit. Ако те надделеят, Джонсън ще бъде лишен от всякаква надежда за спечелването на мнозинство в парламента.   По-рано либералдемократите, „Зелени“ и Уелската партия подписаха споразумение, което предвижда, че няма да оспорват 60 места в парламента, за да увеличат шансовете за победа за кандидатите, които се противопоставят на излизането на страната от Европейския съюз. Представителите на BfB наричат себе си „съмишленици\" на този съюз.\r\nОт 2017 г. насам BfB е получила 2,7 милиона паунда от Сорос. Изданието разбира за сумата от докладите на лондонското представителство на американската фондация, което се намира в същата сграда като други организации, противопоставящи се на Brexit, включително „Отворена Великобритания“ и \"Европейско движение\". И двете организации играят ключова роля в кампанията „Народен вот“ за втори референдум за членството на Обединеното кралство в Общността.  Много е вероятно социалната мрежа Facebook да се превърне в основното бойно поле на британските избори. Затова BfB активно инвестира в реклама на тази платформа. Само през последните 30 дни групата е похарчила 137 хиляди паунда за 165 различни реклами, подчертава още Daily Mail.\r\n„Призовавам избирателната комисия да разследва възможно най-скоро за нарушение на правото на финансиране\", заяви още Андрю Пърси от торите.    ", "date": "2019.11.11", "title": "Заподозряха Сорос в опит да осуети Brexit"}
{"url": "https://www.actualno.com/healthy/osvobodiha-direktora-na-mbal-pazardjik-news_1405025.html", "text": "      Директорът на Многопрофилната болница за активно лечение в гр. Пазарджик д-р Васил Вълчев е освободен по разпореждане на министър-председателя Бойко Борисов. Още през изминалата седмица министърът на здравеопазването Кирил Ананиев е изпратил писма за свикване на Общо събрание на лечебното заведение, за да бъде извършена промяната в управлението на болницата. До избора на нов директор в МБАЛ-Пазарджик ще бъде назначен прокурист, съобщиха от МЗ.      Причината за рокадата е репортаж на Нова телевизия, който показва  фалшиво ТЕЛК решение в полза на Вълчев - че бил глух, като всъщност не  е. Според ТЕЛК-а, той е пенсионер по болест с 82% инвалидност и получава 700 лв. пенсия освен заплатата. Д-р Вълчев и двамата шефове на ТЕЛК комисии в болницата имат пожизнени решения за заболявания. А телевизията показа и как директорът дава заплата от 57 000 лева на кардиолог, който поставя стентове на здрави хора. Вълчев обаче отрича да има нещо общо със заплатата на кардиолога - това било решение на директорския борд на лечебното заведение.   Здравният министър е поискал от НЕЛК да направи проверка на ТЕЛК решенията, които са издадени от ТЕЛК комисиите в МБАЛ-Пазарджик.\r\nПо разпореждане на министъра на здравеопазването Изпълнителна агенция „Медицински надзор“ от днес започна пълна проверка на лечебното заведение в гр. Пазарджик.  Д-р Васил Вълчев обаче обяви пред журналисти, че не е уволнен. Той знае, че това може да направи или съветът на директорите на здравното заведение, или общото събрание. Шефът на болницата в Пазарджик все пак призна, че е получил писмо от здравния министър за насрочване на събрание, но в него липсвали мотиви.\r\nЛекарят твърди и, че показаните публично решения за ТЕЛК са отпреди 4 г. и са проверявани от парламента, здравното министерство и прокуратурата. \"Нарушения и конфликт на интереси не са открити\", казва той.   Д-р Вълчев подозира, че болницата, която лекува цялата област, и той като директор пречели на частна болница, но не посочи коя е тази болница. Вместо това се похвали, че откакто е начело на здравното заведение от 2013 година, то е на печалба. За деветте месеца на тази година печалбата била 400 000 лева, а по сметките си болницата имала няколко милиона, пише в. \" \".     ", "date": "2019.11.11", "title": "Освободиха директора на МБАЛ-Пазарджик "}
{"url": "https://www.actualno.com/asia/policaj-v-honkong-prostrelja-protestirasht-video-18-news_1404958.html", "text": "      Хонконгски полицай простреля маскиран протестиращ в гърдите в понеделник сутринта, което даде нов импулс на протестите и поднови яростта към властите.      Инцидентът, който беше излъчено на живо и във Facebook, е последният  засега напрегнат момент в продължаващите повече от пет месеца протести  за демокрация, които обхванаха международния финансов център.   Кадрите, разпространени в Twitter от Агенция Ройтерс, не са подходящи за лица под 18 години.    Кадрите показват  полицейски служител, който изважда пистолета си, докато се опитва да задържа маскиран човек на кръстовище, блокирано от протестиращи. Друг невъоръжен маскиран индивид се приближава до полицая и е застрелян.\r\nСекунди по-късно проехтяват още два изстрела, докато полицаят се разправя с друг маскиран протестиращ, който пада. И двамата маскирани са задържани от служителите на реда.\r\nВ близост до първия мъж се вижда локва кръв. Неговото тяло първоначално изглеждаше отпуснато като при фатален инцидент, въпреки че по-късно е заснет в съзнание и дори се опитва да се изправи.       Вторият мъж е в съзнание и вика името си към репортерите, докато го арестуват.  Полицията в Хонконг заяви, че един човек е бил ударен от куршум. Болничните власти потвърдиха постъпването на  че 21-годишен мъж е приет с огнестрелна рана.\r\nТълпите отново са по улиците, за да блокират пътища и да нанасят обиди на офицерите.         ", "date": "2019.11.11", "title": "Полицай в Хонконг простреля протестиращ (ВИДЕО, 18+)"}
{"url": "https://www.actualno.com/society/v-chetvyrtyk-vss-otnovo-shte-glasuva-za-ivan-geshev-news_1405019.html", "text": "      Повторното гласуване за във Висшия съдебен съвет /ВСС/ ще стане в четвъртък. Това става ясно от дневния ред на ВСС.      В четвъртък, от 10.00 часа, ще продеве заседание, на което ще разгледа указа на президента от 7 ноември и ще проведе повторно повторно гласуване, е записано в дневния ред за заседанието.   Президентът Румен Радев върна избора на Гешев  с мотива, че не е имало истинско състезание между кандидати. ", "date": "2019.11.11", "title": "В четвъртък ВСС отново ще гласува за Иван Гешев  "}
{"url": "https://www.actualno.com/balkani/kitajskijat-prezident-e-na-poseshtenie-v-gyrcija-news_1405035.html", "text": "       е на посещение в Атина, предава БНР. Той ще разговаря с гръцкия държавен глава Прокопис Павлопулос за възможностите за китайски инвестиции в Гърция, както и за внос на китайския пазар на гръцки стоки.      Атина посрещна китайския президент с надежда за .   Разработени са  взаимноизгодни проекти в областта на търговията и инфраструктурата.\r\n\"Китай е готов да засили вноса на качествени гръцки селскостопански продукти\", заяви президентът при пристигането си в Атина.  Интерес за китайската страна представлява особените предимства на Гърция в сектора на корабоплаването. Президентът Си Цзинпин и премиерът Кириакос Мицотакис днес ще посетят обектите на китайската компания \"Коско\", която оперира пристанище Пирея и се стреми да го превърне в най-голямото на Средиземноморието.\r\nОчаква се днес да бъдат подписани 16 двустранни споразумения за търговия, телекомуникации, транспорт и енергетика.   Сред водещите теми на разговори е привличане на повече китайски туристи в Гърция.    С прекъсване от 11 години китайски президент посещава Атина, което според коментарите, е израз на желанието на Пекин да си сътрудничи с Гърция в рамките на инициативата \"Един пояс, един път\".\r\nПрезидентът на Китай ще присъства и на откриването на първия в Гърция клон на Банката на Китай. А преди да отпътува от страната във вторник Си Цзинпин ще посети и новия музей на Акропола. ", "date": "2019.11.11", "title": "Китайският президент е на посещение в Гърция"}
{"url": "https://www.actualno.com/society/protest-na-pchelari-zaradi-lipsata-na-kontrol-pri-pryskaneto-s-preparati-news_1404940.html", "text": "      Сдружение \"Български свободни пчелари\" организира днес, 11 ноември, на протестно шествие срещу употребата на пестициди в земеделието, предаде БГНЕС.      Исканията на пчеларите са свързани със заместването на химичните препарати с биологични и създаване на пчеларски борд. Според организацията в социалните мрежи, протестът ще започне пред Министерството на земеделието и ще продължи с шествие до Народното събрание. Недоволните пчелари ще направят и символично пръскане за растителна защита пред държавните институции в знак на протест, информира БНР.   Пчеларското сдружение настоява държавата да упражни контрол върху сектора за създаване на Пчеларски борд, който ще следи за налагането на санкции на нарушителите що се отнася до пръскането с химикали на земеделски насаждения и ще подкрепя пчеларите за лабораторни анализи на меда. Сега има изискване фермерите да предупреждават поне 3 дни по-рано, ако ще пръскат, но пчеларите масово се оплакват, че това изобщо не се спазва, а реални санкции няма. Сред исканията на сдружението е и намаляване на вноса на мед у нас. ", "date": "2019.11.11", "title": "Протест на пчелари заради липсата на контрол при пръскането с препарати"}
{"url": "https://www.actualno.com/sciencelogy/smartfonyt-honor-20-pro-veche-e-nalichen-v-a1-news_1405061.html", "text": "              стартира продажбите на смартфона . Клиентите на компанията ще имат възможност да закупят смартфона за 35,99 лева на месец или 719,99 лева в брой с абонаментен план . При покупка на модела от магазинната мрежа или онлайн на a1.bg, клиентите на телекома ще получат смарт гривната HONOR Band 5. HONOR 20 Pro комбинира стил и издръжливост, като корпусът му е изграден от алуминиева рамка и стъкло. Най-впечатляващата част от дизайна е холографският ефект на задния панел на устройството, постигнат чрез новата технология от HONOR – Triple 3D Mesh. А1 ще предлага модела във фантомно черно и фантомно синьо.  Смартфонът е с 6,26-инчов FHD+ IPS LCD дисплей, който пресъздава ярка и детайлна картина с наситени цветове. В отвора на дисплея е разположена 32 MP селфи камера (f/2.0), която разполага с възможност за заснемане на селфита с 3D портретно осветление, както и на FHD видео с до 30 кадъра в секунда.\r\nСистемата от четири камери е разположена вертикално на гърба на смартфона. Основната широкоъгълна камера е 48 MP (f/1.4) и допринася за заснемането на ясни и детайлни изображения дори при ниска осветеност. Суперширокоъгълният сензор с 16 MP (f/2.2) запечатва по-обширни кадри със зрително поле до 117 градуса. Комбинацията от камери включва и телефото обектив с 8 MP, както и 2 MP обектив за макрофотография.\r\nHONOR 20 Pro разполага с мощния осемядрен процесор HiSilicon Kirin 980, който оптимизира работните процеси и щади допълнително батерията. Нейният капацитет е 4 000 mAh, като поддържа функция за бързо зареждане с до 22.5 W. Оперативната памет на HONOR 20 Pro е 8 GB, а паметта за съхранение на файлове в базовата версия е 256 GB.     Смарт гривната HONOR Band 5 съчетава елегантен дизайн с много спортни режими и иновативни функции, сред които мониторинг на нивата на кислород в кръвта и възможност за дистанционен контрол на музиката, която потребителят слуша. Моделът поддържа 24-часов мониторинг на сърдечния ритъм и съня и издържа до 50 метра под вода. С HONOR Band 5 потребителите имат и 8 варианта за персонализиране на дисплея.   ", "date": "2019.11.11", "title": "Смартфонът HONOR 20 Pro вече е наличен в А1  "}
{"url": "https://www.actualno.com/burgas/dneven-centyr-shte-dava-raven-start-na-decata-s-uvrejdanija-v-burgas-news_1405012.html", "text": "      В Бургас започна строежът на Дневен център за подкрепа на деца с увреждания и техните семейства . Сградата ще е двуетажна и ще се намира в двора на Центъра за специална образователна подкрепа \"Отец Паисий\". В него ще има 30 места за дневна грижа на децата и 60 за консултативни услуги.      От тях ще могат да възползват децата и техните семейства, които ще получават здравни, социални и друг вид услуги според индивидуалните им потребности, като ще се прилага експертен и индивидуален подход.\r\nПрофесионалната подкрепа, която ще получат учениците със специални потребности ще стимулират тяхното развитие. За тях ще се грижат специалисти, които ще задоволяват образователните им потребности. Освен това ще има специални кабинети за двигателна и логопедична рехабилитация, както и занимания през свободното време. Най-важното е специалистите в центъра да подпомогнат подрастващите в изграждането на навици и самостоятелен живот.\r\nВ новата сграда ще има зала за лечебна физкултура, рехабилитация, психолог, логопед, зала за индивидуална и групова работа, сензорна стая, зона за хранене, спални помещения за дневен отдих.  Предвижда се изграждането на центъра да приключи през април 2020 година. Инвестицията на община Бургас е близо 380 000 лева. Тя се реализира по проект \"Създаване на условия за разкриване на пет нови социални услуги на територията на община Бургас\".     ", "date": "2019.11.11", "title": "Дневен център ще дава равен старт на децата с увреждания в Бургас"}
{"url": "https://www.actualno.com/business/menda-stojanova-budjet-2020-shte-byde-priet-v-nachaloto-na-dekemvri-news_1404908.html", "text": "      В началото на декември може да имаме бюджет на държавата за 2020 година, заяви пред БНР и председател на парламентарната комисия по бюджет и финанси.      „Убедена съм, че коалицията ще подкрепи , а това ни е достатъчно, за да имаме мнозинство на първо четене“, каза и продължи:   „На второ четене, когато ще има различни предложения, ще трябва отново да ги обсъждаме едно по едно и да търсим консенсус, който да е рамките на параметрите на програмата на правителството“.\r\nСпоред Менда Стоянова „Бюджет 2020 наистина отговаря на определението „повече от същото“.  „Политиката, която се води от правителството на ГЕРБ, е политиката на неговата предизборна програма и тази на коалицията на правителството. Нормално е тя да се надгражда с приоритетите, които са предварително обявени за всяка следваща бюджетна година“, каза тя и открои някои макропоказатели, които вървят в предвидената посока:\r\n„На първо място увеличението на брутния вътрешен продукт (БВП) – това всъщност е ръстът на икономиката, като за 2020 г. очакваме 126-127 млрд. БВП. В нашата прогноза в правителствената програма доста по-скромно бяхме заложили достигане на ниво от 115 млрд. в края на периода, т.е. 2021-а. За следващата година отново се предвижда ръст от 3,3%, който за мен е добър на фона на предвижданията за различните европейски държави, за средноевропейското ниво на икономиката и на световното такова. Едновременно с това изпълнихме поставената си бюджетна цел за балансиран бюджет. Предвиждаме за следващата година бюджетът да бъде с нулево бюджетно салдо и така да продължи през следващите години“.\r\nСтоянова подчерта също, че нашият дълг години наред е един от най-ниските в Европа, като той продължава да намалява като процент от БВП. За 2020 г. се очаква той да достигне 19,8%.       Тя отбеляза още ниската безработица, която за следващата година се предвижда да бъде от 4%, както и ръстът в приходната част на бюджета.\r\nВсичко това дава основание да има и продължаване на заделяне на средства за приоритетните политики на правителството, заяви Менда Стоянова и посочи, че една от тях е политиката по доходите:\r\n„Една от ограничените мерки, които правителството може да вземе и го прави, това е минималната работна заплата. Това е единият лост, с който се работи. Другият – това са доходите в бюджетния сектор, където за поредна година се предвижда увеличение с 10% на средствата за работна заплата. Става въпрос за ръст в средствата за работна заплата. Този ръст също е натиск върху реалния бизнес. Той не би следвало да направи повишение под 10%, за да не загуби част от своя квалифициран персонал“.\r\nДанъчната политика няма да се промени до края на матдата, декларира депутатът от ГЕРБ. От партията очакват сблъсък с левицата по този въпрос.\r\nЗа пенсиите, където също очакват , Менда Стоянова каза: „ единствено и само, ако имаме повишение на осигурителния доход. Ако тези вноски нямат ръст, няма източник, по който пенсиите да се вдигат. В противен случай пенсионната система няма как да издържи. Приходите в пенсионната система и сега са недостатъчни. Ако увеличим разхода, това означава, че трябва да вземем от други източници на приходи – от данъците, което от своя страна означава неизпълнение на други разходни политики на държавата, а именно политиката по доходите, образование, отбрана, здравеопазване. За тези сфери ние предвиждаме сериозен ръст. Не можем да зарежем тези останали политики и да насочим изцяло и единствено приходите и разходите към увеличаване на пенсиите“.      Нулевият дефицит е буфер, категорична е още Стоянова и обясни: „Ако се случат някакви апокалиптични предсказания – някакъв срив в икономиката и оттам на приходите, винаги можем с един малък дефицит да изпълним онези разходни политики, които са заложени и които хората очакват“.\r\nОчакванията за намаляване на данъци и увеличаване на инвестиционна програма не могат да кореспондират едно с друго, каза Менда Стоянова относно обещанията на някои от кандидатите за кметове, които са били ГЕРБ.\r\n„Всички кметове искат от централната власт да получат помощ за инвестиционната си програма, без да поемат отговорността за събираемостта на собствените си приходи. Едновременно с това отново възникна идеята да се преотстъпи част от централния данък върху общия доход на съответните общини, които с този данък биха подпомогнали своите политики, т.е. отново да се гледа към приходите в централния бюджет, без всеки един от тях да даде реална оценка на приходите си в местния бюджет“. ", "date": "2019.11.11", "title": "Менда Стоянова: Бюджет 2020 ще бъде приет в началото на декември"}
{"url": "https://www.actualno.com/europe/v-stil-trymp-polskijat-premier-razkritikuva-makron-zaradi-nato-news_1404928.html", "text": "      Полският премиер Матеуш Моравецки обвини френския президент Еманюел Макрон в безотговорност заради и съмненията към ангажимента на Алианса за колективната отбрана, предаде БГНЕС.      Миналата седмица френският президент Еманюел Макрон заяви в интервю за Economist, че \"НАТО напълно е загубил координация в рамките на съюза, което може да се определи като\" мозъчна смърт \".   Според Моравецки НАТО е \"най-важният съюз в света, който защитава свободата и мира\", а съмненията на Макрон дали членовете му могат да разчитат, че се защитават взаимно, са \"опасни\".\r\n\"Мисля, че съмненията на президента Макрон относно колективната сигурност на НАТО могат да накарат съюзниците да мислят, че Франция може да има въпроси по отношение на спазването ѝ. Надявам се, че все още можем да разчитаме, че Франция ще изпълни своите задължения\", каза Моравецки в интервю за британския вестник Financial Times.  Той също така отбеляза, че редица държави, включително Франция, не изпълняват задълженията си към НАТО, отделяйки под 2% от БВП за отбрана, и подчерта, че това демонстрира \"липса на реципрочност от страна на редица европейски съюзници\". Друг пример за недостатъчно сближаване на европейските държави Моравецки нарече подкрепата на някои държави-членки на ЕС за газопровода \"Северен поток 2\". Според него, \"Северен поток 2\" плаща за руските оръжия с европейски пари.\r\nРиториката на Моравецки поразително напомня тази на .   Проектът \"Северен поток 2\" се изпълнява от Nord Stream 2 AG , чиито единствен акционер е \"Газпром\". Европейските партньори - Shell, OMV, Engie, Uniper и Wintershall - поеха ангажимент да финансират газопровода общо с 50%,  до 950 милиона евро всеки. \"Газпром\" дава другата половина от средствата - 4,75 милиарда евро.     ", "date": "2019.11.11", "title": "В стил \"Тръмп\", полският премиер разкритикува Макрон заради НАТО"}
{"url": "https://www.actualno.com/politics/rosen-jeljazkov-problemyt-v-bdj-e-organizacionno-syprotiven-news_1404950.html", "text": "      Пътници се оплакват, че влакът за Своге закъснява редовно, понякога с 90 минути. Закъснението не се отразява в мобилното приложение на и дори няма информация за движението на някои от влаковете.      Министърът на транспорта Росен Желязков призна, че това е факт и се извинява от свое име на всички пострадали. В интервю за bTV той допълни, че положението няма да се промени и през следващите месеци. По думите му причините са в недостига на и лошата организация.   \"За първото са предприети нужните действия. Сега недостигът е 128 единици... Лошата организация ме притеснява повече.\", каза министърът и допълни, че недостигът е обявен предварително, а дружеството 4 месеца не е успяло да организира обществена поръчка.\r\nСпоред Желязков проблемът в е организационно съпротивен - \"съпротива срещу промяната като процес, има едно аналогово мислене.\"  По негова прогноза, при най-доброто стечение на обстоятелствата положителните промени в БДЖ ще се осъществят през 2024 година. \r\nЖелязков отбеляза, че с предстоящото либерализиране на жп транспорта на българския пазар може да стъпят други доставчици на услугата, но не е ясно дали ще се запази социалния елемент, който сега предлага БДЖ.   \"За 2020 г. година са предвидени 140 милиона за нов подвижен състав. Първо ще се случи реформа, а после и финансиране\", допълни още министърът.     ", "date": "2019.11.11", "title": "Росен Желязков: Проблемът в БДЖ е организационно-съпротивен "}
{"url": "https://www.actualno.com/europe/kyde-po-sveta-pijat-naj-mnogo-alkohol-news_1404959.html", "text": "      Според публикация на iLibrary на Организацията за икономическо развитие и сътрудничество (ОИСР) най-много алкохол консумират в Литва, чиито жители консумират средно 12,3 литра алкохол годишно.      На втората и третата позиция са Австрия и Франция - съответно с 11,8 и 11,7 литра.Чехия и Люксембург  затварят челната петорка, съответно с 11,6 и 11,3 литра, предаде БГНЕС.   Русия, която традиционно се свързва с привързаност към водката, изостава на 7-ма позиция  средно с 11,1 литра алкохол годишно. ", "date": "2019.11.11", "title": "Къде по света пият най-много алкохол?"}
{"url": "https://www.actualno.com/asenovgrad/okolo-69-000-lv-shte-poharchi-asenovgrad-za-remont-na-ogradi-v-obshtinata-news_1404894.html", "text": "       Повече от 57 200 лева без ДДС или около 69 000 лева с ДДС ще похарчи общинската администрация в Асеновград за на огради на територията на общината. Изпълнителят, спечелил поръчката, е \"Запрянови-03\", определена с комисия на 31.10.19 г., прегледала офертите на всички четирима участници в процедурата. Възложител на обществената поръчка е временно изпълняващият по това време кмет на община Асеновград инженер Петър Бояджиев.      Прогнозните стойности на средствата, които следва да бъдат похарчени, са обособени в общо пет обекта, като е включен ДДС. За частичното възстановяване на ограда на ОУ \"Отец Паисий\" в село Мулдава трябва да бъдат отделени до 18 000 лева. Според документацията, е необходимо извършване на ремонтно-възстановителни дейности на частично срутената оградна стена с каменна зидария, както и изработка и монтаж на ажурна ограда над каменния зид с височина от един метър. Ремонтът оградата на мюсюлманския гробищен парк в Стоево не трябва да струва повече от 6 300 лева. Тук дейностите включват ръчен изкоп за бетонови колове, доставка и полагане на бетон за укрепване, на нови бетонови колове и на бодлива тел до пет реда. Същото е предвидено и за изграждането на ограда на гробищния парк в село Долнослав. Тя е изпълнена от бетонови колове и телена мрежа, която на места липсва или е в лошо състояние. Това създава предпоставки за навлизането на животни и потъпкването на гробните полета. За този ремонт ще бъдат похарчени не повече от 6 000 лева.   За направата на ограда на стадиона в Нови извор пък са предвидени около 40 000. Там съществува стара ограда, на която има бетонови колове в добро състояние и частично - оградна мрежа. Строително монтажните работи са следните, които са планирани за този обект, са трасиране, изкоп на ями за бетонни колове, доставка и монтаж на колове, замонолитване с бетон. Ще бъде извършена и доставка и монтаж на оградна мрежа с РVС покритие, на черни тръби, които ще се монтират на височина до четири метра, и над вратите на игрището с помощта на тръбно скеле ще се монтира мрежа с РVС покритие. В изпълнението на поръчката тук са планирани и доставка и монтаж на входни врати, изработени с ъглов профил 4х4х4 с пълнеж, мрежа с РVС покритие, грундиране и блажно боядисване. Възстановен ще бъде старият водопровод. Поръчката включва направа и разваляне на кофраж за стоманобетонови основи на пейки и изработване на дървени седалки с рендосани бичмета. За текущия ремонт на оградата на стария гробищния парк, разположен на улица „Цар Иван Асен II“ в Асеновград, е планирано да се похарчат 11 000 лева. Тук ремонтните дейности се отнасят за частта, изпълнена с метални пана (по посока Козановско шосе) и включва укрепване на металните колове в основата и запазване на съществуващите метални. Корекция ще бъде направена само там, където е необходимо. Планира се също доставка и монтаж на метална шина за укрепване в горната част на оградата в размер на 370 метра. Срокът за изпълнение на поръчката не трябва да е по-дълъг от 30 календарни дни за всеки обект, след възлагане. Фирмата изпълнител на тази поръчка е асеновградска и е избрана по критерия, че е предложила най-ниска цена.   ", "date": "2019.11.11", "title": "Около 69 000 лв. ще похарчи Асеновград за ремонт на огради в общината"}
{"url": "https://www.actualno.com/curious/povishete-potentnostta-s-bio-produkta-erogan-news_1404966.html", "text": "               Популярни български билки, използвани като афродизиак Българският народ е прочут със своя темперамент и буйна кръв. Това няма как да не даде отражение и върху интимния аспект и представянето в леглото. Високото самочувствие и самоувереност са важни, за да се гарантира взаимна наслада и незабравими спомени. Съвсем логично е и това, че българската традиция в народната медицина също е белязана с използването на местни билки за подчертаване и засилване както на потентността, така и на плодовитостта.  Следва кратък списък с най-популярните и ефективни растения, които виреят в България и се използват успешно за подчертаване на либидото:\r\n- Бабини зъби (Tribulus terrestris) – грижи се за детоксикацията на организма, чрез подобряване работата на червата и черния дроб. Увеличава производството на тестостерон и засилва притока на кръв в малкия таз. Проявява лечебни свойства върху простатата.\r\n- Жълт кантарион (Hypericum perforatum) – Положителните свойства на това растение наистина са много - забавя реабсорбацията на серотонин (хормона на шастието), противовъзпалителен, антибактериален и противоязвен ефект. Подобрява работата на сърцето и така увеличава издръжливостта по време на любовната игра.    - Мурсалски Чай ((Sideritis scardica) – използва се главно при възпаление на бронхите като е установено, че благоприятства клетъчната регенерация.  Освежава дермата и засилва сексуалното желание. Съдържа полезни вещества като цинк, таинин, натрийй, желязо, мед, магнезий Натурален афродизиак  Ероган – как повлиява на любовния апетит? Erogan е био-продукт, който се предлага под формата на капсули които имат положително въздействие върху либидото и сексуалното желание. Фирмата производител споделя, че съставът е напълно натурален и включва комплекс от различни екстракти с добро влияние върху организма. Потребители споделят добри отзиви за натуралния афродизиак в секциите за еротика и интимност. Особено активни са членовете на популярни форуми като ‘БГ Мама’. Те не коментират възможността от поява на странични ефекти при употреба на продукта.\r\nНабляга се и на това, че е необходимо клиентите да следват внимателно инструкциите за редовен прием на Ероган. Според тях не е препоръчително да се взимат повече от 3 таблекти на ден като е препоръчително приемът да става около половин час преди интимен акт.\r\nСред главните предимства на натуралния афродизиак за повлияване на либидото са:   - Положително въздействие върху степента на удоволствие при любовен акт;\r\n- Поддържане на добри нива на издръжливост и сексуално желание;\r\n- Лесна и бърза поръчка\r\n- Дискретна доставка;\r\n- Достъпна цена за България;\r\n- Липса на данни за странични ефекти;\r\nЕто и списък с основните компоненти, намерили своето ключово място във формулата на натуралните капсули за високо либидо:\r\n- Гуарана – екстрактът от плодовете на този продукт има свойството да увеличава притока на кръв към малкия таз. Засилва чувствителността и взаимната;\r\n- L-Аргинин – това е полезна аминокиселина, която значително повишава количеството и силата на семенната течност, чрез повлияване на производството на тестостерон в организма.\r\n- Глицин – обособява нормален приток на кръв към интимните части на тялото. Повишава тонуса и стимулира по-дългата продължителност на сексуалния контакт.\r\n- Магнезий – счита се, че този елемент представлява храна за тялото и ума. Подобрява паметта и концентрацията. Спомага за усвояването на протеини, минерали и други основни вещества от организма.\r\nВсеки, който има желание да се възползва от свойствата на натуралното средство за подчертано либидо Ероган, може да го направи като посети официалния сайт на продукта и попълни краткия формуляр за поръчка. За целта е необходимо да се оставят данни като имена и телефонен номер за контакт. След това доставката се получава на посочен адрес от клиента, а плащането става на място. Регулярните промоции, които често са активни, дават допълнителна отстъпка от цената на био-капсулите. Всеки организъм може да реагира по индивидуален начин при редовен прием! Осигурете взаимна наслада за Вас и Вашата половинка! Погрижете се за своя интимен свят и го споделете максимално с вашия партньор. По този начин ще се почувствате по-пълноценни и щастливи от връзката по между ви. ", "date": "2019.11.11", "title": "Повишете потентността с био-продукта Еrogan"}
{"url": "https://www.actualno.com/moresport/vijte-kolko-pari-specheli-kubrat-pulev-ot-boja-si-nad-bukyr-news_1404976.html", "text": "      Американският журналист Ланс Пъгмайър разкри какви пари е прибрал българският боксьор за мача си с Райдъл Букър. Тази нощ Кобрата записа категорична победа над американеца след единодушно съдийско решение, след като българинът имаше тотална доминация на ринга.      Кобрата е спечелил четвърт милион долара, като разкритието за хонорара след публикуването на листата с парите. Върху протокола са отбелязани теглата (според американските стандарти) и хонорарите (в долари) на всеки един от боксьорите.   Неговият съперник Райдъл Букър ще вземе 30 000 долара за участието си в мача, който се проведе на бейзболния стадион „Чукчанси Парк“ във Фресно (щат Калифорния). След двубоя о      ", "date": "2019.11.11", "title": "Вижте колко пари спечели Кубрат Пулев от боя си над Букър"}
{"url": "https://www.actualno.com/actualno/loshijat-radev-kojto-ne-moje-da-ugodi-na-politicheskite-maniaci-news_1404897.html", "text": "      Президентът Румен Радев кандидатурата на Иван Гешев за главен прокурор. Решение твърде необходимо и все пак с ясно послание: Радев вижда в назначението проблем, определени демократични дефицити, то би трябвало да се преразгледа.      В същото време обаче стана нещо твърде особено, което освети ясно изкопаните политически бразди, които вече прогизват от чиста патология. Първо най-радикалните червени видяха във връщането на кандидатурата проблем, например Волгин. Той , че така Радев правил услуга на \"жълтопаветните грантаджии\", че се подвел по тяхната истерична кампания, визирайки това, че протестите срещу Гешев бяха организирани предимно от хора от \"Демократична България\".\r\nХодът бил грешен, защото той \"губи с решението си да се идентифицира точно с този кръжец\". Тоест, твърди Волгин, к'вото ще да става, ако направиш нещо, което да съвпада с исканията на жълтопаветния кръжец, значи си сгрешил и трябва да внимаваш при всяка стъпка дали току-виж не си казал нещо, което са казали и те. Нека се разберем - има умни и красиви, има и справедливи и грозни, и двете групи никога не трябва и за съвсем кратко да пресичат пътищата си, дори ако има очевидно ужасяваща ситуация, която да притеснява и двата лагера. Примерно, случва се така, че има обесен човек някъде. От единият лагер решават просто да свалят обесения човек, но другите са против - да си виси обесеният, щом другите искат да го свалят, значи има нещо нечисто. Дали не е комунист тоя обесеният? И дали пък не е грантаджия? Нещо ме съмнява, да му проверим накъде е изплезен езика - на Изток или на Запад? Мръсник.\r\nПри ДБ обаче когнитивният дисонанс също е дълбок. От няколко месеца те справедливо протестират срещу назначението на Гешев - нещо твърде разбираемо на фона на това, че по националната телевизия, че разделението на властите било един вид идея на \"десни екстремисти\". Накрая Румен Радев взе, че върна кандидатурата, което, неминуемо означава и, че в крайна сметка е бил повлиян от техните протести: а идеята на протестите все пак е тъкмо такава - да повлияят на институциите.  Но решението на Радев бе посрещнато с оглушително мълчание. Няма как - Радев излъчва червена аура, а ние от нея се гнусим до смърт и ако ще примерно да открие огън по всеки архивраг на десницата, пак няма да получи подкрепа и одобрение - тази игра си има правила, тя се дели на сини и червени и точка. Нека припомним и друго - когато Плевнелиев навремето настоя Народното събрание да преразгледа решението си за Пеевски като шеф на ДАНС, всички протестиращи - тогава не се подозираше, че след време основни фигури от тях ще се инсталират партийно - се побъркаха да го поздравяват, да турят сърчица до фразата \"Това е моят президент\" и да се разтичат от гражданска гордост, че президентът защитил тяхната кауза, всъщност нашата, тогава, поне за кратко, тя беше на всички. Е, сега, особено на фона на повечето синонимни връзки, прокарвани между Пеевски и Гешев, не се ли случи в крайна сметка нещо не чак толкова различно? Не е ли онзи президентски жест донякъде сходен на сегашния президентски жест? Но ѝ се досвиди на десницата да каже добри думи, пък макар и с малко уговорки. Не може, ще ги бият през ръцете, как, абсурд, червения Радев...\r\nИ накрая, един изтрениран в подозрителност хор, който с присвито око и шизоидна неприветливост реши, че президентът го направил малко така, малко формално, фалшивичко, заложил в думите си на това, че Гешев е съмнителен заради проблемна процедура, а не казал право в очите какъв злодей бил. Сякаш президентът може да прави това и сякаш му отива да обявява кои са злодеите. Впрочем, когато Радев заяви, че най-малкото от сайта на ВСС е трябвало да качат на страницата си различни становища на различни организации, извън тези на държавните структури, и че назначението му изглежда служебно, каза достатъчно, но тук никой вече не чете редовете, камо ли между тях. Махваш отегчено с ръка и казваш, че си направил самореклама с цялата работа, обслужвал следващия си мандат, мислил за добруването на политическата си кариера - сигурно е така, но ще е добре всеки да вземе да обслужва следващия си мандат по подобен начин. Като правиш гадории, си зъл. Като действаш правилно, пак си зъл - всичко е самореклама. \r\nНакрая стана нещо твърде психопатско: с очевиден правилен ход, президентът си навлече врагове от всички страни. Първо, червените, които недоволстват от това, че подкрепи протест на сините, после сините, които не могат да се справят с напрежението между това да аплодират или да промърморят нещо и трето, евентуално, самата прокуратура, която вече дава заявки за едно мътно бъдеще, осеяно с лична саморазправа. Та така - тези наблюдения са за всеки, който живее извън политическата маниащина. Тоест за никого. За нас си ги пишем.       ", "date": "2019.11.11", "title": "Лошият Радев, който не може да угоди на политическите маниаци"}
{"url": "https://www.actualno.com/moresport/serijata-ot-udari-na-kobrata-s-koito-zatvori-okoto-na-bukyr-video-news_1404978.html", "text": "       постигна победа №29 срещу Райдъл Букър и вече гледа уверено към мача за  световната титла на IBF, който му е гарантиран през 2020 година, след  като защити статута си на официален претендент. Иначе това беше 10-и  успех на Пулев над американски представител, като вече има 6 успеха по  точки и 4 нокаута срещу съперници от тази държава.      Кобрата доминираше, макар да не успя да нокаутира своя съперник. А след третия рунд нокаута изглеждаше доста близо, като след рунда Букър имаше нужда от медицинска  намеса, след като се  оказа, че дясното око на американеца е почти  затворено от постоянните  атаки с ляв прав на Пулев.    С кроше за Букър беше открита третата част, но Пулев бързо възстанови  водещата си позиция, успявайки с бързи удари на два пъти да притисне  съперника във въжетата. Във втората половина на рунда  атаките на Кобрата станаха отново по-бързи, докато Букър все по-трудно  се придвижваше по ринга. Именно тогава се появиха и немалко коментира, че сега е моментът Кобрата да натисне и да стигне до успеха, но българинът не пожела да рискува.     ", "date": "2019.11.11", "title": "Серията от удари на Кобрата, с които затвори окото на Букър (ВИДЕО)"}
{"url": "https://www.actualno.com/europe/15-godishno-momche-zagina-pri-strelba-v-shvecija-news_1404957.html", "text": "      15-годишно момче бе убито, а друго е в критично състояние след стрелба на оживен площад в Малмьо, съобщи шведската полиция, предаде Асошиейтед прес.      Според очевидци неизвестни нападатели са открили огън в събота вечерта по заведение за пица и са избягали с колела, предаде Дарик.   Стрелбата е станала минути след експлозия в друг район на Малмьо, където се е взривила бомба, заложена под кола. Тя унищожила автомобила и нанесла щети на още няколко коли.\r\nЗасега полицията не може да каже дали двата случая са свързани и не е установила самоличността на извършителите.  Председателката на местния общински съвет Катрин Ямех изрази пред шведската обществена телевизия опасения от ескалация на насилието в 320-хилядния град. Тя добави, че според шведската полиция много подобни инциденти в миналото са били свързани с гангстерска престъпност. ", "date": "2019.11.11", "title": "15-годишно момче загина при стрелба в Швеция"}
{"url": "https://www.actualno.com/curious/luboven-horoskop-za-11-15-noemvri-news_1404983.html", "text": "       През новата седмица е важно да работите върху подобряването на комуникацията. Ще се почувствате принудени да говорите, колкото и да се опитвате да избягате от сериозните теми. Добрата новина е, че партньорът ще разбере всичко, което се върти в главата ви.       Някои от вас може би са останали разочаровани от половинката или просто са имали твърде високи очаквания. Новата седмица обещава синхронизиране, стига да сте достатъчно открити в комуникацията си. Обвързаните Близнаци ще имат шанса да се реваншират за всичко, което са казали, направили или не са изпълнили като обещания. Ще си дадете сметка колко много държите на човека до вас и как неговото щастие рефлектира върху вас. За Раците седмицата се очертава доста заета в работно отношение и няма да имат особено желание за романтика. Опитайте се да избягате от рутината поне за малко и създайте красиво изживяване за вас и половинката, колкото и малко да е то – домашно приготвена вечеря или театър.    ", "date": "2019.11.11", "title": "ЛЮБОВЕН хороскоп за 11-15 ноември"}
{"url": "https://www.actualno.com/asenovgrad/obshtina-asenovgrad-skluchi-dogovor-za-nad-66-700-lv-za-pochistvane-na-obshtinski-sgradi-news_1404900.html", "text": "      Договор за срок от една година за почистване на общински административни сгради сключи община Асеновград, представлявана от временно изпълняващия длъжността кмет на града инженер Петър Бояджиев. За дейностите администрацията на града ще трябва да заплати малко над 66 700 лева с ДДС. Изпълнителят е асеновградската фирма \"Латеда-Л\" и е класиран на първо място сред още други две оферти, като критерият за направения избор е най-изгодната цена.      Предметът на възложената поръчка е с наименование \"Ежедневно и извънредно на помещенията в обекти, собственост на община Асеновград\". В това число влизат цялата административна сграда на местната управа плюс две преходни стаи и още толкова фоайета, санитарен възел с две тоалетни, две изложбени зали  и стълбище. Обект на поръчката са и двата етажа в сградата на най-старата община (сега Туристически информационен център (ТИЦ). Почистване се предвижда и в Народно читалище „Родолюбие\". Там ще бъдат обработвани двете ритуални зали за сключване на граждански брак. И в сградата на улица “Васил Левски“, където се помещава Дейност \"Инспекторат, паркинги и гаражи\", ще бъдат почиствани пет стаи.   Изпълнението на услугата включва ежедневно влажно забърсване на подовете на помещенията, на стълбищните площадки и рамена на външните входове, на асансьорите. По същия начин веднъж седмично трябва да бъдат почиствани и мебели в работните кабинети и первазите на прозорците. Всеки ден следва да се чистят санитарно-хигиенните възли, като се извършва измиване и дезинфекция. И още - ежедневно почистване на двата входа пред сградата, а веднъж на 15 дни - вратите, первазите и парапетите в общите помещения. Един път в месеща ще се обезпрашават щорите в кабинетите, а само при нужда е предвидено отстраняване на петна по стените.\r\nПоръчката предвижда при възникнала необходимост и сухо почистване на мека мебел с прахосмукачка или влажно забърсване, в случай, че е кожена. Два пъти в годината ще се мият прозорците и дограмите, а един път в месеца ще се обират паяжините. Зареждането с препарат за почистване на ръце в санитарно-хигиенните възли трябва да се случва през целия срок на договора. Миенето на стъклата на входните врати ще се осъществява два пъти месечно.  Според сключения договор, в ежедневното почистване се включва и извънредно почистване – всеки работен ден от 06:00 ч. до 15:00 ч. Освен това, изпълнителят трябва да държи на разположение две дежурни хигиенистки за измиване на всички коридори в сградата на общината, периодично почистване на санитарно-хигиенните възли, почистване на залите в сградите преди и след провеждане на мероприятия в тях, почистване на непредвидени замърсявания до пълното им отстраняване във всички помещения, обект на обществената поръчка. ", "date": "2019.11.11", "title": "Община Асеновград сключи договор за над 66 700 лв. за почистване на общински сгради"}
{"url": "https://www.actualno.com/chronicles/rodena-e-abigejl-adams-news_1404896.html", "text": "      Абигейл Смит Адамс е съпруга на втория президент на САЩ – Джон Адамс. Синът на Джон Адамс и Абигейл е шестият президент на САЩ – Джон Куинси Адамс. Запазени са писмата между нея и съпруга ѝ, които са важни исторически документи, тъй като в тях се обсъждат и коментират политически и исторически събития. Двамата имат 6 деца – Абигейл (1765 – 1813), Джон, бъдещият 6-ти президент (1767 – 1848), Сюзана (1768 – 1770), Чарлс (1770 – 1800), Томас (1772 – 1832) и Елизабет (мъртвородена, 1777). Умира от коремен тиф през 1818 г.       ", "date": "2019.11.11", "title": "Родена е Абигейл Адамс "}
{"url": "https://www.actualno.com/business/predsedateljat-na-aikb-biznesyt-plashta-po-malko-danyci-zashtoto-plashta-po-golemi-zaplati-news_1404955.html", "text": "      Амбициозен – така председателят на АИКБ Васил Велев видя проекта за Бюджет 2020. Той посочи като по-щедър при разходите плана за бюджета и изрази съмнение, че заложените приходи щели да бъдат събрани, но видя и изсветляване на икономиката заради заложените по-високи приходи.      Лидерът на КНСБ Пламен Димитров обаче посочи сегашния бюджет т.е. за тази година, като по-добър, от готвения за догодина. \"Разходите не растат с този темп, с който искаме да видим\", заяви той. Според него, бюджетът ще разпределя по-малко от БВП като процент, отколкото през тази година. Димитров видя и резерви в борбата със сивата икономика и посочи, че около 27-28 млрд. лева \"се въртят на сиво\". Ако това бъде обложено с осигуровки и данъци, сами ще видите за какви възможности говорим, каза синдикалният лидер, който настоя за преразглеждане на данъчната политика.   Освен това, Димитров беше категоричен, че бизнесът плаща два пъти по-малко данъци от хората . Пред БНТ Велев обясни, че бизнесът ще плати по-малко данъци, защото плаща повече заплати и има по-малка печалба . \"Това е част от прегряването, по-скоро свръхамбицията на бюджета\", каза Велев. И веднага наблегна на факта, че прогнозата на ЕК за българската икономика за догодина е с 0,3% по-ниска от тази на проектобюджета, като директно каза, че заложените в проектобюджета приходи едва ли ще бъдат събрани, затова било добре, че е заложено нулево салдо т.е. балансиран бюджет.\r\nПламен Димитров видя положителен знак за заплатите в управляваните от държавата сектори, но убедено повтори за пореден път, че при здравеопазването няма да има достатъчно увеличение на заплатите – по-конкретно при училищното здравеопазване, домове за социални услуги, където ръстът на заплатите щял да е само 10% и няма да стигне исканата от медицинските сестри надница от най-малко 900 лева месечно. \"Очакваме протести в музикално-културния бранш\", предупреди синдикалният лидер, защото там положението с парите било трагично.  Васил Велев пък посочи раздутия щат в МВР като проблем и обясни, че работодателите не подкрепят бюджета на НЗОК за догодина, защото  логиката не е да има превенция, а хората да се разболяват. \"Имаме прекомерно много болници на глава от населението, които не могат да изпълняват функциите си\", заяви Велев и каза, че всеки трети болничен за работодателите е фалшив, като уточни, че се очаква увеличение на болничните догодина от 11%. \"Съгласен съм донякъде\", включи се и Димитров.\r\nИскаме да видим капиталови разходи за кабинети, за спортни бази, за бази като цяло, както и стипендии, повече средства за библиотеките, повече извънкласни занимания в основното образование – това искат работодателите от бюджета. За пореден път беше повдигнат въпроса с минималната работна заплата - трябвало да се договаря по сектори, а не от държавата, като Пламен Димитров подкрепи тезата. Освен това, трябвало да има по-голяма квота за ваучери за храна, което нямало да увеличи натоварването на бюджета.   Каква е бюджетната картина според правителството – припомнете си в !     ", "date": "2019.11.11", "title": "Председателят на АИКБ: Бизнесът плаща по-малко данъци, защото плаща по-големи заплати"}
{"url": "https://www.actualno.com/viewpoint/naj-pravilnijat-pyt-e-strymnijat-i-drugi-uroci-ot-kamen-donev-news_1403172.html", "text": "      Принципът \"говорим за нещо, само защото е празник\" и после го забравяме, ме притеснява. Като дойде 24 май - писменост и култура. На 25-ти вече - няма значение. На трети март - родолюбие. На четвърти - нихилизъм. Същото е и с будителите. Мина вече ентусиазмът, да се готвят Никулден и банкерите, Коледа и семейството, Свети Валентин и влюбените: по един ден за всички, достатъчно, като кратък семинар.      А идеята за будителите е важна, поне за всеки, който е разбрал, че в огромното здание на обществото държащите колони не са от магистрали и заплати, а от духовна сила.\r\nГолямата трудност с издирването на будителите обаче е, че това винаги води към безспорните фигури от миналото. Но днес? Будител всеки ден, възможно ли е?\r\nЧестно казано, открих че е: и то там, където не очаквах, защото уж става дума предимно за забавление. На представление на Камен Донев. \"Лекция 2 \"За народната просвета \" напълни зала 1 на НДК точно в деня, в който чествахме и народните будители, и Хелоуин. Нямам нищо против украсените тикви, дори купих една за играчка на сина си. Но този първи ноември ще запомня с най-колоритния лектор, когото съм имала удоволствието да слушам. А ето няколко от неговите уроци.  1) Камен Донев показва, че будителството не е назидание. То е протегната ръка на един учител към ученика. Дали ще получи ответен жест? Спойлер, както се казва (дума, която даскал Донев със сигурност би одобрил)- ръката увисва във въздуха, но въпреки това не се прибира.\r\n2). Донев обучава не просто по инерция. Неговият персонаж търси просветата в ежедневието, стреми се да я доближи до всеки от учениците/аудиторията си. Представите му за просвета са хем искрени и прекрасни на теория, хем трагикомични на практика, защото са в неразрешим конфликт с обучаваното поколение, свикнало да търси \"на баницата мекото\".\r\n3) Изкуството, например, според лектор Донев, трябва да се набива в главиците на бебетата още от люлката. Защо вместо простите картинки с животни, залепени по стените на детската стая, не се поръча една репродукция на Сикстинската капела на тавана? \"Нека се пули детето, това е благородна мъка, един ден като отиде в Лувъра, неговите съученици ще се пулят, а той вече ще е свикнал!\" (цитатът е приблизителен, колоритът на езика на Донев трудно се пресъздава).    4). Лекторът обаче не се ограничава само с представянето на съмнителни художници и хора на науката, чието най-голямо постижение е откриването на малък завод за капачки съмнително качество някъде край Трявна, да речем. Донев преподава и своите житейски истини: за да паркира жена автомобил, е нужно присъствието поне на три патрулки, служители на ДАИ и инфрачервена лампа (?!). Катаджиите пък се превръщат в туристическа забележителност за чужденците с трите класически въпроса: \", \"Знаеш ли защо те спирам?\", \"Закъде така летим?\" и \"К'во пра'им сега?\", на които отговорите са свързани с финикийски знаци. Просвещение за всеки, който не е добре запознат с нашата действителност. Припомняне за всеки от нас, които се сблъскваме с нея ежедневно. Може би за да ни просветне да я променяме?\r\n5). Един учител трябва да знае как да интригува, без да става досаден с монотонно говорене- лектор Донев е образец в това отношение! Пък и кога приказките му, изтъкани от невероятни жестове, мимики и постоянно варираща интонация, са били монотонни! Лекторът пародира със симпатия даскалите, които не говорят езика на младите и ги учат да изчакат поне месец, преди да целунат \"мацката\": \"Защо в тоалетната бе, Гошо, защо я олигави така, ти не знаеш ли как се целува, отиди разгледай Кама Сутра поне, пък тогава се пробвай...\"\r\nОсмива с любов и учениците, от чиито разговори разбира единствено думата \"брато\".\r\nНай-важното за българското образование, заключава лекторът, е да не остави ученици и студенти безвъзвратно неграмотни. Имах съученик, който беше изключен след безброй кандърдисвания да се научи поне да си казва името на френски. Еми не стана. А учехме във Френската гимназия. Любопитен факт е, че \"брат\" беше любима негова дума. Една съученичка пък изкара тройка на матурата по френски. Не, че имаше особен напредък от осми клас, но мина с каквото успя да препише от мен. Просветата мина покрай тях, погледна ги, поклати глава и си замина.\r\nЖивотът е най-големият учител, внушава лектор Донев. Каквото и да правят и учители, и ученици, ще се сблъскат с абсурди в ежедневието. Тогава спасяват не зазубрените уроци, а любовта към това, да учиш всеки ден как да се справяш с предизвикателствата и да се наслаждаваш на радостите. Правилният път е стръмният, казва лекторът с усмивка. Ето затова светът е оцелял - защото се е смял! Да перифразираме друг култов персонаж от клуб НЛО: \"Хвала, хвала на такЪви учители!\".    Автор :  ", "date": "2019.11.11", "title": "Най-правилният път е стръмният - и други уроци от Камен Донев"}
{"url": "https://www.actualno.com/society/novini-ili-novini-kartinata-na-pechata-za-11-noemvri-news_1404905.html", "text": "              4500 учители излизат в пенсия догодина. Повече средства за модернизация на учебните кабинети, за безплатен транспорт на учениците, за ремонт на общежитията в професионалните гимназии и за пенсиониране на учители - така накратко изглежда проектобюджетът за образование за 2020 г. Общо парите за системата се увеличават от 4.2 млрд. лв. през 2019 г. на 4.8 млрд. лв. за 2020 година.   Днес 11.11 е денят на съдбата. Нумерологията определя датата като ключова. Корнелия в криза, разломът в БСП се развива, пише още вестникът. Тишината на малцинството руши демокрацията, твърди пред „Труд“ Борислав Цеков. Позицията във вестника е под заглавие „Активните борци на демокрацията“. „Труд“ помества интервю и със столичния кмет Йорданка Фандъкова, която обещава повече пари за кварталите в бюджета на София. За първи път патриарх отслужи литургия за българите във Виена. Патриарх Неофит и митрополит Антоний заедно за честванията на 50-годишнината на българската църква в Австрия.    И още - учени: Контрол над раждаемостта ще помогне в борбата срещу климатичните промени. Преди 40 години учени от 50 държави се събират да обсъдят това, което тогава се нарича „климатичен проблем с въглеродния двуокис“. По онова време, поради зависимост от горивата, която стои в основата на петролната криза от 1979 г.те успяват да предскажат,че глобалното затопляне ще се превърне в основен проблем на околната среда. Ученичка от великотърновското училище „Патриарх Евтимий” е била нападната и бита пред очита на бременната и майка. Инцидентът станал в средата на миналата седмица. На излизане от училището 13-годишната Мирослава внезапно била нападната от група свои връстници, които започнали да и нанасят удари по тялото. „Събориха ме на земята и започнаха да ме удрят и да ме ритат навсякъде, където им падне. Направиха ми много синини”, разказва момичето. Въпреки, че по това време в района имало и други по-големи ученици и възрастни никой се намесил за да отърве момичето, станало обект на агресия. Поради напредналата си бременност, майката на Мирослава също не посмяла да застане на пътя на ударите и да защити дъщеря си. „Нищо не можах да направя, само гледах как я бият. Наоколо имаше други родители, учители, но никой не се намеси. Всички гледаха само сеир отстрани. Обърнахме се към директоката, тя също не пожела да ни помогне и да застане на наша страна”, твърди майката Галя Николова.\r\nСлед случката родителите на битото момиче са подали жалба и са категорични, че ще водят съдебно дело срещу училището. ", "date": "2019.11.11", "title": "Новини или novini: Картината на печата за 11 ноември"}
{"url": "https://www.actualno.com/society/prognoza-za-vremeto-11-noemvri-ponedelnik-news_1404886.html", "text": "      Днес над по-голямата част от страната ще преобладава слънчево време. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология. Над по-голямата част от страната ще преобладава слънчево време. По-значителна облачност ще има над Югоизточна България, където на отделни места ще превали краткотраен дъжд. Ще духа слаб до умерен вятър от югоизток. Максималните температури ще бъдат между 15° и 20°.      Над Черноморието ще преобладава слънчево време, с по-значителни увеличения на облачността над южното крайбрежие, където на места ще превали дъжд. Ще духа до умерен югоизточен вятър. Максимални температури на въздуха: 19°-20°. Температурата на морската вода е 18°-19°, на север от н. Калиакра: 13°-14°. Вълнението на морето ще бъде 2 бала.\r\nНад планините ще преобладава слънчево време. Ще духа до умерен вятър от юг-югоизток. Максимална температура на височина 1200 метра около 10°, на 2000 метра – около 4°.\r\nАтмосферното налягане ще се повиши и ще бъде по-високо от средното за ноември.  Във вторник облачността ще бъде разкъсана, в низините на Източна България - значителна ниска, а от запад ще се появи висока и средна. Вятърът ще е от югоизток, след обяд ще се усили. Преобладаващите температури ще са: максимални - между 17° и 22°, по-ниски в крайните северозападни райони, минимални - между 4° и 9°, на югоизток до 12°. В сряда и четвъртък над по-голямата част от страната ще преобладава облачно време. На места ще има и превалявания от дъжд: през първия ден в Западна и Южна България, по-съществени в Рило-Родопската област, а в четвъртък - главно в Централна и Източна България. По-късно в четвъртък облачността от запад ще се разкъса. Вятърът ще остане от югоизток, ще бъде предимно умерен. Ще се повишат минималните температури, дневните в Източна България ще са все още до 22°-24°, в четвъртък и там ще се понижат. ", "date": "2019.11.11", "title": "Прогноза за времето - 11 ноември (понеделник)"}
{"url": "https://www.actualno.com/celebrate/pochitame-sv-mina-news_1404898.html", "text": "      Свети мъченик Мина бил египтянин. Той изповядвал християнската вяра и служил във войската, разположена в Котуанската област, под началството на военачалника Фирмилиан. По това време в Рим царували заедно двамата нечестиви царе Диоклетиан и Максимиан (284-305 г.). Те издали указ да се предават на мъчения и да се убиват всички християни, които не се покланят на идолите. Според указа вярващите в Христа навсякъде били принуждавани да извършат идолски жертвоприношения.      Тогава блаженият Мина, като не желаел да гледа това бедствие и почитането на бездушните идоли, оставил воинското си звание и се оттеглил в планините, в пустинни места. Той сметнал, че е по-добре да живее със зверовете, отколкото с хора, които не познават Бога. Свети Мина дълго време се скитал в планините и пустините, поучавайки се в Божия Закон, с пост и молитва очиствайки душата си и служейки ден и нощ на Единия Истински Бог. Така изминало доста дълго време.\r\nВеднъж в главния град на Котуанската област се провеждал празник, на който дошли много езичници. Те се събрали в чест на своите нечестиви богове за различни игри, зрелища, конски надбягвания и състезания по борба, които всички жители на града можели да наблюдават от специално устроени места. Като предузнал от Светия Дух за този празник, блаженият Мина се разгорял от ревност по Бога, оставил планината и пустинята и дошъл в града. Той излязъл насред мястото за зрелища, за да го видят всички, и възкликнал високо:\r\n- Намериха Ме ония, които не Ме търсеха, открих се на ония, които не питаха за Мене.  При тези думи всички присъстващи устремили погледите си към него и замлъкнали, дивейки се на неговата смелост. А князът на града на име Пир заповядал да хванат светеца и го запитал:\r\n- Кой си ти?\r\nСвети Мина пред целия народ казал високо:    - Аз съм раб на Иисуса Христа, Владиката на небето и земята.\r\nКнязът отново попитал светеца:\r\n- Чужденец ли си или си местен? Откъде имаш смелостта насред игрите да извикаш това?\r\nПреди светият да успее да отговори, някои от воините около княза познали Мина и възкликнали:\r\n- Това е воинът Мина, който беше подчинен на Фирмилиан.   - Наистина ли си бил воин, както казват за тебе?- попитал князът.\r\nСветецът отговорил:\r\nСв. Мина, руска икона, days.ru- Да, наистина бях воин и служех в този град, но като видях нечестието на хората, прелъстени от бесовете и покланящи се на идолите, а не на Истинския Бог, оставих воинската служба и напуснах града, за да не бъда участник в беззаконието и гибелта на тези хора. До днес се скитах в пустинята, като избягвах да общувам с нечестивите и враговете на моя Бог. Но като чух, че сте устроили нечестив празник, пламнах от ревност по моя Бог и дойдох да изоблича вашата слепота и да ви проповядвам Единия Истински Бог, Който е създал със словото Си небето и земята и владее Вселената.\r\nКато чул тези думи, князът заповядал да отведат светия в тъмница и да го пазят до сутринта, а сам цял ден участвал в празненството и зрелищата. На другия ден князът седнал в съдилището и заповядал да доведат свети Мина. По всякакъв начин се опитвал той да го склони към идолопоклонство- обещавал му дарове и го заплашвал с мъчения. Но когато не успял да го подтикне към нечестие с думите си, започнал да го принуждава и с дело, като заповядал на четирима воини да съблекат и хвърлят светеца на земята и без пощада да го бият с волски жили, а кръвта от раните му текла като река. Един от присъстващите на име Пигасий казал на свети Мина:\r\n- Човече, пожали себе си и изпълни княжеската заповед, преди тялото ти да бъде напълно унищожено. Съветвам те да се поклониш на боговете поне временно, за да се избавиш от мъченията, а после пак служи на своя Бог, Който няма да се разгневи заради отстъплението ти, ако само веднъж принесеш жертва на идолите и за кратко се обърнеш към тях по принуда, за да се избавиш от тежките мъки.\r\nНо светият с гняв отговорил:\r\n- Иди си от мен, беззаконнико, аз вече принесох жертва на хвала и ще я принеса отново само на моя Бог, Който ми помага и ме укрепява в търпението, така че тези мъчения ми изглеждат леки и радостни.\r\nИзумен от това търпение на мъченика, князът заповядал да подложат свети Мина на още по-големи мъки. Светецът бил повесен на едно дърво и рязали тялото му с железни куки, а мъчителят се надсмивал над него и му говорел:\r\n- Чувстваш ли някаква болка, Мина, или тези мъчения са ти приятни и искаш да ги увеличим? Но макар и да страдал силно, светият мъченик твърдо отговорил на княза:\r\n- Няма да ме победиш с тези кратковременни мъки, защото ми помагат невидимите за теб воини на Небесния Цар. Князът заповядал на слугите си още по-силно да мъчат светеца и му казал:- Не изповядвай тук друг цар освен римските императори.\r\nМъченикът отговорил:\r\n- Ако познавахте истинския Цар, нямаше да хулите Този, Когото проповядвам, защото Той е истинският Цар на небето и земята и няма друг освен Него. А вие Го хулите, без да Го познавате и Го сравнявате с вашите създадени от прах тленни царе, на които Той е дал царско достойнство и власт, защото е Господар на всичко сътворено.\r\nТогава князът казал на светеца:\r\n- Кой е този, който дава власт на царете и господарува над всички?\r\nМъченикът отговорил:\r\n- Иисус Христос, Синът Божий, вечно съществуващият, на Когото се подчинява всичко и на небето, и на земята. Той въздига царете на престолите им и царува, дава власт и владее. Мъчителят казал на светеца:- Нима не знаеш, че римските императори много се гневят против изповядващите Христовото име и заповядват да бъдат убивани? Свети Мина отговорил:\r\n- \"Господ царува: да треперят народите!\" Ако вашите царе се гневят на Христа и на християните, изповядващи Неговото име, какво ме засяга? Аз не обръщам внимание на гнева им, защото съм раб на моя Христос и имам само едно желание- да бъда изповедник на Неговото всесвято име до самата си смърт и да се насладя на Неговата сладка любов, от която никой не може да ме отлъчи: \"скръб ли, притеснение ли, или гонение, глад ли, или голотия, опасност ли, или меч?\"\r\nТогава мъчителят заповядал да разтрият силно раните на светеца с власена кърпа. И докато правели това, светият говорел:\r\n- Сега събличам кожените си ризи и се обличам в ризата на спасението. Освен тона м ъчителят заповядал да горят светеца със свещи, а той мълчал.\r\nКнязът попитал:\r\n- Чувстваш ли, Мина, този огън?\r\nСветецът отвърнал:\r\n- \"Нашият Бог е огън, който изтребя\". Онзи, заради Когото страдам, ми помага и затова не чувствам огъня, с който ме горите, и не се страхувам от мъченията ви, защото помня евангелските слова на мои Господ: \"И не бойте се от ония, които убиват тялото, а душата не могат да убият\".\r\nТогава князът казал на мъченика:\r\n- Откъде имаш такова красноречие? Бил си воин, как така говориш като човек, който е прочел много книги? Светецът отговорил:\r\n- Нашият Господ Иисус Христос е казал: \"и ще ви поведат пред управници и царе заради Мене... не се грижете, как или що да говорите; защото в оня час ще ви бъде внушено, какво да кажете\"'.\r\nКнязът попитал светеца:\r\n- Знаеше ли вашият Христос, че заради Него ще претърпите такива мъчения?\r\nМъченикът отвърнал:\r\n- Тъй като Той е Бог Истинен, знае бъдещето. Знаел е и знае всичко, което става, и всичко, което ще стане, Му е известно, Той знае занапред всички наши мисли.\r\nКато не знаел какво да отговори на светеца, князът казал:\r\n- Остави, Мина, това празнословие и избери едно от двете: или бъди един от нас и ние ще престанем да те измъчваме, или бъди Христов, но ние ще те умъртвим.\r\nНа това светецът високо възкликнал:\r\n- Аз съм Христов и ще бъда Христов!\r\n- Ако пожелаеш, ще те пусна за два или три дни, за да размислиш добре и да кажеш последната си дума- казал князът.\r\nНо светецът възразил:\r\n- Не два или три дни, а вече много години изповядвам Христовата вяра, но никога не съм си и помислял да се отрека от моя Бог и затова сега не подобава да размишлявам за това. Не се надявай, княже, да чуеш друго от мене. Ето последната ми дума: От моя Бог няма да се отрека, на вашите бесове не ще принеса жертва и няма да преклоня колена пред бездушните идоли.\r\nТози твърд отговор силно разгневил княза и той заповядал да разсипят по земята куки, тризъбци и железни гвоздеи и да влачат по тях вързания мъченик. Но сякаш положен върху меки цветя, свети Мина още повече порицавал многобожието на езичниците и се смеел над безумието на прелъстените от бесовете. А князът заповядал да го бият с железни пръчки. И дълго измъчвали свети Мина така.\r\nПо това време един от присъстващите воини на име Илиодор казал на мъчителя:\r\n- Княже, нима твоя светлост не знае, че християните са безумни и не се боят от мъченията, понасят ги, сякаш са бездушни камъни и дървета, а смъртта смятат за сладко питие. Не се труди повече, а заповядай по-скоро да убият този ожесточен християнин. И князът веднага изрекъл присъдата си над мъченика:\r\n- Злия воин Мина, който падна в християнско нечестие и не пожела да изпълни царското повеление и да принесе жертва на боговете, заповядваме да бъде посечен с меч, а тялото му да бъде изгорено пред целия народ.\r\nВоините отвели свети мъченик Мина извън града, където отсекли главата му, запалили голям огън и хвърлили в него многострадалното му тяло. Когато огънят изгаснал, вярващите дошли на това място и събрали останалите мощи на светеца, обвили ги с чисти повивки и ги помазали с благовония. Скоро те пренесли тези свети останки в родния си град Александрия и ги погребали в почести. Впоследствие на това място била построена църква в името на светия мъченик и по молитвите към светеца в нея станали множество чудеса.  ", "date": "2019.11.11", "title": "Почитаме Св. Мина"}
{"url": "https://www.actualno.com/balkani/nastojashtijat-rumynski-prezident-izglejda-pecheli-izborite-ochertava-se-balotaj-news_1404924.html", "text": "      \"Никога румънците не са гласували толкова ясно и толкова категорично срещу Социалдемократическата партия и това означава огромна крачка напред за Румъния\". Това заяви действащият президент Клаус Йоханис веднага след приключването на първия тур на президентските избори в Румъния, предаде БГНЕС.      Резултатите показват, че Йоханис е победител в първия тур с резултат от 39%, следван от бившия премиер Виорика Дънчила, представляваща Социалдемократическата партия с над 22%. Трети стана Дан Барна, лидер на дясноцентристкия съюз с над 16%. Йоханис ще се изправи срещу Дънчила във втория кръг, ако официалните резултати потвърдят данните от социологическите проучвания.   \"Официалните резултати ще бъдат обявени утре (бел. ред. - ), но данните от екзитпола вече показват, че милиони румънци от страната и от чужбина са гласували за нашия проект, за нормална Румъния и за продължаване на процеса на промяна на Румъния към по-добро. Винаги съм вярвал в румънците и тяхното участие и участието им в наши дни е голяма радост за демокрацията в Румъния\", каза Йоханис.\r\nЙоханис благодари на всички либерали, които гласуваха за него, но и на всички десни избиратели. Той също се опита да мобилизира избирателите си за втория тур, като каза, че битката все още не е приключила. Той също апелира към избирателите на Дясноцентристкия съюз, Партията на народното движение и Демократичния съюз на унгарците, опитвайки се да спечели подкрепата им за втория тур.  \"Припомням на избирателите, които днес подкрепиха много добър кандидат, какво общо имаме - убеждението, че върховенството на закона и европейският път са стълбовете на дългосрочното развитие на Румъния и ги призовавам да изграждаме заедно това бъдеще, което искаме\", каза той.\r\nМеждувременно бившият премиер Виорика Дънчила, вероятният противник на Йоханис във втория тур, също се опита да се хареса на онези, които гласуваха за други кандидати. \"Благодаря от сърце на всички, които гласуваха. Показахме, че сме близо до румънците и се надяваме, че през следващите две седмици много румънци ще се присъединят към нас, дори и тези, които сега са имали друга алтернатива. Надявам се тези, които дадоха своя вот на други кандидати, да дойдат с нас, за да спечелят президентските избори\", каза Дънчила.   Социалдемократическата партия на Дънчила беше отстранена от правителството през октомври, след като управляваше Румъния в продължение на почти три години - период, белязан от противоречиви реформи в областта на правосъдието и популистки мерки (увеличения на публичните заплати и пенсии). Националнолибералната партия сформира правителство на малцинството, което беше гласувано от парламента само седмица преди първия тур на президентските избори с подкрепата на по-широка коалиция.     ", "date": "2019.11.11", "title": "Настоящият румънски президент изглежда печели изборите, очертава се балотаж"}
{"url": "https://www.actualno.com/politics/bsp-kandidati-objalvat-izbora-na-rajonni-kmetove-v-iskyr-lulin-i-krasna-poljana-news_1404850.html", "text": "      Днес издигнатите и подкрепени от БСП кандидати за кметове на столичните райони „Искър“, „Люлин“ и „Красна поляна“ Борис Цветков, Мая Александрова и Георги Миланов ще подадат жалби срещу решенията, с които са обявени за избрани .      Жалбите се бъдат депозирани в 15:00 часа в Общинската избирателна комисия.   Припомняме, че статистиката показа фрапиращо предимство за кандидата на ГЕРБ Иван Чакъров - специално в т.нар. ромски секции. Реално с гласовете точно там Чакъров спечели мандата си. В Район \"Искър\" пък Цветков загуби само със 104 гласа разлика.   ", "date": "2019.11.11", "title": "БСП кандидати обжалват избора на районни кметове в „Искър“, „Люлин“ и „Красна поляна“"}
{"url": "https://www.actualno.com/books/regionalna-biblioteka-luben-karavelov-ruse-predstavja-pejcho-kynev-news_1404555.html", "text": "      Четенето в Русе е част от турнето на Пейчо Кънев за представянето на новата му книга \"Последната вечеря\". Авторът ще чете избрани парчета от нея, както и някои съвсем пресни неща.      Пейчо Кънев е най-публикуваният съвременен български поет на английски с множество публикации в списания от САЩ, Великобритания, Канада, Австралия, Индия и др. Автор на 6 книги с поезия и един сборник с разкази публикувани в България, Америка и Европа. Съосновател и главен редактор на литературното издателство „Kanev Books”, Ню Йорк – от 2010 до 2013 г.\r\n15 ноември (петък), 18:00 ч.\r\nрегионална библиотека „Любен Каравелов” – Русе     вход свободен       ", "date": "2019.11.11", "title": "Регионална библиотека \"Любен Каравелов\" - Русе представя Пейчо Кънев"}
{"url": "https://www.actualno.com/politics/prokuraturata-proverjava-ivan-geshev-po-signal-za-kojto-veche-kaza-che-ne-otgovarja-na-istinata-news_1404937.html", "text": "      Прокуратурата е започнала проверка срещу единствения кандидат за главен прокурор Иван Гешев. Причината са , в които  се чува как Гешев уговаря споразумения с подсъдими след спецакциите с  гръмките имена \"Недосегаемите 1 и 2\" през  2011 година, пише .      Новината за въпросните записи излезе часове преди изслушването на Гешев във ВСС, а моментално държавното обвинение публикува , с което оневини Иван Гешев по казуса. Но срещу Гешев и сега има проверка, твърдят от \"Боец\" и прилагат документи, а още тогава на прессъобщението на прокуратурата, с който го постави под съмнение.   Докато е бил прокурор в Софийската районна прокуратура, Гешев е командирован в СГП като наблюдаващ делото срещу задържани за участие в огранизирана престъпна група за източване на ДДС за 145 754 820 лв. , че  Гешев е помогнал на ръководителя на групата Владко Димитров с по-ниска присъда, като е намерил причини да не му бъде повдигано обвинение за данъчно престъпление.\r\nЗаради изнесените данни от Върховна касационна прокуратура (ВКП) препращат сигнала на Специализираната прокуратура за проверка на изложените твърдения, като очаква да бъде уведомена за предприетите действия. Освен ВКП, по сигнала се е произнесъл и Инспекторатът към Висшия съдебен съвет (ИВСС). Негово правомощие е да провери дали Гешев е извършил дисциплинарно нарушение, като е договарял споразумения с обвиняеми, уронващи престижа на прокуратурата.  От ИВСС отговарят, че според разпоредбите от ЗСВ \"дисциплинарното производство се образува със заповед, съответно с решение, на дисциплинарно-наказващия орган в срок до 6 месеца от откриването, но не по-късно от 3 години от извършване на нарушението\". Тези срокове са давностни и с изтичането им се препятства възможността компетентният орган да наложи дисциплинарно наказание. В тази връзка съдебният инспектор отказва да се произнесе дали Гешев е извършил нарушение, а вместо това прекратява производството заради изтекла давност.\r\nВ. \"Сега\" обаче коментира, че е странно, че има проверка, предвид официалното съобщение още на 23 октомври, че няма нищо нередно и публикацията в \"Биволъ\" не отговаря на истината. Тогава държавното обвинение казваше, че по делото срещу т. нар. \"Недосегаеми\", през октомври 2018 година има издадени условни присъди на шестима души от Специализирания наказателен съд. После Апелативният съд решава да отмени присъдите и да върне делото отново на първа инстанция, където се намира и към настоящия момент. По време на изслушването на Гешев във ВСС на 24 октомври , че споменатият следовател от записите, но не по име, е Бойко Атанасов.   Преди година, пред Frognews, Атанасов казва: \"Иван Гешев има защо да се притеснява от мен. Той много добре знае в какви пазарлъци е участвал. Аз съм присъствал на тях. Става въпрос за делото \"Недосегаемите\". Това дело е приключило със съдебно решение и мога да го коментирам. С престъпната група се сключи споразумение. Прокурорът Гешев беше вкаран по това дело като трети прокурор от небезизвестния бивш зам.-градски прокурор Роман Василев. По делото най-общо казано преминаха всички престъпни групи, които са извършвали данъчни престъпления в страната. Хванаха се всички разклонения на тези, които обслужваха олигарсите в държавата. Става дума за това, че беше разкрита схемата, по която се укриват големи данъци.  Това не са просто \"пазарлъци\", тези споразумения са чиста форма  далавери и схеми за прикриване и оневиняване на извършителите на данъчни престъпления.\"    От сдружение \"Боец\" са категорични, че заради образуваната проверка в Спецпрокуратурата срещу Иван Гешев той не отговаря на изискванията на Закона за съдебната власт, за да бъде кандидат за главен прокурор. Там се казва, че ръководителят на държавното обвинение трябва да прилага висок етичен стандарт, да има висока професионална компетентност и да притежава изявена независимост. От правна гледна точка обаче самото обстоятелство на образуване на проверка от прокуратурата не представлява пречка пред Гешев да бъде кандидат. ", "date": "2019.11.11", "title": "Прокуратурата проверява Иван Гешев по сигнал, за който вече каза, че не отговаря на истината"}
{"url": "https://www.actualno.com/europe/izborite-v-ispanija-de-fakto-podsiliha-politicheskata-stagnacija-news_1404923.html", "text": "      Испанската социалистическа партия, очаквано, спечели новите парламентарни избори в страната, но няма достатъчно мнозинство, за да направи сама правителство - също очаквано.      Социалистите вземат 120 места т.е. с 3 по-малко от досега, като голямата новина от изборите е сериозната подкрепа за крайнодясната партия Vox. Тя взема 52 места в Генералните кортеси (испанският парламент) т.е. 28 места повече, отколкото досега! На второ място е Народната партия - с 88 депутати, след като досега имаше 64. А \"Подемос\", която отказа на Санчес да влезе в коалиция и всъщност е една от основните причини за тези избори, беше сериозно наказано - партията взе само 35 места в парламента, информира БНТ. Това значи загуба от 7 места за \"Подемос\". Реално сега десните партии имат повече депутати от ляво ориентираните партии, съобщава Нова телевизия. А \"Гражданите\", дясноцентристка партия, са със само 10 депутати, изпреварени от Каталунската републиканска партия - с 13 депутати.   Изборите в Испания бяха засенчени от продължаващата сепаратистка криза в Каталуния, заради която подкрепата за Vox се увеличи. Партията направи парламентарния си дебют едва през април, когато спечели 24 мандата в най-голямата победа за крайнодесните, откакто Испания се върна в демокрацията след смъртта на диктатора Франсиско Франко през 1975 година, предаде БГНЕС.\r\nПрез последните дни Санчес многократно изразяваше тревога за \"агресивната ултра дясна политика\" на Vox, предупреждавайки, че партията ще повлече страната обратно към мрачните дни на диктатурата на Франко.  На предишните избори беше регистрирана почти рекордната 76% избирателна активност, което помогна на Санчес, който мобилизира левите избиратели да се противопоставят на Vox. Но към 18:00 часа местно време избирателната активност възлизаше на 56,9%, близо 4% по-ниска, отколкото в същия час на изборите през април.\r\nПедро Санчес вече обеща да \"деблокира\" политическата ситуация в страната и заяви, че няма да позволи провеждането на нови избори. \"Призовавам всички политически партии да работят за деблокиране на политическата ситуация в Испания. Социалистическата партия ще работи за деблокиране на политическата ситуация\", каза той, обръщайки се към привържениците си. Лидерът на испанските социалисти обеща, че няма да има трети поредни предсрочни парламентарни избори в страната.   \"Нашият политически проект е формирането на стабилно правителство. Искам да призова всички политически партии - трябва да действаме отговорно\", каза Санчес. По думите му, след резултата от вота в неделя трябва да се сформира \"прогресивно правителство начело със Социалистическата партия\". \"Ще съставим прогресивно правителство и ще разблокираме политическата ситуация в страната ... Този път определено ще има прогресивно правителство. Това зависи не само от Социалистическата партия\", добави той.    Кампанията се проведе на фона на нови вълнения в Каталуния, след като Върховният съд на Испания осъди девет каталунски лидери на затвор за ролята им в неуспешното обявяване на независимост през 2017 година. Решението на съда от 14 октомври предизвика продължили дни масови протести в Барселона и други каталунски градове, които през нощта ескалираха до хаос, като демонстрантите палеха барикади и хвърляха камъни и коктейли Молотов по полицията, която отговаряше с водни струи и сълзотворен газ.  Повече от 600 души бяха ранени, около половината от тях са полицаи.\r\nС настъпването на кризата Санчес беше подложен на все по-остри критики отдясно, особено от лидера на Vox Сантяго Абаскал, който поиска Мадрид да спре каталунската автономия и да арестува регионалния премиер Ким Тора. На последния си митинг в петък Абаскал - който иска всички сепаратистки партии да бъдат забранени - заяви, че са нужни \"драстични решения\", докато неговите привърженици скандираха: \"Тора в тъмницата!\"\r\nС викове \"Испания първа\" и гняв срещу онези, които били предали единството на Испания, Абаскал се възползва от кризата, което доведе до скок в подкрепата за крайнодясната му фракция. ", "date": "2019.11.11", "title": "Изборите в Испания де факто подсилиха политическата стагнация"}
{"url": "https://www.actualno.com/asenovgrad/kasirane-na-izborite-v-konush-poiska-kandidatyt-na-bds-radikali-news_1404889.html", "text": "       Касиране на изборите в асеновградското село Конуш поиска официално кандидатът за от ДБС \"Радикали\" Филип Гурдев. Той се съмнява в коректното провеждане на преброяването от Секционната избирателна комисия (СИК) по време на втория тур от местния вот. С жалба до Общинската избирателна комисия (ОИК) и до Централната избирателна комисия (ЦИК) Гурдев е поискал да бъде отворен чувалът и бюлетините да бъдат повторно преброени. Според предадения протокол, спечелилият кметския пост в Конуш - Георги Ваклушев от \"БСП за България\" - е с преднина от точно 70 гласа.       За него са гласували 256 от жителите на селото, а Филип Гурдев е получил подкрепата на 186 души. Празните бюлетини или такива, в които е гласувано за повече от един или не може да се установи еднозначно вотът на избирателя, са общо осем на брой. Пред , кандидатът на БДС \"Радикали\", който остана втори на балотажа обясни, че е присъствал в СИК по време на броенето. Той обаче твърди, че не е имал достатъчно добър пряк визуален контакт, какъвто е трябвало да му бъде осигурен. Членовете на комисията са били общо девет на брой. Всички са били местни жители, с изключение на един, който е от Нови извор. По думите на Гурдев, съпругата на кандидат-кмета от БСП също е участвала в броенето, като член на СИК, а в течение на изборния ден .   Когато е приключил изборният ден и е била отворена урната броенето е започнало, като всеки е взимал от кутията и е броял, без да се консултира и да показва бюлетините от купа пред себе си на останалите членове от комисията. В един момент е настъпило объркване, като вече преброени гласове в полза на Филип Гурдев са били поставени в купа с тези, на Георги Ваклушев . Не се е провела и повторна проверка, въпреки недоразумението. Гурдев се съмнява, че е възможно подобна грешка да се е случила и с още бюлетини в негова полза. Това са част от мотивите, поради които кандидатът за кмет на Конуш от ДБС \"Радикали\" поиска касиране на избора в селото.\r\nКато втора причина за искането си, той изтъква твърдения на свои съселяни, че провеждането на самите избори е опорочено, тъй като на семейства са били предлагани различни облаги, за да отидат да гласуват . На едни били давани по четири кубика дърва, на други - по 50 литра мляко, а на трети - телешки бутове.  Междувременно, на Филип Гурдев му е направило впечатление, че от 17:00 ч. до 20:00 ч. в секцията са започнали да пристигат множество възрастни и хора с увреждания, които са влизали в \"тъмната стаичка\" с придружител. Трима от тях са били придружени от сина на кандидата от червената партия. Това той посочва, като следващ мотив за искането си изборите в село Конуш, община Асеновград, да бъдат касирани. \"Възможно е тези 70 гласа разлика да се окажат в моя полза, а може и да не са, но аз искам да се извърши проверка, за да стане ясна истината\", каза в заключение Гурдев.\r\nЖалбата на кандидата на БДС \"Радикали\" е разгледана от ЦИК и е препратена по компетентност до Административен съд-Пловдив. Датата, за която е насрочено заседание от делото по казуса, е 14.11.19 г.    ", "date": "2019.11.11", "title": "Касиране на изборите в Конуш поиска кандидатът на БДС \"Радикали\""}
{"url": "https://www.actualno.com/burgas/arestuvanijat-za-kupuvane-na-glasove-kmet-na-nesebyr-shte-poloji-kletva-za-nov-mandat-news_1404910.html", "text": "      Днес, 11 ноември, клетва трябва да положат общинските съветници и кметът на Несебър. За четвърти мандат за градоначалник на крайморския град беше избран Николай Димитров, който беше арестуван и обвинен за купуване на гласове дни преди вота, припомня БГНЕС.      По информация на БНТ, с разрешение на наблюдаващия прокурор, Николай Димитров и двама от общинските съветници, които са в ареста, ще бъдат конвоирани от София до Несебър, за да положат клетва, след което отново ще бъдат върнати зад решетките. Така Николай Димитров ще встъпи в длъжност, но тъй като е с мярка за неотклонение \"задържане под стража\", ще трябва да управлява общината от ареста.  Според закона, Димитров има право да възложи функциите на някой от неговите заместници или Общинският съвет да избере временно изпълняващ длъжността кмет на общината.   \"Тези лица, избрани, които се явят, ще положат клетва. Връчват им се удостоверенията и встъпват в длъжност. От там нататък правомощията са разписани в Закона за местното самоуправление. Най-възрастният член на общинският съвет ръководи сесията докато бъде избран председател на Общинския съвет, след което се избира комисия, която е временна, за изготвяне на устройствения правилник и от там нататък, ако има някакви казуси, свързани с встъпването в длъжност на лица, които не са се заклели или по някакви други причини отсъстват, компетентността по въпросите е на ОИК\", каза Вълчо Чолаков, областен управител на Бургас.\r\nИнтересен факт е, че ако Димитров бъде препятстван да изпълнява задълженията си нормално, Общинският съвет може да гласува той да бъде свален от власт, но това не е задължение.   ", "date": "2019.11.11", "title": "Арестуваният за купуване на гласове кмет на Несебър ще положи клетва за нов мандат"}
{"url": "https://www.actualno.com/cosmos/predstoi-rjadko-astronomichesko-javlenie-news_1404941.html", "text": "      Днес ще наблюдаваме рядко астрономическо явление. Планетата Меркурий ще мине точно през средата на слънцето.      Според НАСА транзитът на Меркурий се случва само 13 пъти за 100 години, а следващият път, когато ще може да се наблюдава е през 2032 година, а от Северна Америка - след 30 години, предаде БГНЕС.   Явлението ще започне в 14:35 българско време и ще продължи повече от пет часа, докато Меркурий преминава от едната страна на слънцето към другата. Това означава, че наблюдателите на Източното крайбрежие на САЩ ще имат възможността да наблюдават цялото явление. Фактически, единствените места, от които няма да се вижда са Австралия и по-голямата част от Азия и Аляска, според НАСА.\r\nНо, точно както по време на затъмнение, зрителите ще се нуждаят от слънчев филтър, тъй като гледането директно към слънцето може да причини трайно увреждане на очите.  Меркурий, най-малката планета в нашата Слънчева система, ще бъде само една малка точка на фона на слънцето, така че НАСА препоръчва да се използва телескоп със сертифициран слънчев филтър.\r\nСпоред американската агенция за космически изследвания, уебсайтът на Обсерваторията за динамика на слънцето „ще показва„ почти в реално време “изображения на транзита, така че не е нужно да пропускате това рядко събитие, независимо къде се намирате.    ", "date": "2019.11.11", "title": "Предстои рядко астрономическо явление"}
{"url": "https://www.actualno.com/society/blagotvoritelen-koncert-zaedno-za-vanko-news_1404914.html", "text": "      Благотворителен концерт в помощ на 14-годишния Ванко организират  негови близки на 18 ноември, понеделник, в GRAND MALL Varna. Припомняме, тежкия пътен инцидент от това лято, на 17-ти юни, когато на  злополучното Т-образно кръстовище край село Долище, колата, в която се вози момчето се блъска в тежкотоварен автомобил.  В леката кола пътуват бабата и майката на Ванко, които загиват. Детето е прието в болница с опасност за живота,  вътрешночерепна травма и тежка мозъчна контузия. Лекарите правят всичко възможно от юни месец насам детето да подобри състоянието си, скоро Ванко ще бъде събуден от будната кома, в която се намира и ще бъде изписан, но с това борбата за живота му не спира. С всички сили неговият баща Добромир, близки и приятели, се опитват да съберат средства, чрез които Ванко да бъде транспортиран и рехабилитиран в клиника в Германия. За съжаление, необходимата сума за лечението 78 000€ е крайно непосилна за семейството му и те имат нужда от подкрепа. Освен нужната сума за лечението на Иван, неговото семейство има нужда от нашата подкрепа, за да посрещне всички съпътстващи разходи.      За да се съберат парите за лечението на момчето, неговите близки организират благотворителен концерт, в който ще се включат  редица изпълнители, сред които  Гайдарски оркестър при НУИ\"Добри Христов\" – Варна,  Възпитаници на ШНП \"Фолклора магия\" - Варна, преподавател Павлинка Тодорова,  Ориент клуб \"Халея\"- Варна, Спортен клуб Варненска айкидо академия, Поп и джаз изпълнители - вокален педагог Кремена Матева, Клуб \"Огледало\" - спортни и модерни танци, ДГ 38 \"Маргаритка\" – Варна, Танцова школа при ДГ 38 \"Маргаритка\" - с ръководител Петър Иванов, Танцова школа \"Маргаритки\" към  ДГ 38 „Маргаритка“, очакваме и отговор от Деси Добрева и \"Весели щурчета\" Томислав Троев - пиано и други.   Иван е възпитаник на Спортно училище \" Георги Бенковски \" гр. Варна, състезател и шампион на СКБИ\" БОИЛ \". Има брат близнак и по малко братче. Дарителска сметка    IBAN: BG 72TTBB94001527219179  BIC: TTBBBG22     Титуляр по сметка: Добромир Емилов Тодоров     На благотворителния концерт са поканени всички, които могат и имат желание да помогнат с каквото могат, за да може едно дете да получи шанс за бъдещето си. ", "date": "2019.11.11", "title": "Благотворителен концерт \"Заедно за Ванко\""}
{"url": "https://www.actualno.com/healthy/nevrohirurgyt-doc-d-r-toktash-idva-na-16-noemvri-za-bezplatni-konsultacii-v-sofija-news_1404952.html", "text": "      Неврохирургът от турската болница Медикал Парк Гьозтепе доц. д-р Зафер Оркун Токташ ще проведе напълно безплатни консултации на български пациенти с мозъчни тумори и гръбначни заболявания на 16 ноември 2019 г. в столицата София. И този път неговото гостуване е по покана на управителя на Медикъл Караджъ – Звезделина Лютфи.      Всички пациенти с лумбална или цервикална дискова херния, тумори на гръбначния стълб или мозък, сколиоза, малформация на Киари и други заболявания на гръбначния стълб и гръбначния мозък, могат да се възползват и да проведат безплатна консултация с неврохирурга за възможностите за лечение на своето заболяване. Това, което трябва да направят пациентите, желаещи да се възползват от безплатната консултация със специалиста, е да се обадят на телефоните на здравния център +359 879 009 742 и +359 879 977 401, и да си запишат час за консултацията.\r\nДоц. д-р Зафер Токташ неизменно се превърна в неразделна част от нашата инициатива да предоставим достъп на българските пациенти до най-съвременните методи и технологии в медицината. Както и досега безплатните консултации в рамките на инициативата ни са насочени:\r\n- към пациенти с вече установени заболявания  - към тези, нуждаещи се от второ мнение\r\n- към пациенти интересуващи се от лечение в чужбина, в частност Турция\r\nДоц. д-р Токташ е сред водещите специалисти в Турция за лечение на тумор в мозъка и операция на гръбначния стълб. Той е изключително търсен неврохирург от пациенти от България и цял свят.     Кой е доц. д-р Токташ? Специалистът по мозъчна и нервна хирургия доц. д-р Зафер Оркун Токташ завършва мединцинския факултет в Университет „Улудаг“. Специализира в областта на Неврохирургията в Медицинския факултет на Университет „Мармара“ и продължава своето академично развитие в областта на Микроневрохирургията. Доц. д-р Токташ е преподавател в Университет „Бахчешехир“ и особено активно набляга в областта на гръбначната хирургия.\r\nВ работата си той използва последните технологични възможности за лечение на:\r\n-лумбална дискова херния\r\n- цервикална дискова херния   - тумори на гръбначния стълб\r\n- Тумори на гръбначния мозък\r\n- Сколиоза\r\n- Малоформация на Киари \r\n- и други заболявания на гръбначния стълб и гръбначния мозък.\r\nРаботейки в Медикал Парк Гьозтепе, (където разполагат с Center of Excellence за лечение на сколиоза), той развива и прецизира иновативния си подход за лечение и диагностика на тумори с помощта на най-съвременната в световен мащаб медицинска апаратура. - телефоните на „Медикъл Караджъ“: +359 879 009 742 и +359 879 977 401\r\n- да заявят желания от тях час онлайн на .\r\nНа място пациентите ще трябва да предоставят медицинските документи и най-актуалните образни изследвания, които са им направени до момента.\r\nИмайте предвид, че прегледи няма да бъдат извършвани по време на консултациите. Безплатните консултации се провеждат на база медицинските документи с които разполага пациента към момента. ", "date": "2019.11.11", "title": "Неврохирургът доц. д-р Токташ идва на 16 ноември за безплатни консултации в София"}
{"url": "https://www.actualno.com/healthy/ot-bls-vjarvat-che-vas-shte-vzeme-pravilnoto-reshenie-po-sluchaja-s-nevaksiniranoto-dete-ot-sliven-news_1404949.html", "text": "      Ваксини трябва да се слагат – за заболявания, от които няма друг лек. Това заяви д-р Николай Брънзалов, зам.-председател на Българския лекарски съюз (БЛС).      Брънзалов беше категоричен, че реакция от ваксина като висока температура е нищо, ако детето не е ваксинирано и се разболее от морбили. Лекарят заяви пред Нова телевизия, че има деца, които не могат да бъдат ваксинирани заради здравословното им състояние и такива, които не успяват да направят имунитет – затова е много важно всички, които могат да бъдат ваксинирани, да бъдат ваксинирани.   Надявам се Върховният административен съд (ВАС) да вземе правилното решение, подчерта Брънзалов във връзка със случая, при който на неваксинирано дете да ходи на детска градина. \"Няма съд в Европа, който да е взел до този момент – а проблемът не е от вчера, с тези антиваксърски протести\", добави лекарят.\r\nКакво каза националният здравен инспектор по темата - припомнете си в !   ", "date": "2019.11.11", "title": "От БЛС вярват, че ВАС ще вземе \"правилното решение\" по случая с неваксинираното дете от Сливен"}
{"url": "https://www.actualno.com/america/niki-hejli-opitaha-da-me-obyrnat-sreshtu-trymp-news_1404986.html", "text": "       написа в книгата си, че двама бивши служители от администрацията на президента на САЩ Доналд Тръмп се опитвали да я обърнат срещу политиката на Тръмп.       , които трябва да излязат на пазара утре, съобщават американските медии, цитирани от БГНЕС.   Хейли пише в книгата, че бившият държавен секретар Рекс Тилърсън и шефът на кабинета в Белия дом. Джон Кели не били съгласни с политиката на Тръмп за напускане на споразумението за изменение на климата и други решения, но вярвали, че \"спасяват държавата\" и искали да ѝ наложат своите убеждения.\r\n\"Бях шокирана\", пише Хейли, говорейки за среща с двамата служители при затворени врати.  „Кели и Тилерсън ми се довериха, че когато се противопоставили на президента, те се опитали да спасят страната. Те заявиха, че решенията им, а не тези на президента, са в най-добрия интерес на САЩ. Тилърсън ми каза, че причината да бъде против решенията на президента, е, ме  ако той не го направи, биха умирали хора\", пише  Хейли.\r\nСпоред нея срещата е продължила повече от час, след което двамата никога повече не  се свързали с нея.   „Вместо да ми го казват на мен, трябваше да го кажат на президента, а не да ме молят да се присъединя към тях. Трябваше да кажат на президента защо са против и да подадат оставка, ако не им харесва това, което прави. Но да се подриват позициите на президента е наистина опасно нещо. И това противоречи на конституцията и желанията на американския народ. И беше обидно “, каза Хейли.    Тръмп свали Тилърсън през март 2018 г., а Кели беше освободен през декември миналата година. ", "date": "2019.11.11", "title": "Ники Хейли: Опитаха да ме обърнат срещу Тръмп "}
{"url": "https://www.actualno.com/america/sasht-podkrepjat-idejata-za-balkanski-shengen-news_1404989.html", "text": "      Специалният представител на САЩ за Западните Балкани Матю Палмър заяви, че инициативата за създаване на \"Балкански Шенген\" има подкрепата на Вашингтон и добави, че идеята изглежда обещаваща, пише електронното издание на прищинския ежедневник Gazeta Express, цитиран от \"Фокус\".      Палмър направи този коментар по време на форум в Женева, Швейцария, като заяви, че Косово и Босна и Херцеговина са добре дошли в този проект, иницииран от президента на Сърбия Александър Вучич и премиерите на Албания и Македония Еди Рама и Зоран Заев. \"Това е обещаваща инициатива, която има нашата подкрепа и ние сме ангажирани да работим в сътрудничество с лидерите на западнобалканските държави, за да я осъществим\", отбеляза американският дипломат.   По неговите думи, идеята за създаване на \"мини Шенген\" от тези страни, говори за отговорността на техните лидери за това да поемат контрола върху страните си и тяхното бъдеще. ", "date": "2019.11.11", "title": "САЩ подкрепят идеята за \"Балкански Шенген\""}
{"url": "https://www.actualno.com/analysis/the-washington-post-makron-e-prav-vreme-e-nato-da-ostane-v-minaloto-news_1404969.html", "text": "      В навечерието на 30-та годишнина от падането на Берлинската стена френският президент Еманюел Макрон пише коментаторът на и се съгласява с Макрон.      В свое интервю  Макрон „изрази пълно презрение“ към Северноатлантическия пакт, заявявайки, че заради президентството на Доналд Тръмп организацията е „в мозъчна смърт“, припомня Хайлбрун и коментира:   „Опа! Неговите колеги европейски лидери не приеха насериозно , смятайки ги за проява на галска дързост. Немският канзцлер Ангела Меркел хладно отбеляза:“Това мнение не съвпада с моето“, а генералният секретар на НАТО Йенс Столтенберг нарече Германия „централна част от алианса“, отбелязва Хайлбрун. Критиците на френския президент обаче трябва да се примирят и да се съгласят с думите му. Нещо повече, най-удивителното е не че НАТО е на „изкуствено поддържане на живота“, а в това, че то продължи толкова дълго, смята публицистът.\r\nСпоред него в много отношения НАТО се превърна в „жертва на собствения си успех“. През 1957 г. първият генерален секретар на организацията лорд Исмей обясни, че нейната цел е „да не пусне руснаците, да осигури присъствието на американците (в Европа. - InoTV) и да сдържа немците“.  Тази формула проработи. Но НАТО трябваше да търси нейна замяна след 1989 г., когато Русия беше обезсилена и Германия отново започна да се надига. В резултат блокът избра да разшири състава си, вместо да определи своята мисия, каза Хайлбрун.\r\nЧрез подобна политика съюзът „неволно” създаде основата за нова конфронтация с Москва, доколкото сега той започна директно да граничи с Русия. „В резултат на това се появи един вид геополитически уроборос (змия, захапала опашката си – бел. ред.): НАТО помогна за предизвикване на самата конфронтация, която оправда нейното продължаващо съществуване“, подчертава авторът на статията.\r\nСпоред него досега \"възраждащата се руска заплаха позволява на алианса да се движи напред бавно, но сигурно\". А някои представители на администрацията на Тръмп, включително държавния секретар Майк Помпео, продължават да смятат НАТО за важно стратегическо партньорство. Привържениците на организацията също могат да посочат, че контингентът на САЩ в Европа се увеличава, както и да цитират предстоящите мащабни учения Defender 2020, в които ще участват над 37 хиляди военнослужещи от САЩ.       Но действията и реториката на самия Тръмп показват, че той иска да каже НАТО „ауфвидерзеен“. \"Готовността, с която той позволи на Турция да не зачита кюрдите  в нищо, опитите да окаже натиск върху Украйна, патетичната възхвала на Русия и постоянното осъждане на Германия отлично илюстрират неговото презрение към западните съюзници\", аргументира се Хайлбрун.\r\nИзразявайки опасения по отношение на Тръмп, Макрон посочи основен проблем - износването на мускетарското верую на съюза: „Един за всички, всички за един“. На въпрос дали вярва в член 5 от НАТО, който предполага взаимни задължения за отбрана, той отговори: „Не знам“.\r\nПодобни съмнения ще се засилят многократно, ако Тръмп бъде избран отново през 2020 г. и продължи да следва политиката си „Америка на първо място“. Той вече даде да се разбере, че смята отношенията със съюзниците за икономическо начинание, но има голяма вероятност в случай на криза президентът да не се притече на помощ на съюзниците. Ето защо изявлението на Макрон за „слабостта“ на НАТО е навременно и правилно, заяви коментаторът.\r\nСпоред него е крайно време Берлин и Париж да „върнат предишното величие на Европа“. За целта те трябва да създадат френско-германски съвместен проект, за да защитят своите интереси, включително да разработят нови ядрени оръжия, за да „сдържат Русия с Китай“ и да станат независими от „все по-враждебните“ САЩ.\r\nНе може да се изключи, че Франция и Германия ще последват пътя на най-малко съпротива и ще се опитат да „успокоят реваншистката Русия“, като фактически ѝ отстъпят сферата на влияние в Прибалтика и Източна Европа. Но има някои обнадеждаващи признаци: след години на забавяне на превъоръжаването Берлин най-накрая „започва да повишава залаганията си във военната игра“. Онзи ден \"смелата\" германска министърка на отбраната Анегрет Крамп-Каренбауер обяви, че до 2031 г. страната трябва да влезе сред първите трима световни лидери по разходи за въоръжените сили, отстъпвайки само на САЩ и Китай, отбелязва авторът на статията.      „От своя страна Макрон предлага европейска инициатива за намеса, която би трябвало да позволи на Европа да действа независимо от НАТО или Съединените щати. Предупреден значи въоръжен. Когато европейските лидери и Тръмп се съберат в Лондон през декември, ще бъде по-добре, ако те приемат празненствата не толкова като израз на подкрепата на НАТО, а като спомен за миналото“, заключава Джейкъб Хайлбрун. ", "date": "2019.11.11", "title": "The Washington Post: Макрон е прав – време е НАТО да остане в миналото "}
{"url": "https://www.actualno.com/america/prezidentyt-na-bolivija-hvyrli-ostavka-shte-byde-li-arestuvan-i-syden-news_1404920.html", "text": "      Емблематичният президент на Боливия Ево Моралес обяви, че подава оставка след три седмици кървави протести заради спорното му преизбиране и след като армията и полицията оттеглиха подкрепата си за него, съобщи БГНЕС, позовавайки се на АФП.      \"Напускам поста си като президент\", заяви Моралес в телевизионно обръщение. По-рано няколко министри и председателят на долната камара на парламента подадоха оставки, а военните призоваха държавния глава също да се оттегли от поста си.   Улиците на Ла Пас веднага избухнаха в радост, а боливийците отпразнуваха оставката с фойерверки и развяха червено, жълто и зелено знаме на страната.\r\nМоралес, който е на 60 години и е на власт от 2006 година, беше обявен за победител в президентските избори на 20 октомври с малка разлика, което му даде спорен четвърти мандат. Опозицията обаче заяви, че има измама при преброяването на гласовете, в резултат на което започнаха улични протести.  По време на трите седмици безредици, загинаха трима души, а стотици бяха ранени.  Организацията на американските държави отчете нередности в почти всички аспекти на изборите.\r\nДокато скандиращите боливийци демонстрираха по улиците, Моралес свика нови избори, но това очевидно не беше достатъчно, за да успокои размириците и командващите въоръжените сили и полицията се присъединиха към призивите за оставка на президента.\r\nВеднага, след като обяви оставката си, Ево Моралес заяви, че се опитват да го арестуват. Политикът добави, че къщата му е атакувана, съобщи РИА Новости. Опозиционерът Луис Фернандо Камачо по-рано потвърди, че е издадена заповед за арест на Моралес. Според него военните и полицията търсят бившия президент в Чапар. Именно там той обяви оставката си. Министърът на здравеопазването на Боливия също каза, чрез Twitter, че  полицията иска да задържи експрезидента Ево Моралес. Габриела Монтаньо  написа: \"Боливийската полиция незаконно възнамерява да задържи Ево  Моралес. Ние обявяваме пред света, че това е лудост\".       Стана ясно и, че Мексико предлага убежище на Моралес, след като 20 членове на правителството и законодатели потърсиха убежище в посолството на страната в Ла Пас, съобщи АФП.\r\n\"Мексико, в съответствие с традицията си за убежище и ненамеса, прие 20 души от изпълнителната и законодателната власт на Боливия в официалната си резиденция в Ла Пас, така че ние също ще предложим убежище на Ево Моралес\", написа в Twitter външният министър на Мексико Марсело Ербард. Международна реакция Генералният секретар на ООН Антонио Гутериш призовава страните в конфликта в Боливия да намалят напрежението, да се въздържат от насилие и да зачитат основните човешки права, заяви в изявление официален говорител на генералния секретар.\r\nСпоред него, Гутериш е много загрижен за ситуацията в Боливия и наблюдава развитието ѝ, включително оставката на президента Ево Моралес.      \"Генералният секретар призовава всички да се въздържат от насилие, да намалят напрежението и да упражняват максимална сдържаност. Той призовава всички страни да спазват международното право, особено основните човешки права\", каза говорителят.\r\nГенералният секретар призовава също всички да се ангажират за мирно разрешаване на настоящата криза и да осигурят прозрачни и достоверни президентски избори. ", "date": "2019.11.11", "title": "Президентът на Боливия хвърли оставка, ще бъде ли арестуван и съден?"}
{"url": "https://www.actualno.com/asia/gorbachov-ne-sym-predal-iztochna-evropa-dadoh-prava-i-svobodi-news_1404964.html", "text": "      Първият и последен президент на СССР Михаил Горбачов в интервю за \"Le Figaro\" отговори на твръденията, че \"е предал Източна Европа“. Много руснаци продължават да смятат, че последният съветски лидер е  предал съветския съюзник ГДР и е пожертвал жизненоважните интереси на  Москва в преговорите със западните държави.      Сред тях е и настоящият , който обвинява Горбачов, че наивно  се е подвел по обещанията на Запада, че НАТО няма да се опита да приеме  за свои членове държавите от бившия съветски блок, вместо да поиска  писмени гаранции.   \"Горбачов направи грешка\", каза Путин и допълни: \"В политиката  споразуменията трябва да се закрепват в документ. Той само води  разговори за това и реши, че това е договорено\".\r\nСпоред 88-годишния Михаил Горбачов, реакцията на съветското ръководство на случващото се в страните от този регион е част от политиката на \"новото мислене\", която се основава на принципите на свободата на избор.  Бившият лидер на СССР добави, че съседните държави  само са получили права и свободи, които вече били налице при съветските граждани, но той не се съгласи, че е \"предал Източна Европа\", предава БГНЕС.\r\n\"На кого съм я предал?  Полша на поляците, Унгария на унгарците и Чехословакия на чехите и словаците\", възрази бившият съветски лидер.\r\nСъветският съюз се разпадна на 25 декември 1991, когато Горбачов обяви,  че се оттегля от поста на президент. Това беше предшествано от  споразумение, подписано на 8 декември от лидерите на Русия, Беларус и  Украйна,  в което се провъзгласи създаването на Общността на  независимите държави.       В коментар пред германското списание \"Shpiegel online\" по повод политикът обяви кои са виновниците за разпада на СССР - организаторите на августовския пуч.\r\n\"За края на перестроката и , са отговорни тези, които организираха пуча през август 1991, а след това пучът използва отслабената позиция на президента на СССР\", казва Горбачов.\r\nТой добави, че е бил наясно с възможните рискове от перестройката, но всички ръководители на страната са били наясно, че са необходими промени.\r\n\"Беше невъзможно да живеем така. Съществена част от перестройката беше новата външнополитическа мисъл, която обхващаше както универсалните ценности и ядреното разоръжаване, така и свободния избор\", обясни последният съветски лидер.\r\n\"Дадохте на германците обединението, но скоро след това вие изгубихте позицията си и СССР се разпадна. Как гледате на това днес?\", Горбачов отговори: \" Защо просто не ме попитахте дали съжалявам за перестройката? Не, не съжалявам. Беше невъзможно да се живее като преди. И важен елемент от перестройката беше това ново външнополитическо мислене. Включваше универсални ценности и ядрено разоръжаване, както и свободни избори...Когато започнахме перестройката, знаехме, че поемаме риск. Но цялото държавно ръководство се съгласи, че промените са необходими\".      Горбачов подчерта, че по пътя на реформите са допуснати грешки и изрази мнението, че Русия никога няма да се върне в тоталитарна система. По думите му перестройката е имала за цел да изведе страната от безизходицата.\r\n \r\n\"Ние не се нуждаехме от \"Желязната завеса\". Искахме да се отървем от стената на недоверие между Изтока и Запада\", коментира той.\r\n88-годишният Горбачов смята, че обединението на Германия е едно от най-важните неща, които е направил в живота си. Той смята, че германците са имали право да решат съдбата си.\r\nГорбачов разказа, че по време на е имало 380 000 съветски войници в ГДР, но им е било наредено да не се намесват. Той обяви, че няма никаква носталгия по отношение на Студената война.   \"Трябва да признаем, че след края на Студената война новите лидери не успяха да създадат модерна архитектура за сигурност, особено в Европа. В резултат на това бяха създадени нови линии на разделение и разширяването на НАТО в източна посока премести тези линии до границата на Русия\", смята той.\r\nГорбачов припомни, че да приемат съвместна декларация, с която да се обявят срещу ядрена война. Според него Русия и САЩ, както и другите ядрени държави, трябва да възобновят преговорите и консултациите. ", "date": "2019.11.11", "title": "Горбачов: Не съм предал Източна Европа, дадох ѝ права и свободи"}
{"url": "https://www.actualno.com/curious/4-te-zodii-koito-vinagi-se-byrkat-v-chujdija-jivot-news_1405073.html", "text": "                   - Тези хора се бъркат в чуждия живот рядко, но когато го правят държат да разберат дори най - малките подробности около живота на човека, с когото говорят. Те се интересуват от околните само, когато в техния живот не се случва нищо интересно. Овните обикновено са в действие, те не понасят скуката и животът им никога не е монотонен. Доста често неусетно започват да се намесват в проблемите на хората около себе си. Опитват се да решават проблемите им и действат много импулсивно. Обикновено не мислят какво правят и говорят, за това в последствие съжаляват, че са изглеждали толкова нахални в очите на близките си. Когато дават съвети, те държат да бъдат чути, което прави нещата още по-трудни за хората около тях.    - Те изключително много държат да бъдат център на вниманието. Близнаците искат да изкажат мнението си, независимо дали някой го е поискал, или не. Представителите на този зодиакален знак се опитват да вкарат всеки в правия път. Доста често се изказват неподготвени и дават глупави съвети, защото започват да говорят преди да са се запознали отблизо със ситуацията. Винаги успяват да забъркат огромна каша, защото съдят хората прекалено прибързано. Близнаците са големи клюкари и освен бързите изводи, могат бързо да създадат интрига, опитвайки се да се набъркат там, където не им е мястото.         ", "date": "2019.11.11", "title": "4-те зодии, които винаги се бъркат в чуждия живот"}
{"url": "https://www.actualno.com/america/avtomobil-se-zabi-vyv-vtorija-etaj-na-kyshta-dvama-zaginaha-snimki-news_1405063.html", "text": "      Двама загинаха, след като спортен автомобил \"излетя\" и се заби във втория етаж на къща в Ню Джърси. Колата се движела с висока скорост. Шофьорът загубил контрол и бордюрът между двете платна на пътя изхвърлил колата във въздуха, съобщи CNN.           Двамата загинали са младежи на 22 и 23 години, които били в колата. В къщата нямало хора по време на катастрофата. Сградата се дели между агенция за недвижими имоти, софтуерна компания и семеен консултант. Те не били допуснати да влязат в нея заради опасения, че може да се срути.     ", "date": "2019.11.11", "title": "Автомобил се заби във втория етаж на къща, двама загинаха (СНИМКИ)"}
{"url": "https://www.actualno.com/europe/protestirashti-blokiraha-magistralata-mejdu-ispanija-i-francija-video-i-snimki-news_1405066.html", "text": "      Каталунски сепаратисти блокираха движението по магистрала, свързваща Испания и Франция, в нов протест срещу осъждането през миналия месец на           Близо 300 демонстранти от движението \" прекъснаха трафика по магистралата AP7 в Ла Жункера близо до град Жирона в източната част на Испания. Намерението им е да блокират пътя в рамките на 3 дни. Дори са се запасили с храна и провизии.    Акцията се случва след в рамките на годината, които по-скоро засилват политическата стагнация, отколкото да решават проблема. За момента премиерът социалист Педро Санчес е победител, но с по-слаби позиции от преди изборите. Крайнодясната партия \"Vox\" се изкачи на третото място благодарение на твърдата си позиция срещу сепаратизма. Още за резултатите можете да прочетете в          Само 30 минути след началото на блокадата вече се е събрала над 20 км опашка от чакащи автомобили. Десетки превозни средства са блокирани на магистралата близо до границата с Франция. Някои демонстранти започнаха да издигат трибуна и високоговорители, които изнесоха на сцената от микробуси.  От регионалното пътно управление на Каталуния потвърдиха, че магистралата е прекъсната в двете посоки при Ла Жункера  Миналият месец членовете на движениет блокираха достъпа до летището в Барселона в знак на протест, завършил със сблъсък между демонстранти и полиция. Те няколко пъти са казвали, че     ", "date": "2019.11.11", "title": "Протестиращи блокираха магистралата между Испания и Франция (ВИДЕО И СНИМКИ)"}
{"url": "https://www.actualno.com/cite/izborite-prikluchiha-a-fandykova-prodyljava-da-e-uspeshnijat-kmet-na-sofija-news_1404960.html", "text": "       \"Изборите приключиха, а Фандъкова продължава да е успешният кмет на София\". Това каза министърът на транспорта Росен Желязков.       ", "date": "2019.11.11", "title": "Изборите приключиха, а Фандъкова продължава да е успешният кмет на София"}
{"url": "https://www.actualno.com/politics/bsp-kani-na-debat-za-izbornija-kodeks-news_1405114.html", "text": "      БСП инициира дебат за подобряване на изборното законодателство. Социалистите предлагат, утре, преди извънредното заседание на парламента, да се съберат и да дебатират по необходимите промени в Изборния кодекс.      Покана от БСП отправят към всички останали парламентарни групи.   Социалистите аргументират нуждата от промени с огромния брой недействителни гласове - над 600 000 общо, и подчертават необходимостта от въвеждане на машинно гласуване и изчистване на изборните списъци от мъртви души. Те отбелязват и други пропуски в изборния закон, които дават възможност за подмяна на вота.\r\nСоциалистите предлагат единодействие на всички партии за гарантиране на прозрачен и честен вот.  Левицата отново ще настоява за машинно гласуване и изчистване на списъците. ", "date": "2019.11.11", "title": "БСП кани на дебат за Изборния кодекс"}
{"url": "https://www.actualno.com/dobrich/s-kapachki-zakupiha-novo-rodilno-leglo-v-dobrich-news_1405116.html", "text": "      Ново родилно легло получи отделението по Акушерство и гинекология в МБАЛ – Добрич от доброволците в кампанията „ “. За закупуването му са събрани 5 тона пластмасови капачки, каза една от активистките на кампанията Димитрина Младенова. Добавени са и средства от инициативата „Жълти стотинки“, както и дарения. А с миналогодишното събиране на капачки е закупен пациентски монитор.       „Леглото ще улесни и подобри работата ни и ще осигури комфорт на пациентките“, отбеляза началникът на отделението д-р Ивайло Петев. Той допълни, че миналата година дарител, пожелал анонимност, е закупил такова легло и за другата зала в отделението.   Все повече стават хората, които подкрепят благотворителната кампания, са наблюденията на Йоана Койчева, която също е от активните млади жени в инициативата „Капачки за благотворителност“.\r\nОт началото на годината в болницата в Добрич са се родили 674 бебета, съобщи д-р Петев и отчете, че броят им е с 4 по-малко от същия период на миналата година. ", "date": "2019.11.11", "title": "С капачки закупиха ново родилно легло в Добрич"}
{"url": "https://www.actualno.com/crime/zaradi-zabraven-sak-otcepiha-rajona-na-djamijata-v-sofija-news_1405119.html", "text": "      Сигнал за изоставен сак в района на джамията \"Баня Баши\" в центъра на София, накара полицията да отцепи района. За това съобщава СДВР , цитирана от Агенция \"Фокус\".      Екипи на полицията изследват района и проверяват багажа.    ", "date": "2019.11.11", "title": "Заради забравен сак отцепиха района на джамията в София "}
{"url": "https://www.actualno.com/society/s-nepokazvan-semeen-portret-na-zlatu-bojadjiev-shte-startira-blagotvoritelnijat-bal-na-uristite-news_1405122.html", "text": "      Уникално двуметрово платно, нарисувано от Златю Бояджиев преди 80 години, ще бъде показано за първи път пред публика на Благотворителния юридически бал, който ще се проведе на 23.11 в хотел Маринела. Събитието за 7-ма поредна година ще събира средства за деца, болни от церебрална парализа.      Картината показва ликовете на самия Златю Бояджиев, съпругата, сина и дъщеря му, а като фона зад всеки един от тях е професията и житието му. Собственик на творбата е внучката на великия майстор на четката Цена Бояджиева – Ценова. Платното ще даде начало на благотворителния търг с картини на различни творци, подбрани лично от г-жа Ива Панева, председател на сдружение Хипократ.\r\nАктьорът Ники Сотиров, адвокатът-художник Румяна Недялкова, Кеазим Исинов, Иван Яхнаджиев, Красимира Михайлова, Илиан Савков, скулптора Добромир Иван са творците, които ще предоставят своите ненадминати произведения за благородната кауза.\r\nПо време на Благотворителния бал по традиция ще бъдат отличени и най-добрите през отминалата година адвокати, съдии, нотариуси, прокурори, млади юристи, кантори, синдици и медиатори. Събитието се организира от Балканската медийна асоциация с подкрепа от  Международния Адвокатски Съюз, Адвокатските колегии от цялата страна, Камарата на Нотариусите, Българска Съдийска Асоциация, Професионалната Асоциация на Медиаторите, Асоциацията на Жените Адвокати и Асоциацията на Синдиците в България, които отправят своите предложения за номинации в различните категории.  Церемонията се осъществява и не без огромната  медийна подкрепа  на телевизия Евроком и предаването „Темида-цената на истината“, БНТ, БНР и предаването „Законът и Темида“, БТА, вестниците Труд, Стандарт, 19 минути, Телеграф, Търговски в-к, бизнес списанието В2В, онлайн  медиите pik.bg, kmeta.bg, trafficnews.bg, actualno.com, topnovini.bg, glas.bg, bnews.bg, blife.bg, todaybg. com, sofiainfo.bg, temida.tv, classa.bg, big5.bg, no-comment.bg, dartsnews.bg, woman.bg, legalno.bg, nbox, най-голямото ФБ списание Хай Лайф и други. ", "date": "2019.11.11", "title": "С непоказван семеен портрет на Златю Бояджиев ще стартира Благотворителният бал на юристите"}
{"url": "https://www.actualno.com/starazagora/njama-da-ima-rychno-broene-po-deloto-za-kasirane-na-izborite-v-pavel-banja-news_1405112.html", "text": "      Бюлетините от кметските избори в Павел баня определи старозагорският административният съд в в първото заседание по на вота, съобщава Радио Стара Загора.      На следващото заседание, което ще бъде в сряда, ще се отворят чувалите с бюлетините от четири селски секции. които се съдържат в тях, с , предадени в Общинската избирателна комисия (ОИК). Ще бъдат разпитани и свидетели, призовани по настояване на страните. Ответници са кандидатът на ДПС Иса Бесоолу и ОИК.   Загубилият кандидат на ВМРО Станимир Радевски подаде преди седмица жалба против решението на ОИК от 28 октомври, с което опонентът му от ДПС в битката за кметския стол Иса Бесоолу беше обявен за победител. В жалбата си Радевски твърди, че . Адвокатите му настояваха да се преборят отново всички бюлетини заради получени в щаба на кандидата на ВМРО сигнали за изборни нарушения. Според тях имало данни за разминаване в часовете на съставяне и на подписване на протоколи или въобще не е посочен час, както и че някои и че чували с изборни книжа са били отваряни и манипулирани\r\nСтанимир Радевски смята, че ръчното преброяване на бюлетините, което съдът отхвърли, би било гаранция за законното провеждане на изборите. Като аргумент той посочи делото от 2015-а, образувано по жалба на Бесоолу. Тогава имаше ръчно преброяване и Радевски спечели с 39 гласа и според него се оказало, че гласовете за него два пъти повече от отразените в протоколите.  Съдът обаче отказа откриването на процедура по оспорване на истинността на всички протоколи. Такава беше открита само за , в протоколи от които са нанасяни корекции. Според председателя на ОИК - Павел Баня, Силвена Търпанова те са поправяни, защото нямало втора бланка, на която комисиите да препишат протоколите с допуснати технически грешки, подобни поправки били напълно допустими от закона. Тя отрече да са извършвани и останалите нарушения, посочени в жалбата. \r\nПрипомняме, че от ДПС спечели кметските избори на първи тур с от гласовете на избирателите. Издигнатият този път от ВМРО получи . ", "date": "2019.11.11", "title": "Няма да има ръчно броене по делото за касиране на изборите в Павел баня "}
{"url": "https://www.actualno.com/society/statistika-bylgarija-polzva-mnogo-antibiotici-v-jivotnovydstvoto-news_1404901.html", "text": "      България продължава да е сред лидерите в Европейския съюз по продажби на антибиотици за ветеринарни цели и съответно по употреба. В периода 2010 - 2017 г. потреблението на антимикробни препарати в отглеждането на животни за производство на месо в страната ни се е увеличило от 92.6 мг на килограм през 2011 г. до 132.3 мг/кг през 2017 година. Все пак известно намаление има, защото през 2016 г. \"дозата\" е била дори още по-голяма - 155.3 мг/кг., пише       Това пише в деветия доклад на Европейския надзор за потребление на ветеринарни антимикробни препарати (ESVAC), публикуван неотдавна. В него са разгледани подробни данни за лекарствата, техния вид и употреба в 31 страни, част от които обаче не са предоставили пълни данни за продажбите. Затова и авторите на доклада се застраховат - подаването на данни не е задължително и затова не е редно те да се сравняват. С цялата условност България все пак е на шесто място по продажба на антибиотици за животни. За сравнение най-малко антибиотици за ветеринарни цели са използвани в Норвегия (3.1 мг/кг), Исландия (4.6 мг/кг) и Швеция (11.8 мг/кг). Най-много такива медикаменти се ползват в Кипър (423.1 мг/кг), Италия (273.8 мг/кг) и Испания (230.3 мг/кг), става ясно още от доклада.   Това, че България не успява да ограничи продажбата на антибиотици, не е новост, но е повод за тревога, защото страната ни не може да излезе от топ 10 по употреба на медикаментите. Подобна бе ситуацията и при предишните издания на доклада на ESVAC. Парадоксално, но според Асоциацията на месопреработвателите повод за тревога няма. Причината била, че фермерите нямали възможност да дават лекарства на животните превантивно, защото са твърде скъпи. Според лекарите, ако в месото има антибиотик, съществува риск човек да развие резистентност към медикаментите.\r\nОт Българската агенция за безопасност на храните (БАБХ) на няколко пъти обявиха, че в месото по магазините няма антибиотици. Според изискванията използването на месо и мляко, докато животното се лекува, е забранено. Пред в. \"Сега\" от БАБХ не коментираха новите данни по същество, а уточниха методиката, по която са били събирани. Експертите изтъкват, че страните участват доброволно при подаването на данните, като източниците на тези данни може да идват както от търговците на едро и дребно, така и от практикуващите лекари и др.  Агенцията препраща към т.нар. план за действие срещу антимикробната резистентност и подчертава, че той цели \"трайното и устойчиво намаляване на общия обем на използваните антимикробни средства в животновъдството и запазване ефективността на антибиотиците за лечение на инфекции при хората\". БАБХ планира да изгради информационна система за контрол на антибиотиците, използвани при селскостопанските животни. ", "date": "2019.11.11", "title": "Статистика: България ползва много антибиотици в животновъдството"}
{"url": "https://www.actualno.com/starazagora/novoizbranijat-kmet-na-chirpan-obeshta-chestno-i-otkrito-upravlenie-snimki-news_1405158.html", "text": "      „Обещавам честно, открито и прозрачно управление. Нека да работим така, че след 4 години, когато се изправим пред своите съграждани, да можем с открито лице да им кажем какво сме свършили по време на мандата си. Чирпан има много проблеми. Решаването на част от тях не търпи отлагане. Трябва всички да се обединим, да загърбим политическите си пристрастия и да започнем заедно работа“, това каза днес новоизбраният кмет на община Ивайло Крачолов,след като положи клетва пред областния управител на Стара Загора Гергана Микова.       Неговата кандидатура беше издигната от широката Местна коалиция, в която се обединиха партиите ГЕРБ, НФСБ, СДС,  БЗНС, Социалдемократи и АТАКА, която спечели седем места в 21-местния общински съвет. Днес клетва положиха и кметовете на кметства и 20 общински съветници (един от съветниците отсъстваше), а свещеници от Старозагорската епархия отслужиха тържествен водосвет за здраве и благополучие на Чирпан и неговите жители.   За председателското място в местния парламент беше издигната само кандидатурата на Иван Станчев - от същата местна коалиция от партии, която издигна Ивайло Крачолов. След тайното гласуване той беше избран с 14 гласа \"за\". ", "date": "2019.11.11", "title": "Новоизбраният кмет на Чирпан обеща честно и открито управление (СНИМКИ) "}
{"url": "https://www.actualno.com/nessebar/kmetyt-na-nesebyr-vstypi-v-dlyjnost-s-beleznici-news_1405232.html", "text": "      Кметът на Несебър Николай Димитров положи клетва в понеделник, за да започне четвъртия си мандат. Този път обаче той го направи и в качеството си на арестант. Димитров беше докаран под конвой и с белезници от София в Несебър, за да участва на първото заседание на новия общински съвет в града. За полагането на клетва като кмет белезниците му бяха свалени.      Дни преди местните избори кметът и двама общински съветници бяха задържани по обвинение в купуване на гласове. Димитров бе избран за нов мандат още на първи тур, докато самият той бе в ареста.   Церемонията по встъпването му в длъжност бе също толкова драматична. Тя се проведе в препълнената зала на общинския съвет, докато пред общината се бе събрал протест в подкрепа на Димитров. Митингът беше организиран от инициативния комитет, който издигна кандидатурата му за нов мандат.\r\nС възгласи \"Свобода\" хиляди жители на общината изразиха подкрепата си към кмета. Николай Димитров благодари през сълзи на своите съграждани и каза, че те не са се поддали на \"тази провокация и гнусна интрига\" срещу него.  \"Той ще положи клетва на химна на България с белезници и защо трябва да водим редовно избран кмет под конвой? В случая са му нарушени правата на гражданин и на редовно избран кмет\", каза пред БНР Яни Николов от инициативния комитет, издигнал Димитров.\r\n\"Не може един човек, който е избран с 8000 гласа, да бъде обвиняван неправомерно, според мен\", добави друг човек от комитета - Петър Козаров. Според участници в протеста \"не може да се говори за купуване на гласове при такава огромна подкрепа за задържаните\".   Въпреки че положи клетва като кмет, Димитров не може да изпълнява функциите си от ареста. Той ще трябва или да посочи свой заместник, който да ръководи общината, или общинският съвет да избере временно изпълняващ длъжността.    Адвокатът на Николай Димитров - Ина Лулчева, написа писмо до Специализираната прокуратура, в което поиска да бъде променена мярката му за неотклонение, за да може той да встъпи в длъжност.\r\nТя напомни, че става дума за демократичен избор на гражданите и ако той не може да поеме функциите си, то това би било подменен вот. Във второ писмо до спецпрокуратурата Лулчева поиска незабавно той да бъде освободен от ареста, а постановлението за привличането му като обвиняем за купуване на гласове да бъде отменено като издадено от некомпетентен орган.\r\n\"Ако имаше действаща и реално работеща в интерес на закона и гражданите прокуратура, която иска да спазва закона, трябваше да ми бъде отговорено в тридневен срок. До момента нямам отговор. Това е абсолютно в нарушение на закона. Прокуратурата си позволява в нарушение на закона да се прави все едно тези молби не съществуват\", посочи адвокат Лулчева пред БНР.    ", "date": "2019.11.11", "title": "Кметът на Несебър встъпи в длъжност с белезници "}
{"url": "https://www.actualno.com/europe/chetirima-postradaha-pri-zemetresenieto-v-ujna-francija-news_1405164.html", "text": "      Трима жители на департамента Ардеш и един жител на департамента на Дром са пострадали при земетресение с магнитуд 5,4 , предава Агенция TACC, цитирана от \"Фокус\".      \"Регистрирано е земетресение в района на Монтелимар-Валенс в департамента Ардеш. Трима души бяха леко ранени. Молим жителите на Льо Тей да останат на улицата и да не влизат в домовете си\", се казва в изявлението. От своя страна телевизионният канал BFM уточнява, че и тримата са били пострадали в резултат на паниката, възникнала заради труса.   Според изявлението на кмета на Льо Тей, цитиран от радио France Bleu, около 200 къщи са били повредени, на стълбите на кметството са се появили пукнатини. Пострадали са и конструкции, които поддържат камбаните в две църкви. Местните жители в социалните мрежи публикуват снимки на напукани подове и стени на домовете си.\r\n\"Все още не са регистрирани големи щети,\" каза на свой ред префектурата на департамента Дром. \"Сегашната ситуация не изисква специални предпазни мерки, с изключение на отделни решения на местните власти.\" В същото време заместник-префектът съобщи, че най-малко един човек е ранен при срутването на скеле в Монтелимар.  Властите призовават всеки, който се почувства неразположен или е ранен при земетресението, да потърси медицинска помощ незабавно. Вероятно е броят на пострадалите през деня да се увеличи.\r\nВ понеделник сутринта Централното сеизмологично бюро на Франция съобщи за земетресение с магнитуд 5,4, станало в югоизточната част на департамента Дром в 11:52 местно време (12:52 българско време), близо до град Монтелимар, разположен на границата с департамента Ардеш. Бюрото определи труса като \"силен\" и предупреди за възможни вторични трусове в близко бъдеще. Земетресението е усетено от жителите на Монпелие, Лион, Сент-Етиен, Гренобъл, Авиньон и Марсилия.    ", "date": "2019.11.11", "title": "Четирима пострадаха при земетресението в Южна Франция"}
{"url": "https://www.actualno.com/starazagora/policaj-predstavi-detski-knijki-pred-starozagorska-publika-snimki-news_1405171.html", "text": "       представи пред старозагорска публика авторът им Гочо Гочев. Той е роден през 1980 г. в Димитровград и след като завършва Професионалната гимназия по ветеринарна медицина в Стара Загора, учи в Академията на Министерството на вътрешните работи.  В момента пък учи „Право“ във Великотърновския университет „Св. Св. Кирил и Методий“.      Работи като полицай в Районно управление „Полиция“ в Гълъбово  и е треньор по джудо и джу-джицу в клуб „Бугари“ в Димитровград, където тренират деца от всички възрасти. Стихосбирката „Патешка математика“ съдържа , които всяко помагат на малчуганите да се научат да смятат или да пишат правилно чрез забавно поднесени правила. Илюстрациите в нея са дело на Йордан Йорданов.  Дебютният роман на Гочев „Лятото на киселите краставички“ също предизвика голям интерес у младата публика. В него авторът разказва за взаимоотношенията и . Главна героиня е петокласничката Зорница Благоева, която храни бездомни кучета близо до блока си, но един ден те изчезват. Тя започва разследване, за да ги открие, в което се включват и новите й приятели, с които кварталния магазин. Гочев решил напише романа ч, след като синът му петокласник се оплакал, че няма какво интересно да чете. В залата на Регионалната библиотека \"Захарий Княжески\" той трябваше да отговори на множество въпроси на децата - защо е такова заглавието на романа, ще има ли продължение, колко време го е писал, имат ли прототипи героите в реалния живот и дали обича кисели краставички. Гочо Гочев обеща продължението на \"Лятото на киселите краставички\" да е готово до зимата.     ", "date": "2019.11.11", "title": "Полицай представи детски книжки пред старозагорска публика (СНИМКИ)"}
{"url": "https://www.actualno.com/moresport/kubrat-pulev-objavi-s-kogo-ot-ruis-i-djoshua-iska-da-premeri-sili-news_1405225.html", "text": "      Кубрат Пулев очаква с голямо нетърпение реванша между Анди Руис и Антъни Джошуа, тъй като е главен претендент на IBF и победителят от сблъсъка ще е задължен да се изправи срещу българина.      Кобрата даде и своето предпочитание срещу кого от двамата би предпочел да се бие.   \"Важното е да има тежки попадения, които да нанесат максимални поражения на противника. А когато има един стълб, който не се движи толкова, е много по-лесно.\r\nТепърва ще стане ясно, аз също съм любопитен. Аз ще гледам галата на 7-ми декември на живо\", заяви той.    ", "date": "2019.11.11", "title": "Кубрат Пулев обяви с кого от Руис и Джошуа иска да премери сили"}
{"url": "https://www.actualno.com/asia/izvynredno-polojenie-v-avstralijski-shtat-zaradi-pojari-news_1404936.html", "text": "      Пожарите в австралийския щат Нов Южен Уелс са отнели живота на най-малко трима души, унищожили са стотици домове и са довели до евакуацията на хиляди жители, предаде БГНЕС.      Министърът на извънредните ситуации на Нов Южен Уелс Дейвид Елиът заяви, че жителите са изправени пред \"най-опасната седмица на горски пожари, които тази страна някога е виждала\", а щатският премиер Гладис Береджиклян призова жителите да спазват инструкциите на спешните служби.   \"Всички трябва да бъдат нащрек, независимо къде се намирате и всеки трябва да приеме най-лошото. Не можем да позволим самодоволство \", заяви Береджиклян пред репортери в Сидни.\r\nПожарите вече отнеха живота на трима души в Нов Южен Уелс и са унищожили над 150 домове, а хиляди хора са били принудени да се евакуират. Съобщава се, че са изпепелени 8 500 квадратни километра гори и земеделски земи само този уикенд.  Над 60 отделни пожара горят в два щата Нов Южен Уелс и Куинсланд от неделя вечер. Очаква се условията за възникване на нови огнища да станат най-критични във вторник, а властите се опасяват, че огънят би могъл да застраши Сидни, където живеят над 5 милиона души. ", "date": "2019.11.11", "title": "Извънредно положение в австралийски щат - заради пожари"}
{"url": "https://www.actualno.com/blagoevgrad/bansko-ochakva-podkrepa-ot-dyrjavata-za-organiziraneto-na-naj-goljamoto-sportno-sybitie-v-stranata-prez-2020-news_1405176.html", "text": "      В първия работен ден на кмета на община Банско Иван Кадев бе проведена  работна среща  с министъра на туризма Николина Ангелкова,  представители на контролните органи и местния туристически бранш за готовността на курорта за сезон 2019 - 2020.      Според министър Ангелкова има ръст на заявките за зимния туристически сезон. „Много е важно да разширим кампанията за насърчаване на вътрешния туризъм „Естествено в България”, за да я надградим и да привличаме повече български туристи”, заяви тя.   С нарочно писмо до Министерство на туризма кметът на Банско апелира за държавна   подкрепа за организирането и провеждането на най-голямото спортно събитие в България за 2020 година – Световната купа по ски. В двата дни на състезанията 24 телевизии ще излъчват пряко и на запис надпреварата, като аудиторията ще надхвърли 500 млн. зрители  по целия свят.\r\nТова е реклама, която по възможно най-добър начин представя не само Банско като град и туристическа дестинация, но и България,  подчертава в искането г-н Кадев.   ", "date": "2019.11.11", "title": "Банско очаква подкрепа от държавата за организирането на най-голямото спортно събитие в страната през 2020"}
{"url": "https://www.actualno.com/asia/sauditska-arabija-objavi-feminizma-ateizma-i-homoseksualnostta-za-ekstremizym-news_1405236.html", "text": "      Рекламно видео на държавната агенция за сигурност на Саудитска Арабия определи феминизма, атеизма и хомосексуализма като \"екстремистки идеи\".      В същото видео се казва, че Саудитска Арабия защитава толерантността и иска да стане атрактивна за чужденците, съобщава Ройтерс.   Във видеото, публикувано на сайта на Президентството на държавната безопасност се казва, че \"всички форми на екстремизъм и перверзия са неприемливи.\"\r\nСлед това феминизмът, атеизмът и хомосексуалността се включват в същия списък, в който е такфиризмът - практиката мюсюлманите да определят последователите на други течения в исляма като \"неверници\".  \"Не забравяйте, че всичко, което се прави за сметка на родината се смята за екстремизъм.\", казва дикторският глас във видеото.\r\nВ последните години, престолонаследникът принц Мохамед бин Салман, който на практика е начело на страната, налага по-умерена форма на исляма и въведе редица облекчения на нормите за поведение, изисквани от саудитите.   Бин Салман прави това като част от мащабен план за диверсифициране на икономиката на страната, която зависи изцяло от петрола, както и за модернизиране на обществото, което да привлече специалисти и професионалисти от чужбина.    Но същевременно властите в Саудитска Арабия извършват репресии срещу всяко неподчинение. Десетки критици бяха арестувани, сред тях проповедници, интелектуалци и активисти.\r\nХомосексуалността и атеизмът отдавна са забранени и се наказват със смърт в абсолютната монархия. Публичните протести и политическите партии също са забранени, а медиите са под стриктен държавен контрол. ", "date": "2019.11.11", "title": "Саудитска Арабия обяви феминизма, атеизма и хомосексуалността за екстремизъм "}
{"url": "https://www.actualno.com/analysis/putin-dade-objasnenie-za-namaljavaneto-na-voennite-razhodi-na-rusija-news_1405162.html", "text": "      Намаляването на разходите за отбрана и сигурност се дължи на преминаването на \"пика на модернизацията\". Това обяви руският президент Владимир Путин на заседание на правителството.      \"Това не се дължи на факта,, че се отнасяме несериозно към тези въпроси, а с това, че основното запланирано и свързано с необходимостта от засилване на работата за осигуряване на сигурността на страната (...) и необходимостта от смяна на военно оборудване и военна техника, ние все пак преминахме основния пик в тази работа\", обясни държавният глава на Русия.   Путин също така отбелязал, че колективите от военнопромишления комплекс трябва да работят допълнително, да създават високотехнологична продукция и конкурентноспособна техника, а не да \"произвеждат тенджери\", както в края на 1990-те години.\r\nОсвен това Путин разпоредил да се подготвят \"ясни и разбираеми\" планове за включване на отбранителни предприятия в изпълнението на национални проекти и да се докладва за необходимите нормативно-правни и организационни решения.  \"Необходимо е да се гарантира стриктно целево използване на средствата, отпуснати за закупуване на техника и оборудване. Необходимо е да се постигне абсолютна прозрачност в тази област, искам да подчертая това. Потокът от средства трябва да е ясно проследим на всички равнища на управлението и за всички видове бюджетни разходи\", добави той.\r\nПрез октомври Путин обяви, че Русия заема едва седмо място в света по разходи за отбрана, въпреки че вече била създала оръжия, които нямат аналози в света.   Тогава той отбеляза, че не възнамерява да се впуска в прекомерни бюджетни разходи заради съперничеството с други страни, тъй като \"надпреварата във въоръжаването не предвещава нищо добро\".    Путин обаче подчерта, че Русия няма да допусне крах на отбранителните си предприятия и ще продължи да развива потенциал в тази област, за да гарантира сигурността на страната. ", "date": "2019.11.11", "title": "Путин даде обяснение за намаляването на военните разходи на Русия "}
{"url": "https://www.actualno.com/europe/kolinda-grabar-kitarovich-otkri-oficialno-kampanijata-si-news_1405173.html", "text": "      Президентът на Хърватия откри днес кампанията си за втори президентски мандат, съобщава сръбският портал „Блиц”, цитиран от БГНЕС.      Уверена, че постигна това, което обеща на гражданите преди пет години, Грабар Китарович подчерта, че отново се кандидатира за президент, защото вярва и в Хърватия.   В речта си президентът заяви, че преди 5 г. , а гражданите са били обзети от песимизъм и апатия.\r\nКато един от основните си успехи изтъква фактът, че е „измъкнала” Хърватия от региона и я е позиционирала „в Централна Европа и Средиземноморието, където винаги е принадлежала“.  Представената от Грабар-Китарович програма „Хърватия знае” се състои от седем точки: хърватско развитие, хърватска идентичност, хърватска решителност, хърватска справедливост, хърватска демокрация, хърватска сигурност и хърватски оптимизъм.\r\nТя заяви, че ще предложи дискусия относно по-гъвкавото работно време, ще свърже емиграцията с родината и ще предприеме    Министър-председателят и лидер на Хърватска демократична общност Андрей Пленкович на ХДС подчерта, че спечелването на президентските избори е ключово за постигането на програмни и политически цели.    Той заяви, че избирането на Грабар-Китарович за втори мандат ще осигури приемствеността в политиката основана на държавност, патриотизъм, националност и демокрация. ", "date": "2019.11.11", "title": "Колинда Грабар-Китарович откри официално кампанията си  "}
{"url": "https://www.actualno.com/politics/s-14-klasiora-dokazatelstva-maja-manolova-poiska-kasirane-na-vota-v-sofija-news_1405152.html", "text": "      Жалба за нередности в изборите с искане за касиране на вота в София внесоха в Общинската избирателна комисия гражданският кандидат за столичен кмет Мая Манолова и председателят на Инициативния комитет, издигнал кандидатурата й Никола Вапцаров. „Внасяме и 14 класьора с доказателствен материал за тежи нарушения на изборния процес“, обяви Манолова и уточни, че  са ги класирали в четири групи – нарушения, свързани с избирателните списъци; нарушения, свързани с изборните протоколи, изготвени в секционните избирателни комисии; нарушения, свързани с броенето на бюлетините и нарушения, свързани с организацията на изборния процес.       „По отношение на избирателните списъци, освен разликата от над 100 000 избиратели, обявени за техническа грешка от организаторите на изборите между първия  и втория тур, установихме и 6700 души разлика в част втора на избирателните списъци“, посочи Манолова. „Толкова са гражданите на държави -членки на ЕС, които според ОИК са включени в избирателните списъци, а според общинската администрация, техният брой е само 44“, добави тя. Манолова изтъкна, че има огромни разлики и несъответствия между протоколите, изготвени от ЦИК и тези, които са качени на сайта на ЦИК. „Тези разлики, несъответствия, разминавания, поправки, дописвания, пренаписвания са в над 60% от протоколите на секционните избирателни комисии. В над 900 секции има поправки, дописвания, промени в секционните протоколи“, посочи още Манолова. Тя конкретизира, че в това число влизат празни протоколи, неподписани протоколи, протоколи без фабрични номера или с различни номера, протоколи с различни поправки, дописвания и промени в графите, отнасящи се до определянето на резултата и пр. и обобщи, че в 60% от общия брой на секционните протоколи има нарушения. Тя съобщи още, че на втория тур на изборите има 700 000 недействителни бюлетини. „Средно сметнато на първия тур на кандидат за кмет се падат по 500 недействителни бюлетини, а на втория тур те вече са 3500“, уточни Манолова. „В същото време, добави тя – в протоколите с преобладаващо ромско население са изрядни и чисти и там няма недействителни бюлетини, което потвърждава нашата информация, че в тези секции е гласувано с предварително изготвени и попълнени бюлетини извън изборните секции“.\r\nНе бяха допускани представители на инициативни комитети и застъпници на партии, а тези които са допуснати, са държани на изолирано място, без да могат да наблюдават какво се случва при предаването на протоколите и чувалите с бюлетините. посочи още Манолова. „В резултат на това, в нарушение на Изборния кодекс и в тежко нарушение на правилата, пликовете с протоколите са отваряни от сътрудници на ОИК, сътрудници на общинска администрация, които са нанасяли различни поправки и корекции в протоколите, което е изключително сериозно нарушение.  Като друго нарушение Манолова изтъкна екзитполовете, използавни за партийна пропаганда – „абсолютно манипулативно показваха през целия ден разлика от 10 до 17% между кандидатите, което се оказа, че не е вярно, с цел да бъдат демотивирани избирателите\".\r\nТя добави и множеството сигнали за купуване на гласове и манипулиране на вота. „Ние сме подали над 20 жалби, общо близо 40 жалби за различни нарушение, по отношение на които нямаше реакция от правоохранителните органи и изборната администарция“, отбеляза Манолова.       „Внасяме тази жалба заради справедливостта, категорична е тя и подчерта, че става дума за тежки злоупотреби с гласовете на хиляди столичани от изборната машина на ГЕРБ. „Изборната машина включи и направи съучастници множество граждани в контролирането на вота, в купуването, в продаването на гласове, а служители на столичната администрация – в нарушаването на правилата при приемането на протоколите и изборните книжа“, категорична е Манолова и обяви, че това не трябва да бъде оставено без последствия и затова внася жалбата – „за да бъдат разобличени изборните нарушения  и фалшификации“.\r\n\"Какво ще се случи и дали ще се намери кой да се произнесе в съответствие със Закона, предстои да видим. 14 класьора с доказателства показват тежки нарушения на изборния процес, които биха довели до друг резултат\", категорична е тя. Манолова обяви, че ще бъдат сезирани и международните организации ОССЕ, ПАСЕ, Венецианската комисия за начина, по който се провеждат изборите в България, а също и посланиците на страните-членки на ЕС и САЩ за многобройните изборни нарушения. Освен това, добави Манолова – „днес с гражданите поставяме началото и на петиция за честни избори, с която настояваме за касиране на вота в София, за електронно и машинно гласуване, които не биха допуснали тези безобразия, за ясни правила за екзитполовете на социологическите агенции, настояваме също така за активна регистрация, а не за списъци с хиляди мъртви души, както се оказаха изборите в София, заставаме и зад преференциалното гласуване с настояване да не се опитва парламентът да премахне преференциите.“ ", "date": "2019.11.11", "title": "С 14 класьора доказателства Мая Манолова поиска касиране на вота в София"}
{"url": "https://www.actualno.com/society/novinite-naj-vajnoto-za-denja-11-noemvri-news_1405189.html", "text": "      Редакционният екип на ви представя най-важните новини за изминалия ден, 11 ноември.       Догодина най-късно по това време България ще може да доставя втечнен газ от САЩ, Катар, Кипър, Египет, Азербайджан\". Това заяви министър-председателят Бойко Борисов, който провери напредъка на дейностите по изграждането на междусистемната газова връзка България-Гърция.   Издигнати и подкрепени от БСП кандидати за кметове на столичните райони „Искър“, „Люлин“ и „Красна поляна“ оспорват вота и искат повторно преброяване и касиране. Това обяви на влизане в ОИК кандидат-кметът на БСП за район „Искър“ Борис Цветков, който беше заедно с колежката си – кандидатката за кметския пост в район „Люлин“ Мая Александрова, а за колегата им – кандидат-кметът на „Красна поляна“ Георги Миланов предположиха че вече е внесъл жалбата. Жалба за нередности в изборите с искане за касиране на вота в София внесоха в Общинската избирателна комисия гражданският кандидат за столичен кмет Мая Манолова и председателят на Инициативния комитет, издигнал кандидатурата й Никола Вапцаров.     \"Абсолютно не! Не, че има нещо лошо - ако има някакви съмнения родителят или личният лекар би могъл да направи всичко, което прецени, но като скрининг да се въвеждат изследвания при видимо добро, нормално здраве е напълно излишно, защото наборът от изследвания ще е много ограничен.\" Някой вече може ли да се довери на САЩ? Става все по-трудно. Гледайки какво се случва във Вашингтон в наши дни, е трудно да разберем какво точно виждаме: лоша имитация на драматичен сериал „Къша от карти“ или страница от евентуален том на Едуард Гибън, озаглавен „Историята на упадъка и падането на американската империя.    Ново определние за привременни мерки срещу мръсния въздух в София постанови съдът, с което задължи Столична община да информира обществеността за нивата на замърсяване и миенето на улиците. Първият и последен президент на СССР Михаил Горбачов в интервю за \"Le Figaro\" отговори на твръденията, че \"е предал Източна Европа“. Много руснаци продължават да смятат, че последният съветски лидер е предал съветския съюзник ГДР и е пожертвал жизненоважните интереси на Москва в преговорите със западните държави. Президентът на Сирия Башар Асад даде първото си интервю за чуждестранна медия от юни 2018 година. В интервюто за телевизия RT коментира информация за сирийско-руските \"двойни удари\" и \"Белите каски\". В началото на декември може да имаме бюджет на държавата за 2020 година, заяви пред БНР Менда Стоянова, депутат от ГЕРБ и председател на парламентарната комисия по бюджет и финанси. ", "date": "2019.11.11", "title": "Новините: Най-важното за деня, 11 ноември"}
