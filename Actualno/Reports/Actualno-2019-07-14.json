{"url": "https://www.actualno.com/tennis/djokovich-podchini-federer-vyv-velik-final-na-uimbyldyn-news_768351.html", "text": "    Две от най-големите легенди в тениса - Роджър Федерер и Новак Джокович, изиграха велик финал  на .  Двубой, който едва ли ще бъде забравен, не само заради историческите моменти, но и за извънземната игра от двамата. , три тайбрека, като последният в  петия сет бе исторически за турнира при равни 12 гейма. Освен това този  финал се превърна в най-дългия заключителен сблъсък на турнира - 4 часа и 55 минути игра, а Джокович завоюва петия си трофей от турнира след 7:6(5), 1:6, 7:6(4), 4:6, 12:12 (3).      Двамата  изиграха брутален и спиращ дъха сблъсък. Първият сет бе равностоен, но  по-важните точки отидоха в сметката на Джокович, а в последвалия тайбрек  показа много по-стабилна игра и взе първия сет. Във втората част обаче  играта на световния номер 1 претърпя срив и за по-малко от 25 минути  Федерер изравни след 6:1 в сета.   В третия сет Ноле стабилизира  играта си и частта бе равностойна, но при резултат 5:4 за Федерер той  имаше сетбол на сервис на съперника си. Световният номер едно обаче  спаси подаването си и изравни резултата. Третият сет също се реши в  тайбрек, който Джокович спечели със 7:4. Четвъртият сет също бе за  Федерер с 4:6, като петата заключителна част се превърна в истинска  драма. Двамата си размениха бързо по един пробив, а в 16-ия гейм Федерер с два аса стигна до две шампионски точки, но Ноле спаси и двете и в крайна сметка проби, за да стане драмата пълна .  Епичната битка продължи и след 12-12 се пристъпи към първия в историята  тайбрек на сингъл на Уимбълдън. Както и в предните днес, Джокович  показа по-здрави нерви и след като поведе с 6-3, реализира своята първа  шампионска точка и сложи край на спора.    ", "date": "2019.07.14", "title": "Джокович подчини Федерер във велик финал на Уимбълдън"}
{"url": "https://www.actualno.com/balkani/zemetresenie-razlulja-gyrcija-usetilo-se-i-u-nas-news_768298.html", "text": "    Земетресение с магнитуд 4,6 степен е регистрирано в северната част на Гърция, информира гръцкият сеизмологичен институт.      Епицентърът е бил на 14 км южно от Кожани, а трусът е усетен в Македония, Сърбия, Албания, Черна гора, България, Косово, Босна и Херцеговина, Италия и Хърватия.   Засега няма информация за пострадали лица и причинени материални щети, пише БГНЕС. ", "date": "2019.07.14", "title": "Земетресение разлюля Гърция, усетило се и у нас"}
{"url": "https://www.actualno.com/society/izpitanijata-na-peti-blok-na-aec-kozloduj-prikluchiha-uspeshno-news_768309.html", "text": "    Планираните за 13 и 14 юли 2019 г. изпитания на пети блок на атомната централа завършиха успешно, с което бе потвърдена работоспособността на оборудването при повишена мощност в различни експлоатационни режими.      Всички дейности по отделните етапи на утвърдената програма за провеждане на изпитанията бяха изпълнени съгласно предвидения график и в 13:28 ч. на 14 юли блокът бе включен в енергийната система на страната. Предстои резултатите от изпитанията да бъдат обобщени в доклад, който ще бъде предоставен в Агенцията за ядрено регулиране.    ", "date": "2019.07.14", "title": "Изпитанията на Пети блок на АЕЦ \"Козлодуй\" приключиха успешно"}
{"url": "https://www.actualno.com/society/zasilen-trafik-po-granicata-s-rumynija-news_768291.html", "text": "    Натоварено движение на граничните пунктове в посока Румъния. По данни на \"Гранична полиция\" интензивен трафик за товарни автомобили има на \"Дунав мост - Видин\", съобщава Нова телевизия.      Леките автомобили минават по-бавно на \"Дунав мост - Русе\". На останалите пунктове трафикът е нормален. По-засилено движение отчитат на \"Калотина\".    ", "date": "2019.07.14", "title": "Засилен трафик по границата с Румъния"}
{"url": "https://www.actualno.com/society/hiljadi-bylgari-s-diabet-sami-si-kupuvat-senzori-za-izmervane-na-kryvna-zahar-news_768303.html", "text": "    Хиляди българи с диабет сами си купуват сензори за кръвна захар. Устройството е изключително важно за следенето на показатели и контролирането на болестта. Здравната каса плаща частично един вид сензори. Те обаче работят с помпа, която НЗОК не покрива, разказва един от водещите ендокринолози в страната пред Нова телевизия.      Според доцент Радка Савова проблемът е голям за болните над 18 години, защото държавната помощ за пълнолетните е силно ограничена. Освен това някои производители на сензори не предлагат продуктите си на българския пазар. „Сензорът е много важен за мен и за всички диабетици, защото дава сведения за кръвната захар. Задължително имат и аларми, които уведомяват когато кръвната захар е висока или ниска. Сигнализират ни, за да се вземат мерки”, каза Катина Стаматова.   „Касата не е майка-кърмилница. Всеки производител, който има интерес да намери пазар, трябва да регистрира изделието си и да дойде първо тук. Това, че доставчици се интересуват от руските и китайските пазари и не смогват с производствените си мощности, не е проблем на българската каса”, коментира ендокринологът д-р Радка Савова. ", "date": "2019.07.14", "title": "Хиляди българи с диабет сами си купуват сензори за измерване на кръвна захар"}
{"url": "https://www.actualno.com/politics/v-edin-moment-borisov-moje-da-se-ottegli-ot-liderstvoto-v-gerb-smjata-vejdi-rashidov-news_768294.html", "text": "    Депутатът от ГЕРБ и председател на Комисията по култура в парламента Вежди Рашидов коментира в \"Денят започва с Георги Любенов\", че очаква в някакъв момент Бойко Борисов да се оттегли от лидерската позиция в партията. Според Рашидов, Борисов може да постъпи както Ахмед Доган, който стана почетен председател на ДПС.      „Чувам го напоследък хвърля едни хубави изречения - път на младостта, явно той е разумен човек, ще намери границата, за да може като Доган в един момент - да има влиянието, но да може по един елегантен начин да подготвя кадри“, заяви Рашидов пред водещия Георги Любенов. На въпрос дали допуска, че премиерът може да се оттегли след третия мандат, Рашидов отговори: „Аз мисля, че е достатъчно умен и разбира, че има смяна на поколенията. Доган навреме се отдръпна. Остави едни по-млади хора да въртят това колело, но без да изпуща колелото, все пак то е негово. Смятам, че той е разумен и ще влезе в тази схема“.   Преди време подобна теза изказа и лидерът на „Да, България“ Христо Иванов. „С политическата си заявка за оттегляне, Борисов се надява да се превърне в кукловод, да се превърне в Доган, като почетен председател на своята партия, който дърпа конците“, заяви тогава Христо Иванов в предаването по Евроком „Честно казано“. ", "date": "2019.07.14", "title": "В един момент Борисов може да се оттегли от лидерството в ГЕРБ, смята Вежди Рашидов"}
{"url": "https://www.actualno.com/society/visshijat-sydeben-syvet-otkriva-procedurata-za-izbor-na-nov-glaven-prokuror-news_768300.html", "text": "    Пленумът на Висшия съдебен съвет ще проведе заседание в понеделник, 15 юли, на което ще бъде открита процедурата за избор на главен прокурор, предаде БГНЕС. До 29 юли Пленумът на ВСС ще проведе четири заседания за внасяне на предложения за кандидатури за главен прокурор. Предложения могат да правят не по-малко от трима от членовете на Прокурорската колегия, както и министърът на правосъдието.      Крайният срок за представяне на писмена концепция от кандидатите е 12 август. На 12 септември Пленумът на ВСС ще проведе заседание за обявяване на датата, часа и мястото на изслушване на кандидатите за главен прокурор.   Пленумът на Висшия съдебен съвет ще изслуша кандидатите и ще проведе избор за главен прокурор на 24.10. 2019 г., предвижда приетия времеви график /хронограма/ за провеждане на процедурата. Решението за избор на кандидат се приема с мнозинство не по-малко от седемнадесет гласа от членовете с явно гласуване. Главният прокурор се назначават и освобождават от президента по предложение на пленума на Висшия съдебен съвет за срок от седем години без право на повторно избиране. Мандатът на действащия главен прокурор Сотир Цацаров изтича официално на 10 януари 2020 г. ", "date": "2019.07.14", "title": "Висшият съдебен съвет открива процедурата за избор на нов главен прокурор"}
{"url": "https://www.actualno.com/curious/kakvo-e-otnoshenieto-na-razlichnite-zodii-kym-iznevjarata-news_767482.html", "text": "    Изневярата е нещо, което приема различна форма за всеки отделен човек. За някои тя не съществува, за други дори погледите се смятат за изневяра, а сексът е най-лошото нещо, което любимия може да им причини.      Оказва се, че зодията също има влияние върху това как приемате изневярата. В зависимост от зодиакалния знак може д а се определи до колко сте склонни да изневерите.\r\nЕто какво мислят различните зодии за изневярата:   Овните са от онези хора, които обичат да са център на света, не само за себе си, но и за околните. Затова искат партньор, който мисли точно по този начин за тях. Ако разберат, че не е съвсем така, много бързо ще потърсят друг, който да ги боготвори. Телците са идеалът за лоялност. Когато решат, че обичат някого, те са напълно отдадени. Никога не биха си и помислили да изневерят, освен ако партньора им не им покаже, че не иска да им даде цялата любов на света.     Близнаците са от хората, които много рядко могат да задържат вниманието си само върху един човек. Именно това ги кара доста често да имат по няколко паралелни връзки. Така подсилват интереса си и не допускат да се впуснат в скучна и еднотипна връзка. Раците имат нужда от стабилност, за да се чувстват спокойни и щастливи. Изневярата ще ги лиши от тази стабилност и ще ги накара да се почувстват зле. Именно затова я избягват и предпочитат да бъдат само с един човек. За тях е непростимо да накарат любимия да страда.       Царската зодия обича да в  светлините на прожекторите. Именно затова искат партньора да ги боготвори и да дава всичко за тях. Ако усетят, че не е така, са склонни на изневяра, за да възстановят  самочувствието си. Девите се притесняват страшно много за всякакви неща. В този случай, една изневяра би била източник на още стрес, от който те нямат никаква нужда. Но те са и големи перфекционисти, които искат същото от партньора. Ако той не може да отговори на изискванията, просто ще си намерят друг. Но в никакъв случай няма да изневерят. Везните вярват в истинската любов и никога не биха изневерили на партньор, който наистина обичат. От друга страна, обаче, нямат нищо против да пофлиртуват с някого. Те са секси и забавни и това е напълно естествено за тях.    Скорпионите са най-сексуалните представители на зодиака. Именно затова те обичат флирта и забавленията повече от всеки друг. Всичко това преминава, когато намерят любовта на живота си. Тогава за тях няма друг човек на света, който да привлече вниманието им. Стрелците са откровени до болка, затова при тях няма как да има любовна афера. Те просто няма да успеят да я скрият. Те са емоционални, но пък обичат и разнообразието. Затова, ако сексът с партньора им се превърне в скучен филм, много бързо биха го сменили с друг, по-забавен.    За Козирозите, социалното положение е  по-важно от любовта. Затова, ако открият някого, който да им помогне да се изкачат по-напред в кариерата, не биха се замислили много преди да изневерят. Те са практични и за тях романтиката не е приоритет. Водолеите много трудно биха се обвързали с някого. Те не дават свободата си туко така. За сметка на това, когато се обвържат, те са сигурни в чувствата си и в партньора си. Това прави изневярата почти невъзможна за тях. Единственото, което биха си позволили е лек флирт, но нищо по-сериозно. Рибите са едни от най-емоционалните хора. Те са честни и лоялни, което прави изневярата крайно невъзможна за тях. Ако в крайна сметка решат, че връзката не им носи онова, което искат, първо ще се раделят с партньора си и след това ще потърсят любовта на друго място. В никакъв случай не биха изневерили. ", "date": "2019.07.14", "title": "Какво е отношението на различните зодии към изневярата "}
{"url": "https://www.actualno.com/politics/aleksandyr-sidi-izkrivenata-tolerantnost-na-makron-i-merkel-rodi-rushitelite-na-starija-kontinent-news_768293.html", "text": "    \" \" Това написа в личния си профил депутатът от ВМРО Александър Сиди.      Сиди се изказа по въпроса предвид акцията на т.нар. \"черни жилетки\" - протестиращи западноафриканци, които влязоха в Пантеона с искане да за среща с френския премиер Едуард Филип и ангажимент техният статут на пребиваващи във Франция да стане законен - д а получат правото да останат във Франция и да работят легално . Протестиращите са категорични в желанието си \"всички\" да получат документи и жилища, предаде France 24. Групата поиска разговор с Филип и отказа да говори повече с вътрешния министър, като избра емблематично място в Пантеона, изобразяващо основен принцип на Френската република - живей свободно или умри. Именно това заяви и един от организаторите на протеста - избран е Пантеона, защото там почиват много герои, борили се срещу робството, а \"черните жилетки\" се борят срещу модерното робство. Припомняме, че в Пантеона са погребани Волтер, изрекъл историческите думи, че може да не е съгласен с мнението на опонента си, но ще се бори до смърт за правото му да го изрече, както и авторът на \"Клетниците\" Виктор Юго.  Нахлулите протестиращи са били между 200 и 300, според информация на полицията, а 37 са арестувани. Свидетели обаче казват за 700 протестиращи. Самият Филип коментира в Twitter, че Франция е страна, където властва върховенството на правото и това значи респект към публичните монументи, предаде BBC. Френският националистически лидер Марин льо Пен обяви случилото се за \"недопустимо\", като оприличи протестиращите на \"незаконни чужденци\" и обяви, че тяхното единствено бъдеще е \"да бъдат изритани от Франция, защото такъв е законът\", информира Reuters. А Александър Сиди написа следното във Facebook:   \"              \".     ", "date": "2019.07.14", "title": "Александър Сиди: Изкривената толерантност на Макрон и Меркел роди рушителите на Стария континент"}
{"url": "https://www.actualno.com/europe/germanija-se-bori-s-mrysnija-vyzduh-s-pytuvane-za-1-evro-na-den-news_768289.html", "text": "    Жителите на Берлин може да плащат по 1 евро на ден, за да използват обществения транспорт за една година напред. Властите в германската столица планират да въведа тази мярка, за да накарат хората да се откажат от автомобилите си и да намалят замърсяването на въздуха.      \"Стъпка по стъпка искам да следвам целта за въвеждане на годишна карта за обществен транспорт за 365 евро\", посочва кметът на Берлин Михаел Мюлер за Neue Zürcher Zeitung. Годишната карта за сега е около 700 евро.\r\nПодобен ход ще направи Берлин най-новият германски град, който ще последва така наречения \"виенски модел\". Използването на обществения транспорт в австрийската столица е нараснало, тъй като операторът Wiener Linien понижи цената на годишния билет до 365 евро през май 2012 г.\r\nВъв Виена почти половината от населението на града имат годишна карта, а процентът на пътуванията с метро, трамвай или автобус е нараснал до 38% - в сравнение с 27% в Берлин, 23% в Мюнхен и 18% в Хамбург.  Няколко германски града също проучват моделите за карти по виенски модел, пише британският Guardian. Карта за 365 евро е била тествана от началото на годината в Бон и в югозападния град Ройтлинген. Есен, Херренберг и Манхайм също ще получат финансиране от федералното правителство, за да проучат дали карти с намалени цени могат да убедят местните хора да оставят колите си и да се качат на автобус или метро.\r\nВъпреки това, много общински власти откриват, че намаляването на цените за градския транспорт води до нови предизвикателства. Ако успеят да увеличат броя на хората, които използват обществения транспорт, ще има нужда от по-дълги влакове в метрото и спирки в града с по-кратки интервали, например.\r\nВ \"автомобилната нация\" на Германия съществуват опасения, че в градовете липсват средства за субсидиране на преминаването към обществен транспорт или, че гражданите не са склонни да се разделят с превозните си средства.    В Бон, само малко над 5000 от 17 000 налични годишни карти за 365 евор са взети след въвеждането им от 1 януари. Процесът вече показва мащаба на предизвикателството: постоянната оферта за пътуване на стойност 1 евро на ден би струвала на сравнително малък град като Бон още 23 млн. евро годишно, твърдят местните власти. В Берлин подобна схема ще дойде с допълнителни годишни разходи от около 100 млн. евро, според изданието Tagesspiegel.\r\nМръсният въздух е европейски и световен проблем, справянето с който е трудно начинание. Въпреки това, столиците по света правят експерименти. Например в Париж градският транспорт намали цените на билетите, като целодневната карта за целия регион падна на 3,80 евро при нормална цена 24 евро.\r\nФренската столица също така ще забрани дизеловите автомобили до 2024 г., а бензиновите ще понесат същите последствия до 2030 г. До 1 юли в Париж за последно можеха да се движат без ограничения превозни средства от нисък екологичен клас, включително и дизелови леки автомобили, регистрирани до 1 януари 2006 г. ", "date": "2019.07.14", "title": "Германия се бори с мръсния въздух с пътуване за 1 евро на ден"}
{"url": "https://www.actualno.com/europe/protestirashti-izdigat-barikadi-na-shanz-elize-news_768311.html", "text": "    Сблъсъците с полицията в Париж, избухнали след края на военния парад по случай националния празник на Франция, се преместиха в района на „Шанз Елизе“, предава РИА \"Новости\". Протестиращите струпват на улицата металните ограждения, останали от сутрешния парад. Групи от специалните полицейски части правят опити да разделят конструкциите, пише БГНЕС.      В различни части на „Шанз Елизе“ има сблъсъци с органите на реда, хвърлят се димки, а полицаите пръскат сълзотворен газ срещу протестиращите. Досега са задържани 152 души. Полицията и жандармерията бяха предприели повишени мерки за сигурност още на подходите към мястото на парада. Желаещите да наблюдават церемонията са били проверявани, както раниците и чантите им. Бутилките с вода са били конфискувани.   Засилените мерки за сигурност са предизвикани заради намерението на „жълтите жилетки“ да проведат поредната си акция. По информация на полицията са задържани трима ключови представители на протестиращите, в това число идеологът на „жълтите жилетки“ Ерик Друз.\r\nПротестите на така наречените „жълти жилетки“ започнаха във Франция на 17 ноември 2018 г. с искане да не се повишават данъците за горивата и цената на бензина. Недоволни от социалната политика на френските власти, участниците в движението продължават да протестират по улиците в цялата страна, независимо от обявените от ръководството на Франция мерки за успокояване на обстановката. Много често акциите са придружени от безредици и стълкновения с полицията.   ", "date": "2019.07.14", "title": "Протестиращи издигат барикади на „Шанз Елизе“ "}
{"url": "https://www.actualno.com/curious/sedmichen-horoskop-za-15-21-uli-news_768330.html", "text": "           Тази седмица е добре да проверите с какви наличности разполагате. Имате големи планове, но преценете добре дали сте преценили възможността за поява на извънредни ситуации. Във вторник е добър ден за настъпление в служебно отношение. В сряда  и четвъртък не споделяйте свои тайни пред непознати. През почивните дни помислете за личния ви живот и как бихте могли да допринесете за неговото уреждане в битов план. Тази седмица не се товарете с излишни размисли. Сега не е време за активни дейности или започването на нещо ново. Оставете нещата такива, каквито са. Ако имате възможност заминете на почивка. В средата на седмицата се пазете от взимането на крайни решения. Помислете как да прекарате максимално приятно почивните дни. Ще имате възможност за незабравими приключение.   Тази седмица оставете борбата на страна. Засега сте изчерпали ресурсите си. Каквото сте постигнали до момента – това е. Трябва да си дадете почивка. Спа и други водни процедури ще допринесат за по-доброто ви самочувствие. Периодът е добър за промени във външния вид  - смяна на прическата, започване на нов хранителен режим или спортуване. В личен план не настоявайте прекалено.     Това е седмица, в която много от нещата ще застанат на мястото си. Много от измъчвалите ви въпроси, ще намерят своите отговори. Някои от тях ще бъдат изненадващи за вас. Изненадите ще бъдат преди всичко приятни. Очаква ви приятно усещане за подем.  В служебен план може да имате някои неразбории, но с повече чувство за хумор всичко ще премине успешно. Тази седмица ще протече по един различен начин. Неочаквана промяна ще ви дари с много динамика в ежедневието. Това ще ви разсее от повечето мисли, свързани с рутината и битието. Възможно е да се получи малко хаос, но не му обръщайте внимание. Сега дребните подробности не са важни. Те само може да ви отклонят от по-важните задачи, които стоят пред вас. Тази седмица не правете компромиси със себе си и желанията ви. Във вторник и сряда трябва да сте на високо ниво във всяко едно отношение. В служебно отношение ви очаква важен период, в който ще имате възможността да покажете своите възможности. Важно е и да знаете цената си и да поискате заслуженото възнаграждение. В личен план всичко ще е спокойно.   Тази седмица ви очаква добра новина. Ще получите интересно предложение. Може би няма да е главозамайващо, но то ще има своите предимства. Те няма да са много явни и ще ви трябва известно време, за да ги прозрете. Важното е да не бързате с отрицателен отговор. В края на седмицата потърсете красиво и непознато място, което да споделите с любимия ви човек. Това е седмица на сериозни промени. Сега трябва да вярвате силно в себе си, дори да не усещате голяма увереност. Самочувствието е заразно, така че не забравяйте да го проявявате във важните моменти. Същото важи и за личните отношения. Сега не отстъпвайте от желанията си и не позволявайте критика относно качествата ви. Следвайте интуицията си и няма да сгрешите. През тази седмица не бързайте с крайните изводи. Необходимо ви е още време, за да опознаете обстановката и новите хора преди да решите достатъчно ли са опасни или не за вас и дейността ви. В средата на седмицата не си бъркайте носа в чужди дела. Ако ви помолят да участвате като рефер в нечий спор – откажете. В края на седмицата потърсете начин да прекарате повече време с роднини или близки, които не сте виждали и чували отдавна.    Тази седмица всичко, с което се заемете ще има небивал успех. За това е важно да подредите приоритети си и да не пропуснете нещо важно. В средата на периода може да спечелите много важни преговори, които да ви осигурят сериозни доходи. В края на седмицата бъдете честни със себе си и близките ви, за да постигнете компромис, който ще ви осигури хармонична обстановка у дома. Тази седмица ще се радвате на небивала свобода. Сега може да вземете повече от живота, но ще ви е нужна и голяма доза отговорност, за да направите нещата така че да са полезни за вас и обкръжението ви. В средата на седмицата, ако ви доскучае не се колебайте да потърсите по-възвишен начин на забавление. Сега е добър момент да опресните знанията ви в дадена сфера. Идеите за повишаване на квалификацията ви ще са плодотворни. Тази седмица няма да е като никоя друга досега. Възползвайте се максимално от положението, за да подобрите положението си и да извлечете всички ползи от себе си. Обстановката ще е различна, така че ще ви е необходима и гъвкавост. Не задълбавайте прекалено и ще видите как всичко ще се получава бързо и лесно. В края на периода помислете за приятно преживяване, което отдавна планирате да си подарите, но все не ви е стигало времето. ", "date": "2019.07.14", "title": "Седмичен хороскоп за 15-21 юли"}
{"url": "https://www.actualno.com/society/pitbul-nahapa-jena-i-dvama-myje-v-sofija-i-izbjaga-news_768329.html", "text": "    Разярен питбул нападна стопанката си и възпитателите си в столичния кв. „Бояна“, след което избяга. Собственичката на кучето е получила множество наранявания и е откарана в болница. Двамата мъже, обучавали кучето, са с по-леки травми.      Нападението се случило в ранния следобед, като животното било взето от приют. Към момента питбулът се издирва, на мястото на инцидента са пристигнали екипи на СДВР, очаква се и кола на \"Екоравновесие\", която да прибере кучето, когато то бъде открито, съобщава Дарик.    ", "date": "2019.07.14", "title": "Питбул нахапа жена и двама мъже в София и избяга"}
{"url": "https://www.actualno.com/balkani/lideryt-na-opozicijata-v-makedonija-prizova-za-predsrochni-izbori-news_768222.html", "text": "    Това, което се случва в Северна Македония трябва да приключи с предсрочни парламентарни избори, заяви лидерът на опозиционната ВМРО-ДПМНЕ Кристиан Мицковски в интервю за Алсат М.      Гражданите трябва да решат дали тези политици ще получат подкрепа, или ще дойде ново поколение политици, каза той.\r\nНа въпрос дали са възможни протести и по-радикални мерки, Мицковски каза, че организирането на мирни протести е вариант за всяка опозиция, независимо дали в тази опозиция ще бъдат само ВМРО-ДПМНЕ, или други опозиционни партии.   Що се отнася до споразумението от Преспа и как ВМРО-ДПМНЕ ще действа, ако дойде на власт, Мицковски каза, че позицията на партията по споразумението остава същата.  Казахме, че това е споразумение за капитулация и пряко засяга особеностите на македонския народ, нацията и македонската държава. Имаме нужда от подкрепата на 80 депутати, за да придвижим въпроса.\r\nЗапитан дали е възможно споразумение по Закона за прокуратурата, Мицковски каза, че в страната няма атмосфера за политическия диалог между управляващите и опозицията.\r\nПри тези условия, такива каквито са - политически преследвания и терор, конституирани обвинения, постановени присъди и наказателни преследвания срещу ВМРО-ДПМНЕ, на настоящи и бивши служители - просто няма атмосфера, категоричен е той.     ", "date": "2019.07.14", "title": "Лидерът на опозицията в Македония призова за предсрочни избори"}
{"url": "https://www.actualno.com/society/polet-na-bylgarija-er-ot-tel-aviv-zakysnjava-s-nad-3-chasa-pytnicite-sa-ostaveni-v-nevedenie-news_768228.html", "text": "    Самолет на националния превозвач \"България Ер\" закъснява повече от 3 часа на летище \"Бен Гурион\" в Тел Авив.      Няма никаква информация за причините за закъснението на полета. Липсва и представител на авиокомпанията, който да обясни, защо това се случва. Всичко това е много некомфортно и уморително за пътниците, които и без това не са спали цяла нощ, споделиха те. Сред тях има много възрастни хора, предава БГНЕС.   Много от тях идват в България, за да прекарат цялото лято. За много от тях България е втори дом след Израел и тук не говорим само за наследници на българските евреи.\r\nПолетът, който е пълен, е трябвало да излети в 4.50 часа българско и израелско време. Времетраенето му до София е около 2 часа и половина и в момента по програма пътниците му трябваше вече да са кацнали на българска земя.   Самолетът на националния авиопревозвач със закъснение от почти два часа е кацнал на летище \"Бен Гурион\". Обявените два часа за излитане в 7.20 и 7.40 не са се случили.\r\nОт летище София обясняват пред БГНЕС, че полетът за Тел Авив е излетял с 4 часа закъснение и съответно ще се завърне в България по-късно, като все още не е обявен час за кацане.       Представител на българските летищни власти не знае причината за закъснението на полета. Той съветва за повече информация да бъде потърсен авиопревозвача, но предположи, че може би става дума за сменен самолет. От центъра за обслужване на клиенти на \"България Ер\", чийто телефон работи от 8.00 до 22.00 часа всеки ден, никой не вдигна.\r\nЗакъснението на полета от Тел Авив става на фона на на Българското Черноморие, който е изключително неприятен. България е една от предпочитаните дестинации за целогодишна почивка от израелските граждани. Те се чувстват много добре у нас, защото не се чувстват заплашени, отделно от това страната ни е известна със своето гостоприемство към тях. Много израелци имат имоти в цялата страна, не само в зимните и летни курорти. Самите израелски граждани знаят къде се намира България на световната карта и много рядко ще срещнете човек в тази страна, който при чуването на нейното име да ни ви изброи Варна, Бургас, София, Банско или Слънчев бряг, където е бил на почивка или смята да отиде.\r\nИзраел дори може да бъде определен като наш стратегически партньор в тази сфера, защото страната ни се посещава от около 250 000 евреи годишно при население на израелската държава от малко над 6 млн. души.       ", "date": "2019.07.14", "title": "Полет на \"България Ер\" от Тел Авив закъснява с над 3 часа, пътниците са оставени в неведение"}
{"url": "https://www.actualno.com/curious/800-000-dushi-se-zakaniha-da-shturmuvat-sekretnata-voenna-baza-zona-51-news_768225.html", "text": "    800 000 души във Facebook смятат да участват в щурма на американската военна база \"Зона 51\" в Невада, като целта на участниците в събитието е да видят скритите вътре извънземни, съобщава РИА Новости, цитирана от БГНЕС.      Военната база \"Зона 51\" в щата Невада отдавна се свързва с теории на конспирацията за извънземни форми на живот. Във филма от 1996 г. \"Денят на независимостта\", базата е представена като лаборатория за провеждане на експерименти с извънземни, но сегашната ѝ цел е секретна и забулена в мистерия. Американските власти признаха за съществуването на базата едва през 2013 г., а и досега тя остава добре охраняван обект.\r\nКампанията е озаглавена , като досега 800 000 души са заявили, че ще се включат, а други 712 000 са проявили интерес към събитието, като бройката на желаещите постоянно се увеличава. Щурмът е насрочен за 20 септември.   \"Всички ще се срещнем в туристическия център Alien Center Area 51 и ще координираме влизането ни\", пишат организаторите.  Организаторите предлагат на участниците да стартират \"като Наруто, за да изпреварят куршумите\", следвайки уникалния стил на главния герой на японското аниме \"Наруто\", който тича с главата напред.\r\nМиналия месец Politico съобщи, че американските сенатори са провели закрити заседания по въпроса за неидентифицираните летящи обекти (НЛО). Представители на Военноморските сили са информирали сенаторите за срещите на американски пилоти с неидентифицирани обекти в небето.\r\nГоворител на сенатор Марк Уорнър, вицепрезидент на Комисията по разузнаване, потвърди пред телевизията, че Конгресът приема този въпрос сериозно.     ", "date": "2019.07.14", "title": "800 000 души се заканиха да щурмуват секретната военна база \"Зона 51\""}
{"url": "https://www.actualno.com/varna/lubopitni-fakti-za-varna-koito-moje-bi-ne-znaete-ii-chast-news_767978.html", "text": "    В няколко малко познати неща, около красивата ни морската ни столица, като това, че варненският делфинариум е единствен по рода си на Балканите , а през 1929 година настъпва една от най-студените зими, и Черно море замръзва.      В тази част ще ви представим още интересни факти за Варна, които може би не знаете: Варненската морска градина е най-големият подобен парк на Балканите Едно от любимите места за отдих и разходка на варненци и гости на града е Морската градина. А знаете ли, че тя е най-големият парк на Балканите и е обявена за произведение на парковото изкуство? Тя е задължителна спирка за туристите, тъй като в нея се намират много забележителности – Природонаучният музей, Зоологическата градина, Делфинариума, Аквариума и Военноморския музей. В Морската градина има и детски кът, където децата да се забавляват, докато родителите им си почиват и пият кафе.   Πpeз 70-тe гoдини нa ХХ вeĸ близo дo Bapнeнcĸoтo eзepo e oтĸpитo нaй-cтapoтo oбpaбoтeнo злaтo в cвeтa, ĸoeтo билo нa възpacт oт oĸoлo 7000 гoдини. Значимите находки могат да се видят в Археологическия музей във Варна, както и в Националния исторически музей в София. Гордост за града е, че експозицията е пътувала до САЩ и Япония, поради големия международен интерес. Аспарухов мост е един от най-големите на Балканите     Внушителният мост, който свързва Варна с квартал \"Аспарухово\", наричан от варненци \"Аспарухов мост\" е сред емблемите на морската ни столица. Той е дълъг почти 2 км. и може да издържи на трафик до 10 000 превозни средства на ден.Той всъщност е сред най-големите на Балканите. Първият шампион на България по футбол е от Варна Още една гордост за морския ни град е местният отбор \"Владислав\", който за първи път печели титлата през 1925 година. Отборът е  съществувал самостоятелно в периода 1921 – 1945 г. Той е бил сред най-силните родни отбори до Втората световна война. Още по-голяма гордост за отбора е, че той става шампион на България не един , а цели три пъти, също така е трикратен носител на Царската купа. ", "date": "2019.07.14", "title": "Любопитни факти за Варна, които може би не знаете (II част)"}
{"url": "https://www.actualno.com/balkani/do-dni-sasht-nalagat-sankcii-na-turcija-zaradi-s-400-news_768235.html", "text": "           Екипът на американския президент Доналд Тръмп готви пакет от санкции срещу Турция, заради покупката на руските системи С-400, които Анкара извърши, предава Bloomberg, цитирайки свои източници.   Администрацията на Тръмп е избрала един от трите пакета мерки, които се предвиждат при такива случаи от Закона за Противодействие на американските съперници чрез санкции (CAATSA). Планът трябва да бъде одобрен от самия президент, за да влезе в сила.\r\nСпоред хора запознати със случая, идеята е санкциите да бъдат обявени в края на следващата седмица. Администрацията на Тръмп иска да изчака в Турция да отбележат годишнината от опита за преврат в страната, която ще се проведе в понеделник, за да няма нови обвинения от страна на Анкара, че САЩ са били замесени в неуспешния опит за смяна на властта.  В петък първия пакет от С-400, а през уикенда руски самолети донесоха на Анкара допълнително оборудване за ракетните системи.\r\nЗаради доставките най-голямата икономика в Близкия изток почти сигурно ще бъде подложена на наказателни мерки от САЩ. Законът задължава Тръмп да избере най-малко пет от 12-те различни санкции - от леки до тежки - щом доставката бъде потвърдена.\r\nЮжната ни съседка няма да успее да се измъкне от санкциите, въпреки кризисната дипломация, която проведе веднага след първите доставки на ракетите.       Военният министър Хулуси Акар се чу по телефона с американския си колега Марк Еспър и го увери, че покупката на на страната му и тя остава съюзник на САЩ.\r\nПридобиването на С-400 от Русия , казал Акар и добавил, че Турция ще обмисли офертата на САЩ за закупуване на .\r\nНяма да помогнат и уверенията на Анкара, че че и следователно няма да представлява заплаха.\r\nОчакваните санкции ще попарят надеждите на турския президент Реджеп Ердоган, който разкри, че се е на срещата им в Осака. \"На срещата си с американския президент Доналд Тръмп уточних този въпрос (възможните санкции от САЩ заради С-400). Той лично ме увери, че това няма да се случи\", каза Еродган.\r\nТурция и САЩ повече от година спорят за руските ракетни комплекси, като всяка от страните твърдо отстоява позицията си. Вашингтон твърди, че С-400 са заплаха за супер изтребителите му F-35 и НАТО, а според Анкара те са военно средство, което гарантира националната ѝ сигурност.    ", "date": "2019.07.14", "title": "До дни САЩ налагат санкции на Турция заради С-400"}
{"url": "https://www.actualno.com/crime/dvama-zaginaha-dete-e-v-tejko-systojanie-sled-katastrofa-na-pytja-razgrad-ruse-news_768315.html", "text": "    Тежка катастрофа е станала на главния път Разград - Русе, в участъка между селата Осенец и Езерче, съобщиха от Областната дирекция на МВР. Сигналът за произшествието е получен към 16 часа на тел.112.      По първоначални данни са се ударили товарен камион и лек автомобил с румънска регистрация. Информацията до момента е за двама загинали, едно дете в тежко състояние и още един пострадал - четиримата са от лекия автомобил. В момента се извършва оглед на местопроизшествието.   Пътят е временно затворен. Обходният маршрут за превозните средства е Разград - Дряновец - Сеново - Вятово - Писанец, уточнява . ", "date": "2019.07.14", "title": "Двама загинаха, дете е в тежко състояние след катастрофа на пътя Разград - Русе"}
{"url": "https://www.actualno.com/crime/po-tejko-obvinenie-za-muzikanta-nasilval-dyshterja-si-grozjat-go-do-20-godini-zatvor-news_768319.html", "text": "    Старозагорският окръжен съд ще наложи утре, понеделник, постоянна мярка за неотклонение на 40-годишния Стоян Владев от Казанлък, обвинен, че се е съвкуплявал с биологичната си дъщеря в продължение на 3 години. Сега момичето е на 13 години, припомня .      Прокуратурата ще поиска от съда тази мярка да бъде най-тежката - задържане под стража. В момента Владев е в ареста за 72 часа, които изтичат в 14 часа в понеделник. Това задържане му бе наложена в петък от Районната прокуратура в Казанлък, която първоначално пое разследването. Тя го обвини по член 151 от Наказателния кодекс, по който, ако бъде признат за виновен, мъжът може да бъде лишен от свобода за срок до 8 години.   В хода на разследването обаче станало ясно, че бащата понякога използвал и сила, за да принуди ненавършилата 14-години девойка да се съвкуплява с него. Юристи обясниха, че това прави деянието по-тежко, което наложило в събота делото да бъде поето от Окръжната прокуратура в Стара Загора. При новите обстоятелства най-вероятно Стоян Владев ще бъде обвинен по член от Наказателния кодекс, който може да му донесе затвор между 10 и 20 години, ако бъде признат за виновен по него от съда.\r\nСигнал за престъплението в полицията в Казанлък подала майката на момиченцето. Тя и биологичният бащата на детето живеели преди време на семейни начала, но се разделили. Стоян бил признал бащинството си над момиченцето и заради това имал право да бъде заедно с малката през почивните дни. Какво е правил с нея през това време тепърва ще се изяснява в подробности, но порасналата вече тийнейджърка усетила, че това не е детска игра, както го представял баща й. Споделила с майка си, на която й трябвало малко време, за да се освести от чутото и да го осъзнае, преди да съобщи в полицията.  Родителите на насилваното момиченце са музиканти. Стоян, който има висше музикално образование от академията в Пловдив, дори за кратко преподавал музика в казанлъшко училище. Познат е обаче повече като ресторантски музикант - свирел на йоника, а майката на детето била певица. Преди време двамата имали общи участия в музикални програми. ", "date": "2019.07.14", "title": "По-тежко обвинение за музиканта, насилвал дъщеря си, грозят го до 20 години затвор"}
{"url": "https://www.actualno.com/analysis/bitka-za-gazovite-nahodishta-v-sredizemno-more-news_768292.html", "text": "    В източната част на Средиземно море различни държави се конкурират за богатите газови находища. Залозите са изключително високи, особено в спора между Турция и Кипър, се казва в коментар на „Шпигел“, публикуван от БГНЕС.      По средиземноморското крайбрежие цари ваканционно настроение. От Андалусия до турската Ривиера, в Израел и Ливан, в Египет и Тунис милиони туристи се наслаждават там на своята лятна почивка. В същото време всеки ден във водата се разиграват драми с бежанци. А зад кулисите бушува спор между крайбрежните държави за газовите находища в източната част на Средиземно море.   Районът винаги е бил политическо бойно поле. От едната страна са Турция и нейното „протеже“ Северен Кипър. От другата – Кипър и Гърция. Става въпрос за пари – и двата лагера претендират за собственост върху залежите на нефт и газ. В същото време става дума и за влияние и престиж. Конфликтът тлее, откакто Турция нахлу в Кипър през 1974 г. и островът е практически разделен на две: гръцкия юг - член на ЕС, и северът, който е признат единствено от Турция.\r\nТурското правителство не позволява Кипър да проучва петролните и газовите ресурси, докато няма решение, какво ще бъде участието на северната част на островната държава. Кипърските гърци настояват икономическите въпроси да бъдат част от преговорите за обединение. Това, обаче, може да стане факт, само ако Турция се оттегли напълно от региона.  В момента съществува реална опасност преговорите да ескалират. Външният министър на Турция Мевлют Чавушоглу предупреди Кипър да не предприема никакви стъпки в източната част на Средиземно море. „Ако пренебрегнат предупреждението, ще получат подобаващ отговор, както в миналото“, заяви той, намеквайки за военната интервенция през 1974 година. Успоредно с това Турция разшири обхвата на собствените си проучвания за залежи на природен газ край бреговете на Кипър. На запад от острова турски кораб в продължение на седмици търси залежи. В залива на пристанищния град Фамагуста друг кораб „Явуз“ ще започне проучвателно сондиране. Ето защо ЕС подготвя наказателни мерки срещу Турция. Наблюдатели предупреждават за „газова война“ между Турция, Гърция и Кипър.\r\nТова не е единственият спор за газовите находища в Средиземно море. Ливан и Израел също се конкурират за залежите около техните брегове. Спорът е особено опасен поради факта, че двете държави от 70 години се намират в състояние на война. Още по-забележително е, че правителствата в Йерусалим и Бейрут са заявили принципното си желание за делимитиране на морската си граница в Средиземно море. Става въпрос за един голям триъгълник с размер от около 860 квадратни километра, който е част от газовото находище, към което имат претенции и Израел, и Ливан. Първоначално бе заявено желание правителствени представители на Израел и Ливан да проведат през юни първата си среща във военна база на ООН в Южен Ливан с посредничеството на САЩ.   Въпреки това до момента разговори не са водени, тъй като Бейрут неочаквано обяви, че ще се коментира едновременно морската и сухопътната граница между двете държави. Израел отказа, като обвини, че по този начин се цели провал на преговорите, още преди да са започнали. Спорът за северната част на морска граница между Израел и Ливан вероятно ще продължи дълго.    Междувременно Израел и Египет се споразумяха Йерусалим да получи компенсация в размер на 500 млн. долара за неизпълнени газови доставки. Първоначалният размер на обезщетението възлизаше на 1,8 млрд. долара. През 2005 г. двете съседни държави подписаха договор за доставка. До този момент Израел внасяше 40% от необходимия газ от Египет. Суровината трябваше да постъпва по тръбопровод, който преминава през Синайския полуостров и свързва египетското пристанище ал-Ариш с израелския град Ашкелон.\r\nВ резултат на арабската пролет, свалянето на дългогодишния президент Хосни Мубарак през 2011 г. и взривяването на газопровода, през 2012 г. Кайро прекрати договора. Благодарение на собствените си газови залежи, Израел вече не зависи от доставките от Египет. Това е голям икономически и геостратегически успех за доскоро бедната на суровини държава.\r\nУправляващите в Кайро сега имат желание да се откъснат от зависимостта си от вноса на нефт и газ. Египет има най-голям шанс от средиземноморските държави да се превърне в ресурсен гигант поради следните причини: Преди няколко години близо до египетското крайбрежие бе открито смятаното за най-голямо в Средиземно море газово находище Зор. За разлика от останалите средиземноморски страни, собствеността на Египет върху залежите е безспорна. Като допълнение, Египет разполага с два завода за втечняване на природен газ, който може да бъде транспортиран с танкери до съответните потребители.   Газовият спор в Средиземно море отдавна стана тема от дневния ред на Европейския съюз. Предстои на срещата в Брюксел външните министри да обсъдят конфликта между Никозия и Анкара. Вариант за разрешаване на спорните въпроси би било създаването на комисия, която да посредничи между страните. Кипърските турци са изпратили конкретно предложение по този въпрос. Този съвет би следвало да включва представители от двете части на Кипър и да работи под прекия контрол на ООН, а на ЕС да бъде предоставен статут на наблюдател. ", "date": "2019.07.14", "title": "Битка за газовите находища в Средиземно море "}
{"url": "https://www.actualno.com/society/samoletyt-na-bylgarija-er-e-izletjal-i-skoro-shte-kacne-v-sofija-news_768241.html", "text": "     е излетял от летището в \"Бен Гурион\" в Тел Авив в 8.30 часа и се очаква да кацне в София около 11.00 часа, съобщиха за БГНЕС от пресцентъра на авиопревозвача.      Полетът трябваше да излети в 4.50 часа, но закъсня с около 3 часа. Самият самолет, с който е трябвало да летят израелските туристи, е излетял от София с около 4 часа закъснение.   Закъснелият полет предизвика недоволство сред чакащите пасажери, много от които са възрастни хора. Допълнителна причина е липсата на информация, която не е дадена на място за това с колко се очаква да бъде закъснението.\r\n\"Такъв тип закъснения не са практика, но става дума за авиация и всичко може да се случи. Конкретната причина за закъснението е в обслужването на летището на място и няма отношение към авиопревозвача. Това е създало условия за допълнително закъснение\", уточняват от авиопревозвача.   ", "date": "2019.07.14", "title": "Самолетът на \"България Ер\" е излетял и скоро ще кацне в София"}
{"url": "https://www.actualno.com/business/bylgarskoto-bjalo-salamureno-sirene-stava-zapazena-marka-news_768327.html", "text": "    Българското бяло саламурено сирене да бъде сертифицирано като запазена марка, предвижда международният проект “Устойчива агротърговска мрежа в Черноморския басейн” – Търговско индустриална камара – Бургас. Проектът се изпълнява в партньорство с организации от Турция, Румъния, Молдова, Украйна, като общата стойност за българския партньор е 66 177 евро, пише в. \"Труд\".      Една от целите е да се създадат връзки между местната общност в региона, за да се подпомогне представянето на традиционни местни продукти и възможностите за развитие на регионални марки. “По време на подготовката на проекта възникна спор, с какъв продукт да участваме. Тогава решихме да представим нашата страна са млякото и млечните продукти”, каза председателят на ТИК Жорж Дерелиев. Бялото саламурено сирене може да бъде сертифицирано в Европейския регистър на храните.   До този момент страната ни има седем плюс един сертифицирани продукти, като последният е странджанският манов мед. Наймного сертифицирани продукти в Европа има Италия – 293 продукта, на второ място е Франция с 242, на трето – Испания със 194 ", "date": "2019.07.14", "title": "Българското бяло саламурено сирене става запазена марка"}
{"url": "https://www.actualno.com/politics/ninova-nie-sme-za-modernizacija-na-armijata-no-ne-poveche-ot-2-ot-bvp-news_768322.html", "text": "    „С премахването на машинното гласуване се посяга на демократичния и прозрачен процес на гласуване в България. Отнема се правото на хората да гласуват машинно, което сега им е дадено. Смятам, че управляващите го правят с цел манипулиране на изборите, защото машините не могат да преправят протоколи и да дописват „мъртви души”. Това заяви председателят на БСП Корнелия Нинова в град Шумен. Тя подчерта, че от левицата ще направят предложенията си, каквито са правили и досега, и ще настояват за изчистване на списъците от „мъртвите души”, да се гарантира видеонаблюдение, да остане машинното гласуване. „Надяваме се този път да бъдем чути, защото това ще бъде гаранция за честни избори”, коментира още тя, цитирана от БГНЕС.      По отношение закупуването на изтребителите Ф-16 и актуализацията на бюджета, Нинова заяви: „Националният съвет на БСП има позиция по въпроса за Ф-16 още от миналата година – ние сме „за” модернизация на българската армия, но тя да не надхвърля 2 процента от БВП, да е обвързана с индустриално сътрудничество, което да дава възможност на българската икономика и предприятия да се развиват, както и да не е за сметка на други социални недофинансирани сектори като здравеопазване, образование, социална политика. Това е принципна позиция на БСП от една година насам.” По думите й от БСП ще изчакат да се вземе решението за Ф-16 и във вторник свикат Съвета по външна политика и отбрана към БСП, за да бъде решено парламентарното поведение на левицата по въпроса.   Относно кандидата на БСП за столицата, Нинова коментира, че конференциите в районите протичат в момента и има яснота за по-голяма част от  кандидатите за районни кметове. По отношение на града, тя коментира, че градската конференция е насрочена за началото на септември. ", "date": "2019.07.14", "title": "Нинова: Ние сме за модернизация на армията, но не повече от 2% от БВП"}
{"url": "https://www.actualno.com/asia/teheran-i-london-opitvat-da-reshat-problema-sys-zadyrjanija-v-gibraltar-tanker-news_768256.html", "text": "    Иранският външен министър Мохамад Джавад Зариф увери, че страната му ще продължи да изнася петрол \"при всички обстоятелства\", съобщава руският вестник \"Коммерсант\".      В телефонен разговор с британския си колега Джереми Хънт Зариф е отбелязал \"незаконните санкции\" от страна на САЩ и \"призовал британското правителство да освободи задържания в Гибралтар ирански петролен танкер \"Грейс-1\".  По-рано Хънт заяви, че Лондон може да съдейства за освобождаването на иранския морски съд, ако получи гаранции, че товарът му не е предназначен за Сирия. Според първия дипломат на Лондон, целта на страната не е трюма на танкера, а неговата дестинация.   по подозрение, че превозва петрол за Сирия, което би било в разрез с наложените над Дамаск санкции.\r\nСлучилото се ядоса Техеран, който заплаши да като ответна мярка. Впоследствие се разбра, че , но корабът е бил спасен от британска фрегата. Иран е категоричен, че танкерът не пътува към Сирия.   В отговор на задържането на танкера миналата седмица, иранският външен министър Зариф заяви, че този ход е \"опасен прецедент\" и няма смисъл от него, като се има предвид, че Иран \"не е нито член на ЕС, нито е обект на европейско ембарго върху петрола\".    Полицията в Гибралтар съобщи, че е освободила екипажа на кораба, плаващ под панамски флаг, без обвинение, но разследва \"предполагаемо нарушение на санкциите на ЕС срещу Сирия\".\r\nИнцидентът с танкера доведе до увеличаване на военното напрежение между Иран и Великобритания в Персийския залив, a Лондон е реши да изпрати втори военен кораб в региона. По време на разговора Зариф е уверил Хънт, че целта на страната му е разрешаване на проблема, а не ескалация на напрежението. ", "date": "2019.07.14", "title": "Техеран и Лондон опитват да решат проблема със задържания в Гибралтар танкер"}
{"url": "https://www.actualno.com/curious/zodiite-koito-syzdavat-naj-silnite-prijatelstva-news_767480.html", "text": "    Няма нищо по - хубаво от двама верни приятели, с които можете да се разбирате дори само с поглед. Те винаги са готови да помогнат и да дадат съвет. Едно от най - големите богатства е да имате двама истински приятели. Не цяла компания, само двама! Има зодиакални знаци, които могат да създават много силни приятелства.      Ето кои са те:    - Това са хора, които винаги са готови да правят нещо щуро, ново и интересно. С тях никога не е скучно. Те си прекарват прекрасно, независимо къде се намират. Тези три зодиакални знака се разбират повече от перфектно, защото си приличат изключително много. Те са позитивни, много трудно се обиждат и рядко страдат за нещо. - Това са креативните хора, които търсят опора в живота. Те са сплотени и редовно говорят за чувствата си. Готови са да помогнат един на друг във всяка една ситуация. Те са добри слушатели и перфектни притятели, които винаги са един до друг.   - Това са приятелите, които са готови да поемат рискове във всеки един момент. Те искат да усещат тръпка и с тях никога не е скучно. Обичат да разнообразяват дните си и да правят различни неща заедно. Тези хора имат много силни характери, но всъщност това ги сплотява. Умеят да прекарват времето си заедно повече от перфектно. - Това са приятели, които разчитат един на друг изключително много. Те могат да споделят дори най - тъмните си тайни и ще срещнат единствено и само подкрепа. Умеят да разрешават проблемите си и може да им се има доверие, но също така обичат да се забавляват. Това са креативни и лоялни хора, които се допълват взаимно.    - Имат много силно приятелство и споделят всичко помежду си. Те нямат никакви тайни и тяхното приятелство е много ценно за всеки един от тях. И трите зодиакални знака имат нуждата да разпускат понякога. Умеят да се забавляват и да се наслаждават на заслужена почивка. Лудите идеи са неизменна част от техния живот.     - Това са много нетърпеливи хора, които не обичат да си губят времето. Всъщност те се допълват взаимно и това прави приятелството им толкова силно. Приключенски настроени хора, които са готови да се впуснат в изпълнение следващата луда идея. Те обичат да пътуват и обикновено правят това редовно. - Тези зодии не се страхуват една от друга. Те имат доста трудни характери и определено множество различия, което обаче единствено и само ги сплотява. Те приемат недостатъците и различията на останалите с лекота, а това прави приятелството им наистина много силно. ", "date": "2019.07.14", "title": "Зодиите, които създават най-силните приятелства"}
{"url": "https://www.actualno.com/society/ombudsmanyt-podava-jalba-v-konstitucionnija-syd-zaradi-kympinguvaneto-news_768247.html", "text": "    Омбудсманът Мая Манолова ще подаде конституционна жалба срещу Закона за устройство на Черноморското крайбрежие заради проблемите с дивото къмпингуване. Това обяви пред bTV самата Манолова.      \"Поех ангажимент към къмпингуващите, кемпер обществото и хората с караваните и палатките. Ще подам конституционна жалба. Във вторник заедно с обнародването на Закона в държавен вестник ще подам жалбата\", посочи тя.   Омбусдманът подкрепя създаването на правила и стандарти за дивото къмпингуване, но ще се бори срещу несправедливото отношение към избралите да бъдат близо до природата.\r\n\"Да се налагат тежки санкции и ограничения на хората, които са избрали този начин, наистина е несправедливо. Санкциите, които се налагат на човек, който ще опъне палатка са по-тежки от на този, който ще изоре дюната. Не можеш да хвърляш една кърпа на плажа, но можеш да влезеш с джипа на плажа. Това е абсолютно непропорционално и в нарушение на текстове от Конституцията и правото да ни живеем в чиста околна среда“, обясни Манолова.  Тя обяви, че ще застане на страната на обикновените хора, защото те нямат вина за безобразията по Черноморието ни.\r\n\"Аз ще подкрепя хората, които обичат природата и са избрали този начин да почиват, защото не те унищожиха българското Черноморие. Това уличаване, че те са виновни за безобразията по Черноморието наистина е несправедливо. Тяхната кауза е абсолютно честна\", каза омбудсманът.    ", "date": "2019.07.14", "title": "Омбудсманът подава жалба в Конституционния съд заради къмпингуването"}
{"url": "https://www.actualno.com/politics/manolova-mashinnoto-glasuvane-dokaza-che-se-kradat-glasove-news_768250.html", "text": "    Машинното гласуване по време на изборите за Европейски парламент доказа, че се крадат гласове. Това заяви пред bTV омбудсманът Мая Манолова. Тя обясни, че високият процент на грешки при отчитането на не е грешка на технологията, а на изборната администрация.      \"Машините показаха, че не се отчитат гласове, подадени от гражданите, че се крадат гласове\", каза общественият защитник и аргументира думите си с копия на протоколи от Благоевград. На тях ясно се виждат десетките корекции.   \"Така беше и на предишните избори и на местните избори, така ще бъде и наесен. Независимо, че са се подписали членовете на избирателната комисия, последният, които предава протокола, може да продължи да маже отгоре\", каза Манолова.\r\nОмбудсманът показа и друг документ, според който малка партия няма гласове, като сбор от хартиено и машинно гласуване, но според софтуера на машината четирима граждани са дали своя вот за нея.  \"Такива случаи са 40% от 3000 машини. Говорим за несъответствия, при които машинните гласове са повече от сбора между машинните и секционните. Това е причината да се махнат машините, защото те са свидетел как изчезват гласове на една партия. Ако ги няма машините, това не можем да го установим”, заяви омбудсманът.\r\nВ началото на седмицата ГЕРБ изненадващо предложи да се на предстоящите местни избори. Аргументите са, че е и има риск изборите да бъдат провалени. Коалиционните им партньори от Обединени патриоти също са .\r\nОт БСП на промяната, а лидерът им Корнелия Нинова предупреди, че . ДПС стигнаха още по-далеч, предлагайки да се въведе и . Опозицията , когато трябваше да бъде гласувана отмяната на машинния вот.       Манолова обясни, че решението да има 6000 машини за местния вот през есента е било взето преди 4 месеца. По думите ѝ, аргументите, че е скъпо и се допускат грешки в протоколите – са били известни още тогава.\r\n\"Какво се промени? Какво накара управляващите и ЦИК да сменят своята позиция и да се откажат от машинното гласуване? \"Скъпа играчка\" за местните избори, но не е скъпа за следващите президентски избори. Това . За него е скъпа играчка за местните и парламентарните, но не е \"скъпа играчка\" за президентските и евроизборите\", коментира омбудсманът.\r\nПо данни на ЦИК един глас, пуснат през машина е струвал 59 лв., а с хартиена бюлетина 0,77 лв. \"Той можеше да струва и 159 лв., защото ЦИК вместо да купи машините, тя ги нае на цена, на която те се купуват. Попитах още при обявяването на поръчката: \"Защо за 9 млн. лв. се наемат 3000 машини\". Отговор нямаше. Собственикът на фирмата, който е спечелил поръчката призна, че цената на наема представлява 70% от цената на машината\", посочи Мая Манолова и допълни, че в други години машините са наемани на цена до 1800 лв.\r\nОмбудсманът заяви, че ЦИК са издали методическите указания за попълване на протоколите едва 4 дни преди изборите. По това време обученията на членовете на Районните избирателни комисии вече са били приключили.\r\n\"Те не направиха адекватна информационна кампания, имаше секции, в които хората не бяха информирани, че има машина. В други – машината с екрана към секционната комисия, застрашена е тайната на вота. Тези 30%, които гласуваха с машини е един добър резултат, при положение, че всичко се случи в последния момент\", посочи омбудсманът.       ", "date": "2019.07.14", "title": "Манолова: Машинното гласуване доказа, че се крадат гласове"}
{"url": "https://www.actualno.com/starazagora/shte-haresat-li-jitelite-na-kazanlyk-novata-peshehodna-zona-snimki-news_768240.html", "text": "    Покана към гражданите и към заинтересованите лица за участие в обществено обсъждане на проект за благоустрояване на градската среда на Града на розите отправя община Казанлък. Проектът е за изграждане на продължение на пешеходната зона  по ул. \"Ген. Скобелев\" до парк \"Розариум\". Улицата е важна комуникационна връзка за град Казанлък и свързва централната градска част - площад \"Севтополис\" с парковата среда - парк \"Розариум\". Продължението на пешеходната зона ще осигури възможности за плавен и хармоничен преход през градската структура, както и за оживяване и възраждане на предприемаческите активности и за формиране на нови социални и културни пространства.      Ще се създадат и възможности за места за срещи и разходки и за провеждане на различни културни мероприятия, алтернативни младежки занимания, неформални представления и събития. Проектът предвижда пешеходната зона да се реши на модулен принцип. Естествените уширения пред част от жилищните сгради трябва да бъдат оформени като площадни пространства и зелени площи. Предвидено е по новопроектираната пешеходна част на улица  \"Ген. Скобелев\" да се движат и велосипеди - екологична и икономична форма на транспорт.   Превръщането на участъка в пешеходна зона налага изравняване на настилката и създаване на минимални наклони за отводняване към съществуващите дъждоприемни шахти. Ще бъде ограничено използването на улицата за автомобили със специална пътна организация чрез нови пътни знаци, светлинна сигнализация и съоръжения за регулиране на достъпа.\r\nЩе се позволява преминаването на коли през съществуващите кръстовища и режим на достъп до частните имоти, а скоростта им в пешеходната зона се намалява чрез изкуствени изпъкналости по улиците \"Македония\" и \"Стара планина\". Ще бъдат обновени осветлението, дъждоприемните шахти и високото озеленяване, част от което ще бъде запазена.  Общественото обсъждане ще се проведе на Гражданите могат да се запознаят с проекта . ", "date": "2019.07.14", "title": "Ще харесат ли жителите на Казанлък новата пешеходна зона? (СНИМКИ)"}
{"url": "https://www.actualno.com/business/kynev-volkswagen-izbra-turcija-zashtoto-bylgarija-njama-dostatychno-dobri-kadri-news_768272.html", "text": "    Volkswagen предпочита Турция пред България, защото те могат да осигурят държавни гаранции и разполагат с достатъчно на брой квалифицирани технически кадри. Това мнение изрази пред БНТ евродепутатът Радан Кънев, коментирайки актуалната тема къде ще бъде .      Друга важна причина е, че един от основните инвеститори в автомобилния производител - Катар (емирството притежава 17% от акциите в групата, б.р.) е оказал силен натиск в полза на съюзника си Турция.   Пречката пред възможността да се открие завод в България е и очевидната липса на технически кадри, което е работа на държавата преди всичко. \"Най-важният фактор е, че в България няма достатъчно квалифицирана работна ръка за подобно голямо предприятие\", каза евродепутатът.\r\nТой потвърди широко споделяното мнение, че ако Volkswagen беше решил да строи завода си у нас, нямаше да как да намери нужния брой работници. \"Нивото на техническото образование - както средно, така и висше - в България, и загубата на технически кадри в посока Западна Европа по пътя на трудовата миграция през последните години изглежда са основните фактори (за решението на Volkswagen не избере да страната ни, б.р.)\", обясни десният политик.  Той отказа да обвини управляващите за неуспеха и призова въпросът да не се политизира. Препоръча първо българската държава да инвестира в образование на всяко ниво, за да дойдат такива стратегически инвестиции.\r\nКънев засегна и обсъжданата тема с мястото на потенциалния мегазавод, предлагайки местоположение в района на Стара Загора, вместо край София или Пловдив. По думите му Маришкия басейн има огромен потенциал – и като хора, и като инфраструктура, който може да се използва   Евродепутатът предложи да се помисли за т.нар. въглищни райони, които са под ударите на европейските климатични политики и подобни инвестиции трябва да бъдат насърчени да отиват именно там. Тези райони могат да получат европейски инвестиции за преход и развитие към нов вид икономика.    Вчера в множество медии се появиха информации, че Volkswagen окончателно е избрал Турция за новия си завод за 1.3 млрд. евро, който ще бъде изграден близо до индустриалния център на страната - Измир.\r\nИзборът на Турция пред България е продиктуван от по-добрите условия, предложени от турските власти, като голяма финансова подкрепа (около 100 млн. евро) и безплатен терен.\r\nДруги предимства на съседката ни са големият вътрешен пазар и опитът в автомобилната индустрия и множеството обучени специалисти. В страната работят 9 големи автомобилни производители и 400 доставчици на части.    ", "date": "2019.07.14", "title": "Кънев: Volkswagen избра Турция, защото  България няма достатъчно добри кадри "}
{"url": "https://www.actualno.com/society/jertva-pri-pojar-v-stara-zagora-news_768285.html", "text": "    Пожар е бушувал в жилищен блок в Стара Загора. Огънят е избухнал тази нощ в 4:20 ч. на десетия етаж в жилищен блок в квартал „Казански”, съобщава Би Ти Ви.      Пламъците са се прехвърлили и в жилището на 11 етаж. И двата апартамента са изгорели. В жилището на десетия е открито и овъглено тяло. В момента се установява кой е починалият. Пострадал от водата за гасенето на пожара е и апартаментът на деветия етаж. ", "date": "2019.07.14", "title": "Жертва при пожар в Стара Загора"}
{"url": "https://www.actualno.com/velikotarnovo/arhitekturno-muzejnijat-rezervat-nikopolis-ad-istrum-presyzdava-jivota-prez-antichnostta-news_768246.html", "text": "     В архитектурно-музейния резерват Никополис ад Иструм на 13 и 14 юли 2019 г. се провежда четвъртото издание на античният фестивал Организатори са сдружение „Бъдеще за Никоп”, община Велико Търново, регионалният исторически музей, кметството в с. Никюп и сдружение „Мос Майорум Улпие Сердице” – София. Програмата на събитието е посветена на пресъздаването на античния живот в , основан през 102 година от император Траян в чест на победата на римляните над даките.      Фестивалните дни предлагат възможности за наблюдение на военното дело и игри в епохата на Римската империя, римо-дакийските и римо-готските войни, утвърждаването на християнството. Пресъздадени са древни занаяти и ритуали – сватба, изгаряне на клада и др. от групи за възстановки от цялата страна. Туристическият интерес е провокиран с организирането на пешеходни турове, игри с посетителите, атрактивни занимания за деца. Предвидени са награди за собствени антични костюми, използвани като облекло. Вчера се състоя откриването на фестивала, което бе уважено от кмета на Велико Търново Даниел Панов, кметицата на с. Никюп Йорданка Атанасова, директорът на регионалния исторически музей Иван Църов, общинският съветник Нейко Генчев - издател, археолозите доц. Павлина Владкова и Калин Чакъров. Кметът Панов поздрави организаторите и участниците с утвърждаването на античния фестивал като познато събитие в цяла България и благодари на всички за повишения интерес към Никополис ад Иструм и Велико Търново.   В първия ден от провеждането на фестивала, Никополис ад Иструм привлече над хиляда посетители. Архитектурно-музейният резерват се намира на левия бряг на река Росица в Дунавската равнина, на 18 километра северно от Велико Търново, недалеч от пътя за Русе. Общата площ на резервата е 21,55 ха. Античният град е бил търговско и занаятчийско средище, важна крепост по пътя Одесос – Монтана. В околността му се развивали земеделието и животновъдството, и имало много богати села и имения. ", "date": "2019.07.14", "title": "Архитектурно-музейният резерват \"Никополис ад Иструм\" пресъздава живота през Античността"}
{"url": "https://www.actualno.com/curious/dneven-horoskop-za-15-uli-news_768336.html", "text": "     Овен       Този понеделник бъдете скромни в желанията ви. Сега е момент, в който да пестите усилия и средства и да ги пазите за по-изгодни моменти. Телец Този понеделник потърсете отговорите на вашите въпроси съвсем близо до себе си. Всичко е около вас. Не се отдалечавайте прекалено.   Близнаци Този понеделник ще бъде един спокоен ден дори за работещите представители на знака. Ще имате време за всичко, така че не отказвайте покана за парти. Рак     Този понеделник ще имате сили за двама. Това ще бъде видимо за всички. Действията ви сега ще допринесат за повишаването на авторитета ви в работата. Лъв Този понеделник ще започне с приятни промени за вас. Помислете къде още можете да разнообразите ежедневието си и действайте смело. Дева Този понеделник помислете за вашата почивка. Ако още не сте планирали нещо рискувате да пропуснете възможности за приятно разпускане.   Везни Този понеделник не се обвинявайте за несъществени неща. Сега трябва да проявите твърдост на характера и непоколебимост. Скорпион Този понеделник няма да усетите натовареността на работния ден. Свежи идеи ще ви вдъхновят за подвизи и няма да усетите натовареността на битието. Стрелец Този понеделник ще получите важно признание. Това не означава, че трябва да спрете до тук. Продължете по пътя нагоре. Козирог    Този понеделник може да споделите това, което ви притеснява с половинката ви. Така ще получите по-бързо разрешение на въпрос, който ви измъчва. Водолей Този понеделник не превъзнасяйте чужди качества. Вие притежавате същите, че и повече. Открийте самоувереността в себе си. Риби Този понеделник ще е едно много важно начало за вас. Не се противете на спокойствието, което ви е обзело. Ще видите, че то е много ползотворно. ", "date": "2019.07.14", "title": "Дневен хороскоп за 15 юли"}
{"url": "https://www.actualno.com/climate/snjag-pokri-vryh-musala-prez-uli-snimki-news_768264.html", "text": "    Изненадващо за мнозина, през юли на връх Мусала падна сняг. Количеството е достатъчно голямо, за да бъде направен снежен човек, съобщава Нова телевизия.      Захлаждането на времето докара минусови температури в Рила снеговалежа на най-високия връх на Балканите. Необичайното време изненада десетки хора, а в социалните мрежи се появиха доста забавни коментари.  \"Тихо се сипе юлският сняг... Мусала в бяла премяна\", написа метеорологичната страница Meteo Balkans.  Лошото време обхвана цяла България. Оранжев и жълт код за обилни валежи са обявени в цялата страна, с изключение на Добрич и Силистра.    Очаква се количеството дъжд да надхвърли 50 литра на квадратен метър в Западна, Централна и Южна България. Най-много валежи ще има в планините.\r\nКакво ще бъде времето днес и през следващите дни, прочетете в . ", "date": "2019.07.14", "title": "Сняг покри връх Мусала през юли (СНИМКИ)"}
{"url": "https://www.actualno.com/balkani/konflikt-mejdu-vlastta-i-naukata-v-albanija-news_768269.html", "text": "    Президентът на Албания Илир Мета отказа да подпише указ за назначаването на Скъндер Гинуши за председател на Албанската академия на науките (ААН), с което откри фронт за нов конфликт.      Изпълнителният съвет на институцията оцени постъпката на Мета като \"напълно невалидна\", съобщава агенция МИА, цитирана от БГНЕС.   Отказът е в разрез със закона и академията е вкарана в задънена улица, тъй като има избран от Събранието на ААН, когото държавният глава не желае да назначи, заявяват от ръководството.\r\nРешено е да се свика извънредно събрание на Академията на науките, на което да се разгледа предложението на Изпълнителния съвет президентът да преразгледа решението си за назначаването на Гинуши.  Един от мотивите за отказа на Илир Мета е фактът, че Гинуши е бил председател на политическа партия по същото време, когато е бил член на ААН, което противоречи на законодателството.\r\nСамият Скъндер Гинуши, който подаде оставка като партиен лидер няколко дни след изборите за местна власт, смята, че държавният глава няма право да отхвърли разпореждането, тъй като той не е анкетна комисия.   Срещу избора на Гинуши се обяви академик Артан Фуга, който поздрави Илир Мета за решението и заяви, че „на академиците им се предоставя възможност да започнат да спазват закона“.    Академик Скъндер Гинуши бе единствен кандидат и бе избран през май за председател на Албанската академия на науките с 35 гласа „за“ срещу 6 „против“.\r\nПроф. д-р Гинуши е роден във Валона, завършил е природо-математическия факултет в Тирана, специалност математика. Докторска степен защитава в университета \"Пиер и Мария Кюри\" в Париж.\r\nЧетири мандата е бил депутат в албанския парламент, а през 1997-2001 г. е негов председател. През периода 2002-2005 г. е вицепремиер и министър на труда и социалната политика, а през 1987  1991 г. е министър на образованието. ", "date": "2019.07.14", "title": "Конфликт между властта и науката в Албания"}
{"url": "https://www.actualno.com/asia/moshtni-zemetresenija-razluljaha-avstralija-i-indonezija-news_768276.html", "text": "    Австралия и Индонезия бяха разтърсени от мощни земетресения.      Трус с магнитуд 6,6 бе регистриран в Индийския океан край Западна Австралия, съобщи Геоложката служба на САЩ, цитирана от DPA и Reuters.   Според австралийската сеизмологична служба епицентърът е бил под дъното на Индийския океан на дълбочина 33 км и на над 200 км западно от малкото курортно градче Брум.\r\nНяма съобщения за значителни щети в региона. Според местни медии жителите на крайбрежните райони са усетили труса, който продължил доста дълго време. Някои от тях написали за преживяното в социалните мрежи.  Земетресението не е породило заплаха от цунами по континенталните бреговe на Австралия.\r\nНяколко часа по-късно силно земетресение с магнитуд 7,3 разлюля Индонезия. Епицентърът е бил на 102 км североизточно от град Лайвю на остров Халмахера на дълбочина 10 км.   Засега няма информация за щети и ранени.     ", "date": "2019.07.14", "title": "Мощни земетресения разлюляха Австралия и Индонезия"}
{"url": "https://www.actualno.com/dobrich/ribari-gotovi-da-blokirat-pytja-za-rumynija-zaradi-lipsa-na-dostyp-za-lodkite-im-do-moreto-news_768253.html", "text": "    В края на следващата седмица може да се стигне до блокиране на пътя Балчик – Констанца с лодки и колесари, ако не бъдат чути исканията на рибарите да имат свободен достъп с лодките си до морето. Това съобщи за един от най-популярните морски вълци в страната ни Виктор Лучиянов.      В социалните мрежи той написа: \"Колеги, рибари, всички онези които обичаме морето, всички, които тръпнем за момента в който ще пуснем лодката и ще се оправим в морето, да НО уви от няколко дена любимото ни място района около нос Калиакра вече е не достъпен, видни еколози - рекетьори, заедно с инспектори от РИОСВ Варна пишат актове на всеки който си пусне лодката през Болата, актове са написани дори на местните рибари, затова че си държат лодките на плажа. Колеги, явно след като бяха прогонени българските туристи от нашето Черноморие в Гърция, сега сме наред ние рибарите с въдица...... От нас зависи дали ще се примирим с поредното безумие или ще се вдигнем за да устоим правото си да сме в морето, заради онази тръпка, явно на жълтите павета разбират само от протести..... Гражданско неподчинение и др. форми на протест.....\"   Лучиянов и колегите му изразяват недоволството си, че инспектори от РИОСВ – Варна правят снимки и пишат констативни протоколи на рибари, които слизат с колите си до Болата, за да пуснат лодките си на вода. \"Това е единственото място по Северното Черноморие, където може да се пусне лодка в морето. Нека да определят място, откъдето да ги пускаме. От нос Калиакра ли да си хвърлям лодката?\", сподели той пред . Лучиянов уточни, че утре ще потърсят връзка с министър Нено Димов, за да бъде решен проблемът и да не се стига до протести. Той припомня, че подобна е била ситуацията преди две години и тогава се е намесил лично премиерът Борисов.\r\nОчакванията му са, ако се стигне до блокиране на международния път, да бъдат изкарани над 200 колесара с лодките. От рибари от Варна вече е получил подкрепа.  \"На никого не пречехме 20 години, сега решиха, че не можем да си караме лодките до морския бряг\", негодува рибарят. ", "date": "2019.07.14", "title": "Рибари готови да блокират пътя за Румъния заради липса на достъп за лодките им до морето"}
{"url": "https://www.actualno.com/politics/kupuvame-f-16-bez-naj-modernite-im-oryjija-sasht-sa-otstypili-ot-cenata-news_768284.html", "text": "    Няма да се доплаща дооборудване на новите изтребители F-16, но България се отказва за момента от най-модерните им оръжия, като системите за управляемото въоръжение въздух-земя т.нар. \"умни ракети\". Това става ясно от казаното пред БНР от заместник-министърът на отбраната ген. Атанас Запрянов, който водеше преговорите със САЩ.      България няма да плаща нищо за дооборудване на новите изтребители F-16 блок 70, каза Запрянов. Той обясни, че всички системи на самолетите са отворени за добавяне на всякакъв вид оръжия и че с подписването на договора пакетът не е затворен.   \"Самолетите, които получаваме имат цялата авионика и електронно оборудване, кодове и програми, отключени на борда, позволяващи да се отключат всякакви оръжия в перспектива и да бъдат използвани ракети въздух-въздух, въздух-повърхност, ако искате въздух-кораб. Така че ние няма да плащаме повече за дооборудване на самолетите, ако закупим каквото и да е оръжие, което е намалено или какъвто е да е нов тип оръжие\", обясни генаралът от резерва.\r\n\"Утре ще трябва да приеме , които касаят не само доставката на 8 броя самолети F-16 блок 70, но и , на ракети въздух-въздух различни класове на тези самолети и доставката на цялото оборудване\", посочи Запрянов.   Общата стойност на четирите договора, които ще бъдат приети и предложени на Народното събрание за ратификация е 1,256 млрд. долара. Запрянов каза, че е постигнато намаление, тъй като \"от анонсираната цена на Конгреса за пакета и започнали преговори при цена 1,41 млрд. долара ние имаме 1,256 млрд. долара\".\r\nКогато става въпрос за преговори и за цени, че правителството на САЩ чрез програмата за Международни военни продажби (FMS) не е търговец, а е посредник между българското правителство и американските компании, които доставят съответното оборудване. \"Това, което мога да гарантирам е, че програмата FMS, цените на оборудването, които американското правителство определя и дефинира, са същите цени, по които то купува съответните въоръжения и техника от американските компании\", каза той.       \"Затова може би за първи път ще кажа в ефир, направленията, в които се работеше по отношение на намаляването на цената, не е само при преконфигурирането на пакета, който в началото на преговорите наистина разширихме умишлено с желание да получим и повече въоръжение... Американското правителство за цената от 1,256 млрд. долара е направило компромиси и намаления, там където то има право да направи\", увери генералът. Според Запрянов не е вярно, че пакетът с оръжие на самолетите е критичният минимум и дори сме получили предупреждение от американската страна, че ако се отказваме от още неща по сделката от предварителния план, може да се окаже, че си купуваме оръжие, което няма да може да използваме. \"Това беше първоначалното условие и на двете страни, че ние не можем да си позволим да закупим самолет, който няма въоръжение и няма да има бойни способности\", каза той.\r\n\"Странно е, че получаваме самолет 4++ с авионика на пето поколение самолет и възможности да управлява оръжия от пето поколение и говорим за Втората световна война, но това си е проблем на критиците, тъй като сега фокусът не е върху качествата на самолета, умишлено, а е върху пакета и то върху една част от управляемите оръжия, които ние не си позволяваме\".\r\nС тези думи Запрянов коментира критиките от президенството, че тъй като към момента не купуваме изобщо от управляемото въоръжение въздух-земя т.нар. \"умни ракети\" – самолетът отива към \"1913 г. и битката при Одрин\", когато сме измисляли да хвърляме ръчни гранати.       \"Пилотите ще преминат за първи път пълна програма на обучение в САЩ, поне година и половина, ще се върнат изцяло готови за използване на всички оръжия на самолета. Даже така подготвени може да прелетят със собствените самолети в България. Това се отнася и за техническия състав. Тренажорите, които ще получим, ще позволят обучение на пилотите в България, а ще има и тренажори за обучение на инженерно-техническия състав\", каза Запрянов за бъдещото обучение на пилотите за F-16.\r\nМодерните навигационни системи на новите самолети изискват особен режим на съхранение и ще се наложи модернизация на инфраструктурата на авиобазите, където ще бъдат и ще се обслужват бойните машини, каза още заместник-министърът на отбраната ген. Атанас Запрянов. ", "date": "2019.07.14", "title": "Купуваме F-16 без най-модерните им оръжия, САЩ са отстъпили от цената"}
{"url": "https://www.actualno.com/america/avarija-potopi-v-mrak-i-blokira-nu-jork-snimki-news_768218.html", "text": "    Над 73 000 потребители в западната част на Ню Йорк останаха без ток. Предполага се, че пожар в трансформатор е причината за аварията, съобщават световните агенции.      Енергийната компания на Ню Йорк - ConEdison, започна да възстановява тока в западната част на мегаполиса, засегната от голяма авария. Компанията съобщи, че токът трябва да бъде възстановен до полунощ местно време. Липсата на ток доведе до спиране на места на работата на метрото и до заседнали асансьори. Потребители качват в социалните мрежи снимки на тъмни метростанции.  Пожарникари се отзовават на редица сигнали за заседнали в асансьори хора. Ресторанти и други заведения също останаха на тъмно. Аварията се простира от Манхатън до летище Ла Гуардия в Куинс, съобщават местни медии.      Кметът Бил де Блазио заяви, че прекъсването е резултат от механичен проблем в електрическата мрежа. \"Това изглежда е нещо, което просто се е объркало по начина, по който предават електрозахранването от една част на града към друга\", каза той пред CNN. По думите му проблемът ще се реши за разумен срок от време.\r\nНапълно тъмна е зоната с театрите на Бродуей. Светофари не работят на много места. Гигантските реклами на емблематичния Таймс скуеър също угаснаха.   На места минувачи се опитаха да регулират движението. На две места театрални трупи пък довършиха спектакъла си на тротоара.     Заради неработещите светофари пътната полиция предупреди автомобилите да избягват определени райони на града. В засегнатите райони трябва да се движи само градският транспорт.\r\nВ ранните часове на деня електричеството все пак бе възстановено и Ню Йорк се върна към нормалния живот.\r\nПо ирония на съдбата спирането на тока съвпада с 42-ата годишнина от голямата авария, оставила милиони нюйоркчани без ток за 48 часа, припомнят американски издания. Големи аварии в града имаше и през 1965 г. и през 2003 г. ", "date": "2019.07.14", "title": "Авария потопи в мрак и блокира Ню Йорк (СНИМКИ)"}
{"url": "https://www.actualno.com/chronicles/osnovan-e-bylgarskijat-helzinkski-komitet-news_767863.html", "text": "    Комитетът е основан на 14 юли 1992 г., а от 1993 г. е член на бившата Международна хелзинкска федерация със седалище във Виена, в която до разпускането ѝ влизат 46 хелзинкски комитети и независими правозащитни групи в Европа, бившия Съветски съюз и Северна Америка, работещи на национално и международно ниво за утвърждаване защитата правата на човека.      Целите на БХК са да насърчава уважение и защита за правата на човека, да лобира за законодателни промени за привеждане на българското законодателство в съответствие с международните стандарти, да поощрява обществен дебат по правозащитни проблеми и да популяризира правозащитната идея сред широката общественост.   Работата на БХК се основава на систематично наблюдение на правозащитната ситуация в България. В своята дейност комитетът обръща специално внимание на правата на жените, на етническите и религиозните малцинства, правата на детето, правата на хората с психични, интелектуални и емоционални затруднения, на положението в местата за задържане, на свободата от дискриминация, на защитата от изтезания и малтретиране, на правата на бежанците и мигрантите, свободата на изразяване, достъпа до информация, проблемите на системата за наказателно правосъдие.\r\nБХК предлага правна помощ на жертви на нарушени човешки правата под формата на консултации или чрез поемане на дела пред вътрешните или международните съдилища. Комитетът също така работи в областта на образованието по права на човека, организира конференции, семинари, обществени акции и други форми на гражданска дейност, свързани с популяризиране на правозащитната идея сред обществеността.  От 1995 г. БХК разполага с правна програма. Чрез нея е извоювал редица вътрешни и международни правни победи в Европейския съд по правата на човека, Комитета на министрите на Съвета на Европа и в Международната организация на труда.\r\nДо 2014 г. Комитетът издава и месечното списание „Обектив“, чрез което информира за открити нарушения и заявява позициите си върху актуални правозащитни проблеми.    ", "date": "2019.07.14", "title": "Основан е Българският хелзинкски комитет"}
{"url": "https://www.actualno.com/asia/1500-jurnalisti-protestirat-v-honkong-v-zashtita-na-svobodata-na-slovoto-news_768282.html", "text": "    Повече от 1500 журналисти излязоха на поход с настояване властите да обезпечат свободата на словото и защитата на представителите на медиите от полицейски сътрудници по време на протести, съобщава РИА \"Новости\".      Участниците в шествието представители на местни средства за масова информация твърдят, че полицаи са ги обиждали, бутали, блъскали, даже са ги били с палки по време на отразяването на масовите протести срещу поправките в закона за екстрадицията.   Журналистите призоваха ръководителя на администрацията на Хонконг Кари Лам да спази даденото от нея по време на предизборната кампания през 2017 г. за защита свободата на словото.\r\nПоследна точка на шествието стана правителственият комплекс в района на Адмиралтейството. Тъй като никой от офиса на ръководителя на администрацията не излезе да приеме петицията, участниците в похода я напъхаха в оградата около комплекса.   ", "date": "2019.07.14", "title": "1500 журналисти протестират в Хонконг в защита на свободата на словото"}
{"url": "https://www.actualno.com/celebrate/sv-apostol-akila-ot-sedemdesette-apostoli-news_767860.html", "text": "    Свети апостол Акила, един от седемдесетте, бил ученик на свети апостол Павел, който го направил епископ. Той бил понтийски евреин и до обръщането си в християнската вяра живял с жена си Прискила в Италия. Когато император Клавдий заповядал на евреите да напуснат Рим, Акила заминал със съпругата си за Коринт.      Причината за изселването на евреите от Рим била следната: когато в Рим започнало Христовото благовестие и дошъл първовърховният апостол Петър, мнозина от живеещите в Рим иудеи приели светата вяра в Христа, но много били и неповярвалите. Поради това между иудеите започнал голям спор: едни признавали Христа за истинския Месия, други Го отхвърляли и хулили. Неповярвалите иудеи, както в Йерусалим и другаде, така и в Рим, злобно нападали вярващите. Те не можели да понасят даже името на Иисуса Христа, настройвали елините против вярващите в Него и навсякъде повдигали гонения срещу тях. Елините, които се били обърнали към Христа, защитавали вярващите евреи от невярващите. Между тях възникнали големи спорове и вражда, което било доведено до знанието на цезаря Клавдий. Понеже вярващите наричали Господ Иисус Христос Син Божий и Цар Израилев, цезарят се опасявал да не започне смут сред народа и да се появи някой нов цар, който да претендира за неговата власт. Ето защо било заповядано всички евреи, и вярващи в Христа, и невярващи, да бъдат изгонени от Рим и от цяла Италия.   Имало и друга причина за изгонването им: невярващите иудеи обърнали към иудаизъм царица Агрипина, жената на Клавдий.\r\nЗаедно с останалите евреи бил изгонен и Акила. Заселил се в Коринт и се издържал от труда на ръцете си, понеже бил майстор на шатри. По това време свети апостол Павел, който проповядвал Христа сред езичниците, пристигнал от Атина в Коринт, главния град на Ахаия, намерил тук Акила и Прискила и се установил у тях. Понеже имали един и същи занаят, се трудили заедно. След като просветил Акила и Прискила с вярата в Христа, Павел ги кръстил. Останал година и шест месеца в Коринт, проповядвайки Божието слово и побеждавал със силата Христова иудеи и езичници. После отплавал за Сирия. Акила и Прискила последвали своя учител и виновник за спасението си, с когото ги свързвала духовна любов. С тях и с останалите си последователи Павел пристигнал в Ефес. Понеже искал на приближаващия се празник Пасха да бъде в Йерусалим, оставил Акила и Прискила да наставят ефесяните в светата Христова вяра, а сам потеглил на път, като обещал да се върне отново в Ефес.  След заминаването му тук пристигнал евреинът Аполос, родом от Александрия, мъж красноречив и много учен. Бил оглашен в Господния път, проповядвал пламенно и поучавал за Господа, но знаел само за Иоановото кръщение, още не бил кръстен в Светата Троица. Като чули смелата проповед на Аполос пред събранието, Акила и Прискила го поканили в къщи и му разяснили по-точно пътя Господен. Свети Павел се завърнал от Йерусалим и написал тук своето първо Послание до вярващите в Христа коринтяни, което завършвало така: \"много ви поздравяват в Господа Акила и Прискила с домашната си църква\", тоест със слугите си.\r\nСлед смъртта на Клавдий, когато евреите отново получили правото да живеят в Рим и започнали да се завръщат по домовете си в Италия, Акила и Прискила също се върнали в Рим. И когато свети Павел дошъл отново в Коринт и написал тук Послание до римляните, не пропуснал да изпрати в него поздрави на своите скъпи ученици. Ето какво пише в последната глава: \"Поздравете Прискила и Акила, моите сътрудници в Христа (които за душата ми положиха главата си; на тях не само аз благодаря, но и всички църкви из езичниците) и домашната им църква.   Свети Акила не останал в Рим дълго. Заедно с жена си се върнал отново в Азия, където го изпратил неговият учител, апостол Павел, за да проповядва вече като епископ Божието слово. Като дошъл в Ефес, започнал да помага на свети апостол Тимотей, ученик на апостол Павел, който го поставил за епископ на ефесяните, както пише от Лаодикия в своето първо Послание до него: \"на тръгване за Македония те молих да останеш в Ефес\".    Гонен от иерусалимските иудеи, окован във вериги, свети апостол Павел бил докаран в Рим. Тук написал второто си послание до Тимотей в Ефес и отново напомнил в него за обичните си ученици: \"поздрави Прискила и Акила\".\r\nСвети Акила проповядвал Христа в Азия, Ахея и Ираклия и помогнал за спасението на много човешки души, като обръщал езичниците и ги кръщавал. Той обикалял и по други земи и навсякъде проповядвал Царството Божие. Просвещавал със светата вяра, разрушавал идолите, издигал църкви, ръкополагал свещеници. Претърпял много страдания и бил убит от неверниците. Душата му се упокоила на небето заедно с останалите свети апостоли по благодатта на нашия Господ Иисус Христос, на Когото слава во веки. Амин.     ", "date": "2019.07.14", "title": "Св. апостол Акила от Седемдесетте апостоли"}
{"url": "https://www.actualno.com/society/novinite-naj-vajnoto-za-denja-14-uli-news_768333.html", "text": "    Редакционният екип на ви представя вечерния информационен бюлетин, посветен на новинарските акценти от днешната неделя, 14 април.       Пленумът на Висшия съдебен съвет ще проведе заседание в понеделник, 15 юли, на което ще бъде открита процедурата за избор на главен прокурор.   Според Рашидов, Борисов може да постъпи както Ахмед Доган, който стана почетен председател на ДПС. Машинното гласуване по време на изборите за Европейски парламент доказа, че се крадат гласове. Това заяви пред bTV омбудсманът Мая Манолова. Тя обясни, че високият процент на грешки при отчитането на машинния вот не е грешка на технологията, а на изборната администрация.     \"Каква ирония! В навечерието на емблематичното събитие – нахлуването и превземането на Бастилията, нелегални мигранти нахлуха във френския Пантеон. 230-години след републиканския преврат на парижани, африкански негри се изгавриха с Европа, в сърцето на Европа!\" Това написа в личния си профил депутатът от ВМРО Александър Сиди. Тежка катастрофа стана на главния път Разград - Русе, в участъка между селата Осенец и Езерче, съобщиха от Областната дирекция на МВР. Информацията до момента е за двама загинали, едно дете в тежко състояние и още един пострадал.    Натоварено движение на граничните пунктове в посока Румъния. По данни на \"Гранична полиция\" интензивен трафик за товарни автомобили има на \"Дунав мост - Видин\", съобщава Нова телевизия. Няма да се доплаща дооборудване на новите изтребители F-16, но България се отказва за момента от най-модерните им оръжия, като системите за управляемото въоръжение въздух-земя т.нар. \"умни ракети\". Това става ясно от казаното пред БНР от заместник-министърът на отбраната ген. Атанас Запрянов, който водеше преговорите със САЩ. Екипът на американския президент Доналд Тръмп готви пакет от санкции срещу Турция, заради покупката на руските системи С-400, които Анкара извърши, предава Bloomberg, цитирайки свои източници. 800 000 души във Facebook смятат да участват в щурма на американската военна база \"Зона 51\" в Невада, като целта на участниците в събитието е да видят скритите вътре извънземни, съобщава РИА Новости, цитирана от БГНЕС. Жителите на Берлин може да плащат по 1 евро на ден, за да използват обществения транспорт за една година напред. Властите в германската столица планират да въведа тази мярка, за да накарат хората да се откажат от автомобилите си и да намалят замърсяването на въздуха. Българското бяло саламурено сирене да бъде сертифицирано като запазена марка, предвижда международният проект “Устойчива агротърговска мрежа в Черноморския басейн” – Търговско индустриална камара – Бургас. Изненадващо за мнозина, през юли на връх Мусала падна сняг. Количеството е достатъчно голямо, за да бъде направен снежен човек. ", "date": "2019.07.14", "title": "Новините: Най-важното за деня, 14 юли "}
{"url": "https://www.actualno.com/society/prognoza-za-vremeto-14-uli-nedelja-news_768186.html", "text": "    През следващото денонощие, под влияние на добре изразен студен атмосферен фронт, времето над България ще бъде много динамично. През нощта над Западна България валежите ще се усилват, ще има и гръмотевични бури, а до сутринта ще завали и в Централна.      Утре над по-голямата част от страната ще е облачно и дъждовно. На места в централните и източните райони от Южна България количествата ще са между 40 и 60 л/кв.м, ще има и гръмотевични бури и градушки. Ще духа умерен до силен северозападен, в Източна България – югоизточен вятър. Температурите ще се понижат и ще са предимно между 20° и 25°. Това съобщи за Агенция \"Фокус\" дежурният синоптик Мартин Славчев от Националния институт по метеорология и хидрология (НИМХ).\r\nАтмосферното налягане ще се понижи и ще е по-ниско от средното за месеца. По Черноморието ще е ветровито, предимно облачно и с валежи от дъжд. На места по южното крайбрежие валежите ще са временно интензивни и придружени с гръмотевици. Ще духа до умерен вятър от юг-югоизток, но привечер ще се ориентира от запад-северозапад. Максималните температури ще са 22° - 24°, малко пониски от температурата на морската вода. Вълнението на морето ще е 2 - 3 бала. В планините няма да е подходящо за туризъм. Ще бъде предимно облачно, ветровито и дъждовно.\r\nНа много места ще има гръмотевични бури, а в масивите от Централна и Източна България количествата ще са значителни. Ще духа умерен и силен северозападен вятър и с него ще нахлува студен въздух. Максималната температура на височина 1200 метра ще е около 15°, на 2000 метра - около 8°.  В понеделник ще духа предимно умерен северозападен вятър. Облачността ще е променлива, над източните, а след обяд и над планинските райони често значителна. На места отново ще превали краткотраен дъжд. Ще се задържи хладно за периода с максимални температури между 21° и 26°. Във вторник на много места, главно в Южна България ще има валежи от дъжд, значителни в Рило-Родопската област, където ще има и гръмотевични бури. Ще остане ветровито и хладно. В сряда вероятността за валежи значително ще намалее, температурите слабо ще се повишават. ", "date": "2019.07.14", "title": "Прогноза за времето - 14 юли (неделя)"}
