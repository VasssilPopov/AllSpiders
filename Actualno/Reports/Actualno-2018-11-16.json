{"url": "https://www.actualno.com/politics/cvetanov-zabi-veche-cjala-sedmica-govori-edno-i-syshto-za-radev-i-bsp-bez-da-vijda-osnovanijata-za-protestite-news_706567.html", "text": "  Цветан Цветанов е близко до поставяне на особен рекорд - от началото на седмицата почти всеки ден шефът на ГЕРБ в парламента лансира една и съща теза, която принципно не се нуждае от доказване -  за близостта между президента Румен Радев и БСП.     Днес от пресцентъра на ГЕРБ съобщиха, че \"председателят на ПГ на ГЕРБ сподели своето учудване на какво основание е била направена срещата между Румен Радев и цялото ръководство на БСП за представянето на един бъдещ проект, при положение, че самият президент твърди, че той се намира едва в края на законотворческия процес. „Един президент трябва да е независим, а Румен Радев много ясно вече се позиционира при БСП“, коментира Цветанов. А ето и хронологията на изказванията му: \r\nВ събота Цветанов каза, че има , и повтори фразата, лансирана и от Борисов, че президентът трябва да е \"обединител на нацията\" (повече за нея )\r\nВъв вторник парламентарния шеф на ГЕРБ заяви, че не някой друг, допълвайки за втори път буквално същото изречение, че има \"координация между БСП и Румен Радев\".  В петък Цветанов заяви отново, че БСП са основният фактор, който разклаща страната, .\r\nПо този начин Цветанов се изправи в силна конкуренция със Корнелия Нинова, която също инсталира в политическото говорене повторението на едни и същи фрази по няколко пъти в седмицата.       ", "date": "2018.11.16", "title": "Цветанов \"заби\" - вече цяла седмица говори едно и също за Радев и БСП, без да вижда основанията за протестите"}
{"url": "https://www.actualno.com/crime/apelativnijat-specsyd-sprja-domashnija-arest-na-ivancheva-i-petrova-news_706583.html", "text": "  Апелативният специализиран наказателен съд спря изпълнението на определението на Специализирания наказателен съд от днес, с което са изменени мерките за неотклонение на бившия кмет на столичния район „Младост” Десислава Иванчева и бившата ѝ заместничка Биляна Петрова.     По-рано днес Специализираният съд реши да измени мярката на Иванчева и Петрова и Причината бе, че престоят в следственият арест прекалено много влошава физическото и психическото им състояние.   Специализираната прокуратура обаче протестира незабавно определението. Няколко часа по-късно Апелативният спецсъд спря изпълнението до произнасяне на въззивния съд по същество.\r\nПричина за спиране на изпълнение на определението е неизпратените доказателства по делото, въз основа на които съдът е преценил, че се налага промяна на мерките за неотклонение, аргументите, за което се съдържат в пълния протокол от заседание, проведено на 16.11.2018 г. пред първоинстанционния съд, който не е предоставен на въззивната инстанция в цялост.  Отделно от това с определение на друг съдебен състав на АСНС от 01.11.2018 г. са потвърдени мерките за неотклонение „задържане под стража“ на подсъдимите Иванчева и Петрова-Христова, което налага задълбочена преценка на всички обстоятелства, имащи значение за мерките за неотклонение.\r\nВъззивният съд ще се произнесе по мерките за неотклонение на подсъдимите след изпълнение на процедурата по чл. 342, ал. 2 от НПК, съобщиха от АСНС.   Припомняме, че Десислава Иванчева и Биляна Петрова са обвинени за искан подкуп от 500 хил. евро и получени 56 хил. eвpo. Третият подсъдим по делото като помагач е Петко Дюлгеров. Той бе освободен и е под домашен арест от края на октомври. Иванчева и Петрова са в ареста от седем месеца - те бяха зрелищно арестувани на 17 април пред Спортната палта в София.    ", "date": "2018.11.16", "title": "Апелативният спецсъд спря \"домашния арест\" на Иванчева и Петрова"}
{"url": "https://www.actualno.com/curious/dneven-horoskop-za-17-noemvri-news_706586.html", "text": "        Тази събота помислете какво бихте могли да промените или обновите в рутината около вас. Дори внасянето на нов малък детайл ще обнови светогледа ви. Бъдете сигурни, че това което избирате наистина ви харесва, не правете компромиси с качеството. Тази събота имате пълното право  и много поводи да си починете и да вдигнете гордо глава. Може да си организирате и малко парти вечерта.   Тази събота ще се заемете с нетипична за вас дейност. Това ще ви се отрази много добре на самочувствието. Не бъдете прекалено критични към себе си. Помислете с какво още бихте могли да разнообразите всекидневието си.     Тази събота не се чудете на странните хора и не се опитвайте да ги променяте. Просто бягайте надалеч и се спасявайте, ако не ви харесва компанията им. Тази събота разчитайте само на собствените си усилия. Ще получите предложение за помощ и подкрепа, но то може да бъде продиктувано от користни цели. Отклонете го мило и любезно. Тази събота с една усмивка и 2-3 мили думи ще постигнете много повече отколкото със сто аргумента, изразени със сериозен тон. Целта ви е да размекнете човека отсреща, а не да го убедите в собствената ви правота.   Тази събота ще ви поднесе интересна информация. Помислете дали не бихте могли да се включите в ситуацията. Не се страхувайте да опитате нещо ново, дори да нямате съответния опит. Ще навлезете в материята по-бързо, отколкото сте си го представяли.    Тази събота покажете всичко, на което сте способни за близките ви. Понякога те са всичко, което имаме и си струва да положим повече усилия. Тази събота е много важно да си простите някои грешки. Щом сте си извлекли поуката от тях спокойно може да продължите напред. Чувството за вина няма да ви помогне особено, а само ще ви задържа дълго време на едно място.    Тази събота ще осъзнаете ценността на свободата ви. Много скоро обаче ще ви се прииска да я запълните с нещо и това ще бъде правилно решение. В противен случай пустотата може да ви докара меланхолия. Тази събота ще ви се напомни старо задължение. Не се опитвайте да го игнорирате или да се измъкнете. Ще трябва да изпълните това, което сте обещали. Мислете за резултата. Тази събота случайна среща ще ви насочи към отдавна забравена идея. Хванете момента и възможността, за да започнете сериозна работа по реализирането на проекта. Не се щадете дори да ви се наложи да работите до късно.", "date": "2018.11.16", "title": "Дневен хороскоп за 17 ноември"}
{"url": "https://www.actualno.com/football/propuski-i-sydijski-greshki-lishiha-bylgarija-ot-pobedata-sreshtu-kipyr-news_706606.html", "text": "    в предпоследния си мач в . Домакините откриха резултата чрез Захариу в 24', а Николай Димитров изравни от дузпа в 88'.     Българският тим обаче заслужаваше победата, особено след силното второ полувреме, което изигра, в което изпусна много възможности. Вратарят на домакините също отказа няколко пъти родните национали. Също така \"лъвовете\" имаха няколко пъти претенции за дузпа, като в два от случаите им бяха основателни, но реферът не отсъди наказателен удар. Рекорд записа Георги Петков, който се превърна в най-възрастния вратар в европейския международен футбол. Дебют пък записа нападателят Станислав Костов.   В другия мач от групата Норвегия завърши 1:1 със Словени и по тази начин местата в групата се запазиха. Норвегия и България са с равен брой точки, но норвежците са с по-добра голова разлика. \r\nВсички подробности от срещата .   Възпитаниците на Петър Хубчев имат и домакинство на Словения през идната седмица и ще търсят победа и там, като ще чакат и евентуална издънка от Норвегия, за да си гарантират първото място в групата.   Целта пред \"лъвовете\" е промоция за по-горната Лига \"В\" и в същото време осигуряване на още една възможност за тима да се класира на Евро 2020. За целта са нужни две победи през този месец. В предишния си мач срещу Кипър националите победиха трудно с 2:1. Няколко дни по-късно обаче паднаха от Норвегия в Осло и така се изравнихме по точки със скандинавците. Най-силният ни съперник в групата гостува на Словения и идеалният сценарий за нас би бил да не стигнат до победата.     ", "date": "2018.11.16", "title": "Пропуски и съдийски грешки лишиха България от победата срещу Кипър"}
{"url": "https://www.actualno.com/politics/valeri-simeonov-podade-ostavka-news_706594.html", "text": "  Вицепремиерът Валери Сименов е депозирал оставката си пред премиера Бойко Борисов и събра журналисти на извънредна пресконференция в Министерския съвет, съобщи БНТ. Това е изненадващо, тъй като премиерът Борисов призна, че оставката на Симеонов не се обсъжда преди дни.     Решението Симеонов взел този следобед, не му го казал Бойко Борисов и не му оказал натиск. Консултирах се с моите коалиционни партньори, с г-н Каракачанов, обясни Симеонов, който изрично подчерта, че това било \"лично решение\". По думите му, той си подава оставката, „за да лиши от основание поне частично протестите” и защото през последните два дни имало продължение на кампанията срещу него – поради думите на депутата от НФСБ , че децата с увреждания трябва да отиват в домове. Според вицепремиера, тази медийна кампания удряла по рейтинга на правителството и той не можел \"да си позволи това\". \"Не мога да си позволя да тежа на това управление като воденичен камък, създавайки основание за протести и натиск от политически кръгове\", каза лидерът на НФСБ. Той не пропусна да се опише като \"нестандартен\" и да види себе си като човек, който медиите не харесвали.   \"Заех този пост единствено и само, защото моите партньори настояваха – да бъдат гарант на това управление\", подчерта подалият оставка вицепремиер. Симеонов видя себе си като човек със съвест и добави: \"Хайде сега да видим дали след като вицепремиера Валери Симеонов си подаде оставката ще продължат тези протести и с какви претенции\".\r\nКато лични свои успехи, пояснявайки, че ще е \"малко досаден\", той посочи оградата по границата с Турция, обявяването ѝ за обект от национално значение, обезпечаването от Министерския съвет за изграждане на втори лифт на Банско (бел. ред. - такова инвестиционно намерение дори още не е обявено официално, а по решението за промяна на Плана за управление, за което говори Симеонов ), решаването на \"етническите конфликти\" в Асеновград и Шекер махала, осигуряването на бизнеса със сезонна работна ръка, промяната и облекчаването на условията за получаване на синя карта, осигуряването на самолетна връзка с Одеса, борбата с шума, предстоящото гледане на Закона за хазарта \"след нотификация от ЕК\" и т.н. \"Борбата продължава\", завърши Симеонов.   Димитрина Русева, един от организаторите на протеста на майките, заяви от Орлов мост: \"Надявам се г-н Борисов да има благоразумието и да спази мъжката си дума и да приеме тази оставка. Тогава чак ще се зарадваме\", заяви тя и поясни, че първоначално е помислила, че това е фалшива новина.", "date": "2018.11.16", "title": "Валери Симеонов подаде оставка"}
{"url": "https://www.actualno.com/europe/mark-rute-es-edva-li-shte-pravi-vajni-promeni-v-proekta-za-brekzit-news_706573.html", "text": "  Европейският съюз е малко вероятно да направи важни промени в проекта за споразумение по Брекзит, договорен между британски и европейски преговарящи, заяви в петък холандският премиер Марк Рюте, цитиран от БГНЕС.     \"Малко вероятно е да бъдат направени промени от европейската страна по отношение на концептуалните споразумения\", каза Рюте пред журналисти на седмичния брифинг за медиите.   \"Всеки беше зает с преговори толкова дълго време ... но въвеждането на големи промени в това споразумение е малко вероятно\", каза той.\r\nДокато британският премиер Тереза Мей се мъчи да прокара споразумението в Лондон, в Брюксел сделката до голяма степен беше приветствана от висши служители и законодатели в ЕС.  Някои държави-членки на ЕС обаче, включително Холандия, заявиха, че са загрижени за някои аспекти на сделката - особено за деликатния аспект на достъпа до риболов в британските води.\r\nПо-специално Франция, Холандия, Испания и някои други се опасяват, че споразумението за оттегляне не обхваща риболова.   Рюте в петък обаче повтори, че \"въпреки че е важна стъпка към постигането на концептуално споразумение между Европейския съюз и Обединеното кралство, ние все още не сме го направили\".    Сделката е сделка тогава, когато е договорено от двете страни на Канала\", каза той. \"Нещата се движат с висока скорост в Лондон и остава наложително да се вземат предвид всички възможни сценарии\", каза Рут.\r\nТой също така похвали борбената Тереза Мей, заявявайки, че британският лидер \"върши добра работа\".", "date": "2018.11.16", "title": "Марк Рюте: ЕС едва ли ще прави важни промени в проекта за Брекзит"}
{"url": "https://www.actualno.com/cite/podavam-ostavka-za-da-lisha-protestite-pone-chastichno-ot-osnovanie-news_706599.html", "text": "  С този аргумент вицепремиерът обясни защо подава оставка, след като 26 дни инициативата \"Системата ни убива\" на майките на деца с увреждания. А причината да го направи е \"медийният натиск\" заради думите на съратника му , който посочи, че децата с увреждания трябвало да ходят в домове, но се отрече от думите си - искал да каже, че трябвало да ходят в специализирани центрове.     По думите на лидера на НСФБ, той си тръгва от правителството, за да запази управлението. Симеонов обяви и, че политиката не му била самоцел.   ", "date": "2018.11.16", "title": "Подавам оставка, за да лиша протестите поне частично от основание"}
{"url": "https://www.actualno.com/cinema/golemite-binio-ivanov-rashko-sugarev-i-luben-petkov-prez-ochite-na-bojan-papazov-news_706540.html", "text": "  “Ние ни сме лекари, ние сме болката“ – така започва сценария за пълнометражния документален филм, подготвян в Кюстендил, за живота на Биньо Иванов, Рашко Сугарев и Любен Петков - тримата поети, определяни като “духовните братя“. Сценарист и автор на филма е Боян Папазов, който с останалите автори се наричат “Приятели до гроб на тримата свободни духом писатели“. Те решават да създадат филм именно за тях, защото тези поети са оставили проза и поезия, която е гордост за всяка литература и въпреки това, не са били сред най-обичаните в сервилните писателски среди.     Боян Папазов е едно от най-големите имена в българската драматургия и един от най-успешните български сценаристи. Роден е на 2-ри декември 1943г. в София. Завършва специалност кинодраматургия и висши режисьорски курсове в Държавния институт по кинематография в Москва. След това става редактор във филмови студия „Бояна“, народен представител в 7-мо Велико Народно събрание. Бил е и културно аташе в САЩ, както и преподавател в НАТФИЗ. Получава специална награда на Варненския фестивал „Любовта е лудост“ за филма „Моето мъничко нищо“ (2007).\r\nАвтор е на едни от най-успешните пиеси, някои от които са: „Да отвориш рана“, „Надежда сляпата“, „Изнеси ме на Горната земя“, „Магия `82“, „Главанаци“, „Муа у тупан“, „Рицар на Светия Дух“, „Хора под наблюдение“, „Бая си на бълхите“, „Продавате ли демони?“ и „Бяс“. Сценарист на \"Всичко е любов\" и много други. \r\nА следващият филм на режисьора-сценарист ще бъде именно за тримата писатели – Биньо Иванов, Рашко Сугарев и Любен Петков. В ексклузивно интервю за кореспондентa на Кюстендил на , Папазов разказва повече любопитни факти от живота на поетите и сюжета на филма.   “Като за роден брат пишеха един за друг Биньо Иванов и Рашко Сугарев, а Любен Петков е казал “Биньо ми е най-близък по усещане за света, по начин на живеене. Често си мисля за него и за Рашко Сугарев. Между нас тримата има сходство, нещо ни сближава. Тримата герои във филма не “произведоха значими романи и поезия“, започва Боян Папазов. \"В текстовете им се ширят пренебрегвани теми и типажи. Никой от тях не е направил компромис заради кариера. И не бяха в масовката от услужливи лакеи на властващата идеология“.\r\nЛюбен Петков и Рашко Сугарев тихо и упорито ерозирали отвътре соцреализма, създавайки безсюжетния психологически разказ у нас. А поетът Биньо Иванов бил стоик, който без официален статут на поет, писал по начин, сепващ с непозната свобода. След стиховете му в “До другата трева“, литературната общност изтръпва и го нарича радикален поет. А Любен Петков казва за него: “Биньо е вулканичен поет, такова чудо природата повече няма да роди“.    Те са били сякаш като троица, така съдбата ги е събрала, без самите те да знаят, че три е съвършеното число. За това и структурата на сценария е три условни разказа, с условни заглавия, като така те описват съдбата на всеки един от тримата, уточнява Боян Папазов.\r\n“Разказите текат паралелно, като взаимно се допълват и проникват един в друг. Те са три въжета, вплетени в едно.“\r\nС филма авторите даряват живот, даряват безсмъртие на тези велики писатели, като разговарят с техните близки и приятели. “В този филм, ще се опитаме “да викаме“ духовете на тримата , чрез техните близки“ – споделя сценаристът. “Едно колегиално убийство“ е първата история, включена в документалния филм и е за Рашко Сугарев (1941-1995). В този разказ, приятели на покойния писател разказват за живота му, за отрязания здрав бял дроб на поета и за диагнозата, която му поставят тогава – “рак“, въпреки че познати разказват как е бил в отлично физическо състояние – редовно е пътувал 150км от София до Пловдив с колело, а на другия ден – обратно. Рашко Сугарев бива убит от неговите “колеги“. Колеги, защото Рашко Сугарев е завършил медицина и дори е практикувал като психиатър в София, но изоставя професията и сяда зад пишещата машина.   \"Здрав и пълен със сили, хванал някаква кашлица, в Пловдив му “откриват“ несъществуващ рак на белия дроб. По-късно едва се разбира, че при биопсията, пробите му са били подменени. Така след като полагат поета на “сатанинско химио и гама лъчение“ както самият той го определя, лекарите изрязват белия му дроб.\r\nЩетите нанесени от лекарите, писателят сам описва като “убийство по особено мъчителен начин“ и “преднамерено престъпление“, защото след ненужните терапии и операции, имунната му система е срината. Тогава лекарите му съобщават, че се е образувала “гнойна инфекция“ и цяла година отлагат лечението му в чужбина.\r\nПриятели-писатели спасяват тогава поета, в частност – Любен Станоев, който се обръща за помощ към немските си колеги – лекари, които ликвидират гнойната кухина за 16 дена и дори се отказват от хонорарите си\", разказва още Папазов. \r\nТогава Рашко Сугарев оцелява, но без един бял дроб и с рухнала имунна система. Последните години от живота си той прекарва на легло. Но пише. Продължава да пише и изненадва всички посмъртно с книгата “Свободен до неправдоподобност“.\r\nСлед операцията в Германия, за своите “убийци“ той казва “Нека Господ ги съди!“, но след като разбира, че ще оцелее, с останалите пари от Германия, писателят основава фондация “Бедстващи интелектуалци“ – за боледуващи писатели.\r\n\"С предсмъртния си текст “За честта и славата на Германия“, Рашко Сугарев удря плесница на българските лекари. Въпреки това, без взаимопомощта и солидарността на приятелите му, той нямаше да оцелее и да живее дори толкова. За това, въпреки че Христо Ботев пише, че на нашия народ му липсва солидарност, в този случай поетът ще бъде опроверган, а темите за взаимопомощ и солидарност, ще са доминантни във филма\", споделя Папазов. “Тебе само, Боже беден, слава!“ е следващият разказ, който ще бъде представен в лентата. В него за живота на баща си – Биньо Иванов (1939-1998), ще говори синът му – Димитър Бинев, който работи като художник на надгробни камъни на кюстендилските гробища. Той e завършил Художествената гимназия, но от 30 години рисува гравирани снимки на покойниците, върху плочите.\r\n\"През ранното си детство Биньо Иванов живее в условията на един “скандинавски социализъм“ – както го нарича самият той. Биньо е на 7 години, когато баща му – работник, умира. Момчето е със саката дясна ръка, но е инат и пише с лявата! Писателят имал собствена библиотека, от намерени книги, но учителите го приемали като “хулиган“, люшкащ се между сирачеството и немотията. По-късно е изключван от гимназиите в Бобов Дол и Кочериново.\r\nПриятелите на Биньо Иванов го определят като “самороден анархист“. За да се стигне там, че да заяви на властниците в “Песен на богомилите“ от 1973г.:\r\n“Плюем ви на святите писания, на олтарните ви церемонии, на иконите и на хоругвите, на жезъла ви и на трона ви. Плюем ви на златните трапези, на езиците ви за възхвала… Тебе само, Боже беден, слава!“. Поетът няма да търпи власт над себе си и няма да се стреми към власт. Приема единствено властта на вулканическите си стихове.\r\nБиньо Иванов, освен че е имал “личен наблюдател“ в Клуба на културните дейци, е бил посещаван без предупреждение от цивилни агенти, за да му преглеждат книгите и ръкописите. В спомените си, Димитър Бинев, разказва:\r\n “Идваха вкъщи от Държавна сигурност, гледаха книгите и проверяваха дали има нещо скрито. С шлифери, помня ги, влизаха, без да предупреждават. Търсеха във всяка книга. Най-странното е, че с един от агентите по-късно станахме приятели. Сега има хотел. Разбра, че съм син на Биньо Иванов и ми каза “ Аз му бях прикачен, да ходя да пия с него.“ Бил е постоянно с баща ми – знае много неща и споделя. Каза, че баща ми е разбрал, че е от ДС. И баща ми го е пропил. Наричаха агента – “Бинката“.“\r\nЗареден с “богомилска мощ“, въпреки житейските несгоди и недоимък, Биньо Иванов никога не хленчи, не моли, не се отказва да живее саморазрушително. Получава литературна награда в Пловдив и сериозна сума пари, за времето си, но се прибира в Кюстендил при жена си, която разказва: “Не го интересуваше материалното. Дори и да му дадеш пари, не знае какво да ги прави. Искаше свобода да пише. Самият му живот беше труден, уникален живот. По три дни издържаше без да яде, без да спи, с три кутии цигари на ден!“, споделя Папазов.\r\nНяма друг български поет израснал в двора на фабрика. А Биньо не го крие, горд е, че е роден в Балабановата фабрика и разказва: “Приспиван съм с работнически маршове, другари.“ Затова поезията му е плесница за официозната литература с претенции за “кръвна връзка“ с работническата класа. Как да приемат поет, който пише “…боже, секретарю, секретарю, боже, какво е партия, защо ме удрят по главата с нея. Навярно е тояга някаква.“. За това не е учудващо, че отзиви за поезията му няма.\r\n\"Биньо Иванов прави две гладни стачки. Първата е през февруари 1989г., когато ДС конфискува архива на пловдивския поет Петър Манолов, а втората - през 1992г., срещу президента Желю Желев, когато дори Рашко Сугарев го навестява в Кюстендил, преди да претърпи съдбовната Чиркова операция. Но анархистът-богомил не само говори, но и действа. Синът му – Димитър Бинев си спомня: “Бяхме на различни политически позиции. Аз не исках той да гладува. Защото му навреди после на организма. Едвин Сугарев се отказа на първата седмица, а татко изкара 40 дни. Беше станал 40 килограма. И това му беше втората гладна стачка. Аз ходех всеки ден, карах му се, че го използват. За такива неща сме се карали.“\r\nНе е било лесно да имаш безпощаден и неумолим баща като Биньо Иванов. За него Любен Петков разказва: “С Биньо имам чувството, че сме отраснали заедно. От време на време го прихващаха неговите бесове, но до спречкване не сме стигали. Нещо повече – нашите семейства и нашите деца станаха по-близки от роднини.“ А добротата си скандалджията Биньо Иванов крие, за да не го помислят за благ и всеотдаен.\r\nПоетесата Екатерина Йосифова, която Биньо никога не посмял да нападне, пък си спомня за него: “…беше бедствие, заредено с мощ, с издръжливост и мъжество. Намерило изход в поезията. Предизвика възторзи и отричания… Стихове, изригващи, протуберанси, родени от кипеж. Яростно и напук издържа 59 години\", спомня си още Папазов. \r\nТака Биньо Иванов избира да пропилее живота си. И успява. Предава последната си стихосбирка “Часът на участта“ (1998) и умира. Живял е сам. Намират го паднал по очи. Погребват го с пуловер, костюм няма. Написал е епитафията си в прочутото стихотворение “До другата трева“: “До сто години дишах, до сто и петдесет,  но леко съм тъгувал, почти не съм горял,  и лакът съм порасъл, и педя път съм имал,  и колко съм бил верен, неверен и еднакъв?  Остава много нещо, защото няма време,  до другата трева довиждане и всичко.“  Третият разказ във филма - “По стъпките на моя бос баща“ е за Любен Петков (1939 – 2016). “Медиум“ ще бъде неговата дъщеря – Цвета (45).\r\nПисателят е роден в Странджанското село Крушевец с бунтарска кръв. И цял живот ще върви по ръба: “Когато умря Сталин бях в прогимназията. Строиха цялото училище да почетем смъртта на вожда. За беда, моя милост, вечно захилен, когато директорът ни нареди с писклив глас “На колене!“, аз се изкисках и заразих другите. Церемонията стана посмешище. Слава Богу, никой не спомена името ми. Инак тежко ми и горко. Подобни случки в моя живот нямат край.“- е написал той.\r\nУчаства в ученическа стачка във Варна, заради което е изключен от гимназията и комсомола. “Бях усмихнато момче. На 17 усмивката ми замръзна. Прозрях за себе си, че животът не е усмивка.“ – разказва писателят. Завършва Икономическия институт във Варна, но работи като финансов инспектор в Сливен само една година. “С 80 лева заплата, от които 45 за квартира, не се живее\", споделя той.\r\nБорейки се с демоните си, Любен Петков решава да извърви разстоянието от Балчик до Резово покрай морския бряг – пеша. Краката му са били изранени, вървял е бос – самонаказвал се е. Мислел е, че се самобичува. Нужно му е било телесно изтощение.\r\nВъв филма за тримата виртуози на перото, дъщерята на Любен Петков – Цвета, ще мине по стъпките му - от Балчик до Резово. Едва ли, тя като баща й ще издържи боса, но поне ще направи опит. Колко километра ще издържи – все още никой не знае. Вървейки, тя мислено ще разпитва баща си за “подробностите от живота“, а той ще и отговаря със смешни и тъжни случки от непубликуваната си литературна анкета и автобиографичната книга “Огън и мъгла“. Това ще бъде една изповед на път!\r\nСедмичният “поход“ от Балчик до Резово, ще бъде заснет така, че да се превърне в разгърната хипербола – чрез снимки в четирите сезона, разказват авторите, за да се внуши идеята, че от Балчик тръгва един студент, който пристига в Резово като завършен писател.\r\nЗа повестта си “Зелени кръстове“ от 1968г., Любен Петков разказва “Написах я на 26 години. Аз бях никой – човек без име, без адресна регистрация, без работа. Живеех нелегално, като престъпник. Давид Овадия ме затвори в една стаичка и каза, че тази книга няма да излезе. Отчаян я дадох на Ивайло Петров. Бях много слаб, лошо облечен. Той ме попита: “Къде живееш?“ Аз замълчах. “Къде ти е квартирата?“ Пак мълчах. “Къде работиш?“ Аз дигнах рамене. Мисля, че той разбра. “А какво ядеш? Пишеш ли?“ Свенливо мълчах. “Какъв писател ще станеш ти, щом няма какво да ядеш, къде да спиш! Иди при Динко, кажи му, че аз те пращам.“. С повестта, Любен Петков смайва литературната общност, тя е родена от натрупаното несъгласие и протест. “Зелени кръстове“ поразява и до днес с “непозволената“ си тематика: мъка по бягствата на странджанските горяни през границата в Турция, насилието и извращенията при колективизацията по съветски образец, мъката на прокудените от земята си планинци. И усещане за халюцинации, причинени от социални катаклизми, оскверняващи божествената природа в Странджа, която съпреживява с главният герой Войводата. Първите две изречения в “Зелени кръстове“ са: “Когато се разделяш с нещо скъпо, ставаш по-коравосърдечен. А разделиш ли се със земята си, вече нямаш нищо – нито приятели, нито роднини.“\r\nБоян Папазов разказва още, че от тримата писатели, близък е бил именно с Любен Петков. Спомените му за него са с лице на мъдър сатир, излъчващ сдържано, вродено достойнство. През 1990г., когато в София се появява “Градът на истината“, Любен Петков бил сред писателите, които основали “писателския квартал“ до стената на Президентството. Повестта “Градът на истината“ е плод на преживявания и наблюдения, това е зареден с ирония текст. На една от снимките над главите им се чете “Когато отвратителните остават, отвратените си отиват“. Днес този графит дори звучи пророчески. Тази повест е толкова богата на факти и наблюдения, че заедно с гладната стачка на Биньо Иванов срещу президента Желев ще бъдат “двата епизода“, които ще напомнят за  писателите-граждани в най-близката ни история.\r\nАко днес прочетем “Зелени кръстове“ и “Градът на истината“, всеки ще разбере защо Любен Петков е сред първите, които без грам носталгия са казали “сбогом“ на държавния социализъм.\r\n\"Деян Енев прави интересен анализ на съдбата на писателите в България. Той пита “В какво се превръщат писателите след смъртта си? Повечето потъват в забрава. Имената им изчезват напълно във фунията на времето. Някои имат повече късмет и се превръщат в улици. Или в площадчета. А някои се преселват дори върху банкноти. В това се крие царска награда, но и велика горест, особено когато писателят е бил безсребърник. Като Алеко Константинов върху зелената столевка.“   Разбирам горчивата ирония на Деян Енев. Но тезата му има и антитеза. В Кюстендил, в читалище “Братство“, приятелите на Биньо Иванов вече 19 години се събират на неговия рожден ден (16-ти януари), за да поменат поета. Колко са пишещите братя и сестри, които днес се радват на такава почит и обич?\r\nПреди да почине Любен Петков моли, когато го няма, на този ден при всеки спомен казва “за мен да има веселба“! И така във филма, на “този ден“ – 8-ми март , ще се съберат приятелите му, в родната му къща – в село Крушевец. Те ще поменат поета с кавал и гайда\", разказва сценариста.\r\nФинала на филма ще бъде лекция на професор Божидар Кунчев пред курс за кандидат-студенти в Софийския университет. “Ще заснемем отговорите на младежите и девойките от цялата страна“ – казва Боян Папазов, които ще се явяват на изпит по история и български език. А самите въпроси ще бъдат в частност: “Какво ви говори името Биньо Иванов?“, “Солидарност“ – на какво ви напомня?“, “Какъв е Илия Минев?“, “Къде са живяли горяните?“, “Какъв по професия е Ян Палах?“, “С какво са свързани думите “Боянски ливади“?“ , и много други.\r\nИменно отговорите на тези въпроси ще осмислят мотивацията на авторите да създадат този филм. През 2014г. докато професор Кунчев изнасял лекция в същия университет, по същото време, Данута Валенса представяла мемоарната си книга в София.  Нямайки възможност да присъства на представянето, професорът пита кандидат-студентите: “ Кой е Лех Валенса?“ и “Какво е “Солидарност“?\r\nНикой в залата не знаел.\r\n“За това искаме да заснемем този филм“, казва Боян Папазов.", "date": "2018.11.16", "title": "Големите Биньо Иванов, Рашко Сугарев и Любен Петков - през очите на Боян Папазов"}
{"url": "https://www.actualno.com/europe/ruskata-ikonomika-se-sviva-zaradi-sankciite-news_706591.html", "text": "  Обемът на руската икономика сега е с 6% по-малък, отколкото би могъл да бъде, което е резултат от западните санкции, въведени срещу Москва преди четири години, констатира изследване на Bloomberg Economics, цитирано от БГНЕС.     По оценка на експертите от Bloomberg Economics сега БВП на Русия е с 10% по-малък, отколкото можело да се прогнозира в края на 2013 г. Отбелязва се, че отчасти тази динамика е резултат от падането на цените на петрола и някои вътрешни фактори, но но санкциите играят важна роля в това отношение.   \"Част от пропастта между прогнозите и действителното представяне вероятно е резултат от продължителния ефект на вече наложените и потенциалните санкции през последните пет години\", каза анализаторът на Bloomberg Economics Скот Джонсън.\r\nСпоред експерти този фактор поставя под съмнение прогнозите на правителството на Русия, че реформи и инвестиции ще доведат до ръст на БВП на страната с повече от 3% през 2021 г. „такъв ръст е възможен, но неговият темп няма да бъде устойчив без рязко повишаване на производителността в икономиката“, подчертава Джонсън.  ", "date": "2018.11.16", "title": "Руската икономика се свива заради санкциите"}
{"url": "https://www.actualno.com/politics/kak-se-stigna-do-ostavkata-na-simeonov-hronologija-i-vyprosi-news_706607.html", "text": "  Малко преди 20 часа, тъкмо когато постепенно се бяха изпарили надеждите са оставката на Валери Симеонов, вицепремиерът обяви, че е       На нея стана ясно, че Симеонов общо взето няма някакви проблеми със съвестта за скандалните \"уж болни деца\", а по-скоро е преценил, че това е необходим политически ход, тъй като натискът срещу него се е превърнал в натиск срещу кабинета на Борисов и патриотите. Вицепремиерът подчерта, че това е негово , след това полуехидно обясни, че искал да види как оттук насетне ще продължават протестите.   Едва ли Валери Симеонов просто така взема решение за оставката. През последната седмица все повече ставаше ясно, че облаците край Симеонов започват да се разсейват, а да се сгъстяват тъкмо при най-важната фигура - премиера Борисов. На му се наложи да обяснява необяснимото пред Хекимян - че оставката на Валери Симеонов вече не се обсъжда, защото колкото и да съжалява, да се извинява и да прави всичко възможно за повече пари за майките на деца с увреждания, нямало как да поиска главата на човек, който е коалиционен партньор и крепи правителството. Въпреки че Хекимян не бе докрай настъпателен, Борисов обаче излезе с доста негативи от интервюто, а протестите срещу ГЕРБ в цялата страна стават все по-интензивни - обявени са такива през целия предстоящ уикенд. ГЕРБ до момента неуспешно използва вечната реторика, , а премиерът сляпо цитира статистики, вместо да открие правилния ход за мощното гражданско недоволство, което идва от твърде ясен проблем: бедността. А в сряда (21 ноември) на Борисов му предстои още по-тежка ситуация - , което по всяка вероятност ще нажежи допълнително гражданските страсти. \r\nТочно в такава ситуация оставката на Валери Симеонов е донякъде правилен ход, който може да неутрализира поне едната страна на обществения натиск - майките на децата с увреждания, тъй като на няколко пъти двата протеста се \"сляха\", което изглежда е особено опасно в очите на властта.     Ето и прословутата фраза, която в крайна сметка \"взе главата\" на Симеонов. \"Тоя закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца без грам майчинско чувство, грижа за тях. Просто ги използваха по най-безсъвестния начин като инструмент за постигане на техните чисто материални цели. Затова казвам, че законопроектът е заченат в грях\" Дни наред Симеонов повтаряше едно и също, а именно, че , нещо, което натърти както на прощаване, когато си подаде оставката, така и десетки пъти преди това в публичните си изяви. А то с контекста е още по-зле...    Майките протестираха общо 26 поредни вечери, като с всеки следващ ден изглеждаше, че вероятността Симеонов да се оттегли от поста си става все по-малка. Въпреки това те измисляха различни акции, с които демонстрираха недоволството си, една от които беше и разписването и раздаването на създадена от тях \"    \"Системата ни убива\" бе подкрепена и Преди повече от седмица пък излезе проучване на \"Галъп\", което обяви, че  бе една от малкото медии, които абсолютно всяка вечер протестите на майките. Посветихме десетки материали, с които подкрепихме справедливия протест и се включихме в искането за оставка заради пълната липса на морал в скандалните думи на Симеонов. Писахме за вицепремиера , , , , , и много още пъти.", "date": "2018.11.16", "title": "Как се стигна до оставката на Симеонов? Хронология и въпроси"}
{"url": "https://www.actualno.com/varna/osvobodiha-predsedateljat-na-varnenskija-administrativen-syd-news_706569.html", "text": "  Днес бе освободен председателят на Административния съд във Варна- Тинка Косева. Това стана след решение на съдийската колегия на Висш съдебен съвет от 13 ноември. Тасева ще продължи да изпълнява длъжност „съдия“, която е заемала преди назначаването й за административен ръководител на съдилището.     Мотивът за предсрочното освобождаване на Тинка Косева е .   Съдийската колегия е определила ръководството на съда да поеме досегашния досегашният зам.-председател Борислав Милачков.", "date": "2018.11.16", "title": "Освободиха председателят на Варненския административен съд"}
{"url": "https://www.actualno.com/politics/sociolog-s-ostavkata-na-valeri-balonyt-na-gerb-shte-leti-po-navisoko-news_706613.html", "text": "  \" е надеждата на Борисов, че по този начин, балонът на ГЕРБ ще полети по-нависоко, след като от него се хвърли този чувал с пясък. Това каза за „Фокус“ политологът и директор на „Галъп интернешънъл“ Първан Симеонов във връзка с оставката на вицепремиера Валери Симеонов.     “Господин Валери Симеонов изгуби доста имидж, и както по наши данни посочихме, той се превърна в тежест на управлението. Въпреки, че г-н Симеонов нямаше предвид това, което се тълкуваше, той говори по начин, по който в политиката трябва да понесеш някакви последствия. По-важното е, че така се случи, че цялото негодувание се фиксира върху него и Борисов получи възможност с едно точно действие да свали напрежението“, посочи той. Според него след като всички се фиксират върху един човек, а не в правителството, в политиките, в цялостната ситуация в страната, за премиера Бойко Борисов става по-лесно. „Трудно е махането на въпросния човек, зависи от коалиционните договорки, но все нещо ще успее да го придума. След като един човек е проблемът, то този човек може да се махне“, обясни Първанов.   На въпрос смята ли, че с оставката на Валери Симеонов ще стихне общественото недоволство към управлението на страната, той отговори: „През 2013 година си спомняме, когато имаше обществени протести, пак беше дадена една глава, това беше главата на Дянков и тогава струва ми се, че това още повече настърви протестите. Да видим сега какво ще се получи“, заяви Симеонов.", "date": "2018.11.16", "title": "Социолог: С оставката на Валери балонът на ГЕРБ ще лети по-нависоко"}
{"url": "https://www.actualno.com/europe/gruevski-e-vljazyl-nelegalno-v-albanija-na-pyt-kym-cherna-gora-tvyrdi-tirana-news_706576.html", "text": "  Предполага се, че бившият македонски премиер Никола Груевски е влязъл незаконно в Албания, когато е избягал по пътя си към Унгария, за да не влезе в затвора в родината си , каза албанската полиция в петък.     Изправен пред присъда за злоупотреба с власт, бившият лидер на балканската държава, който доминираше Македония в продължение на почти десетилетие до 2016 г., обяви във Фейсбук във вторник, че търси политическо убежище в Унгария.\r\nПреминаването на бившия премиер през балканската страна не е регистрирано на нито един граничен пункт между Македония и Албания, каза говорителят на албанската полиция Гентиан Мулай.   \"Груевски най-вероятно е влязъл в Албания незаконно\", каза Мулай пред АФП.  Груевски е заподозрян, че е прекосил границата между двете страни пеш \"за да избегне привличането на внимание\", каза той.\r\nБившият премиер заяви, че е жертва на политическо преследване в Македония.\r\nАлбанската полиция съобщи в четвъртък, че Груевски е напуснал страната в неделя, за да влезе в Черна гора с унгарска дипломатическа кола.       Унгарското правителство отрича да е помагало за бягството на Груевски.\r\nОсвен вече произнесената присъда срещу Груевски по делото „Танк“ за закупуването на скъп служебен „Мерцедес“, бившият македонски премиер е обвиняван също така за корупция, злоупотреба с власт, изборни измами и незаконно подслушване.\r\nДнес говорителката на Еврокомисията Мая Коциянцич отказа да коментира „текущата съдебна процедура\", свързана с Груевски.\r\nНо тя каза пред репортери, че Евросъюзът очаква \"всички заинтересовани страни да действат стриктно в съответствие със съответните правила\".", "date": "2018.11.16", "title": "Груевски е влязъл нелегално в Албания на път към Черна гора, твърди Тирана"}
{"url": "https://www.actualno.com/society/elektronnata-uikend-vinetka-shte-struva-10-lv-news_706577.html", "text": "  10 лв. ще струва електронната уикенд винетка за леките автомобили, която ще влезе в сила от 1 януари 2019 г. Това предвиждат публикуваните за обществено обсъждане предложения за изменение и допълнение в Тарифата за таксите, които се събират от Агенция „Пътна инфраструктура”.     Промените са свързани с влезлите в сила промени в Закона за пътищата, които предвиждат от 1 януари 2019 г. да има още един вид винетка за леките автомобили, както и заплащането на компенсаторна такса от всички видове превозни средства, които ползват пътната мрежа без платена такса.   Електронната уикенд винетка ще важи от 12.00 ч в петък до 23.59 ч в неделя. Очаква се уикенд винетката да бъде предпочитана повече от седмичните и месечните винетки от шофьорите на леки автомобили, които по-рядко пътуват по платената пътна мрежа.\r\nВ предложените промени в тарифата е посочен и размерът за компенсаторната такса, която ще се налага на нарушителите, които не са платили за ползването на републиканската пътна мрежа. За превозни средства над 12 тона тя ще е 175 лв., за превозни средства между 3,5 т и 12 тона - 125 лв., а за леките автомобили до 3,5 т - 70 лв.  Предложеният размер на компенсаторната такса за различните категории пътни превозни средства ще има санкционираща функция при заплащането й на място на служителите на пътя на Националното тол управление. С платената такса санкционираният автомобил ще може да продължи пътуването си в рамките на денонощието.\r\nРазчетът на експертите, работещи по определяне размера на компенсаторната такса, първоначално предвиждаше размерът й да е по-нисък. Но след направени анализи и по препоръка на консултанта на АПИ – Световната банка, се оформи становището, че по-висока компенсаторна такса е по-ефективна и ще има по-добър дисциплиниращ ефект спрямо шофьорите, които не заплащат дължимите пътни такси.   Предвидена е и възможност шофьорите на превозни средства с чуждестранна регистрация да могат да плащат уикенд винетката и компенсаторните такси и в евро.    ", "date": "2018.11.16", "title": "Електронната уикенд винетка ще струва 10 лв."}
{"url": "https://www.actualno.com/society/magistrala-lulin-otnovo-e-blokirana-ot-protestirashti-news_706589.html", "text": "  \"Българи, юнаци\" скандират протестиращите на автомагистрала \"Люлин\" при Перник, предава БГНЕС.     Протестиращите отново затвориха движението за поредна вечер. Протестът протича мирно със засилено полицейско присъствие и мощно скандиране.\r\nПротест има отново и във Варна. В морската столица недоволните се събират за седма поредна вечер на площада при катедралния храм.\r\nПротестиращите изразяват недоволството си срещу високите цени на горивата, скъпоструващия живот, несъответстващ на доходите на българите и неадекватното управление на държавата.  ", "date": "2018.11.16", "title": "Магистрала \"Люлин\" отново е блокирана от протестиращи"}
{"url": "https://www.actualno.com/vidin/obshtina-vidin-startira-iniciativi-za-poveche-bezopasnost-na-pytja-news_706571.html", "text": "  Една от инициативите по идея на Община Видин по повод отбелязването на 18 ноември, стартира рано тази сутрин. Служители на Районното управление на МВР- Видин и доброволци от Общинския младежки съвет за превенция на зависимости раздаваха информационни материали на пешеходци и водачи на моторни превозни средства на няколко възлови кръстовища в града – в близост до СУ „Цар Симеон Велики”, ОУ „Отец Паисий” и ОУ „Иван Вазов”.     По-късно в залата на Общинския съвет се проведе кръгла маса под наслов „Безопасността на движението - споделена отговорност”, с участието на всички кметове и кметски наместници на населените места в Община Видин. В нея се включиха заместник-кметовете инж. Цветан Асенов и Венци Пасков, секретарят на Общината Иванела Андреева, началник отдел „Контрол и опазване на обществения ред” Константин Джунински, началник сектор „Пътна полиция” към ОДМВР Владимир Герасимов. Инж. Цветан Асенов откри кръглата маса, като изрази очакванията си, че по време на дискусията всички участващи ще се включат активно с въпроси, мнения и предложения относно работата на институциите и отговорността на гражданите във връзка с безопасността на движението по пътищата и причините за възникване на пътните инциденти. Владимир Герасимов запозна присъстващите с мерките, които се предприемат във връзка с предотвратяването на пътни инциденти на територията на нашата община. Участниците в срещата поставиха въпроси, свързани с притесненията им от високата скорост, с която водачи на тежкотоварни автомобили се движат в населените места; с възможностите за видеонаблюдение като начин за превенция; с поемането на по-голяма отговорност от страна на родителите към подрастващите по отношение стриктно спазване на правилата за безопасност на пътя и др.  По повод Световния ден за възпоменание на жертвите при пътнотранспортни произшествия 18 ноември, кметът на Община Видин Огнян Ценков се обръща с личен призив към гражданите: ”Безопасността на движението – това е споделена отговорност! Да обединим усилия – организации, институции и граждани за ограничаване и предотвратяване на пътните инциденти. Нека си спомним за загиналите по пътищата, да почетем тяхната памет и изкажем съболезнования на близките им. Нека бъдем по-внимателни и толерантни един към друг, независимо дали сме зад волана или на пешеходната пътека. Да ценим живота!”.", "date": "2018.11.16", "title": "Община Видин стартира инициативи за повече безопасност на пътя"}
{"url": "https://www.actualno.com/europe/stivyn-barkli-e-novijat-ministyr-po-brekzit-news_706587.html", "text": "  Британският премиер Тереза Мей обяви промени в състава на кабинета си – новият министър по Брекзит ще бъде малко известния евроскептик Стивън Баркли, досегашен заместник-министър на здравеопазването, предава AFP, цитирани от \"Фокус\".     Бившият адвокат по застрахователно право е третото лице, което ще поеме поста след решението на Обединеното кралство да излезе от структурите на Общността. Предходните двама министри напуснаха поста в знак на протест срещу подхода на Мей към Брезит.   По-рано днес бившият министър на вътрешните работи на Великобритания Амбър Ръд се присъдени към кабинета на премиера Тереза Мей. Тя бе назначена на поста министър на труда и пенсиите.\r\nРъд смени на поста Естър Маквей, която подаде оставка, след като правителството съгласува проектоспоразумението за излизането на Великробритания от структурите на Общността.  Междувременно Лондон опроверга информацията за оставката на министъра на образованието на Великобритания Майкъл Гоув.", "date": "2018.11.16", "title": "Стивън Баркли е новият министър по Брекзит"}
{"url": "https://www.actualno.com/politics/simeonov-e-petijat-uchastnik-v-kabineta-borisov-3-kojto-si-trygva-news_706611.html", "text": "  Вече бившият вицепремиер Валери Симеонов е , който напуска редиците му.     Решението си Симеонов обяви на извънреден брифинг в петък вечер в Министерски съвет и под съпровода на поредния протест на майките на деца с увреждания, които дръзна да нарече „кресливи жени с уж болни деца”.\r\nСимеонов подчерта, че депозирането на оставката е лично негово решение и е свързано с нежеланието му да става повод за напрежение в управлението. Той подчерта, че не му е било „детска мечта” да бъде вицепремиер.   До момента от третия кабинет с премиер Бойко Борисов изпаднаха проф. Николай Петров, който оглавяваше здравното министерство, Николай Нанков, който бе регионален министър. След това Валентин Радев, който оглавяваше силовото министерство и Ивайло Московски, който бе транспортен министър. Тримата напуснаха кабинета след трагедията край Своге, в която загинаха първоначално 17 души, а после броят на жертвите нарасна на 20.  Преди това оставка подаде и министър Теменужка Петкова заради сделката за ЧЕЗ и познанството ѝ със собственичката на фирмата-купувач - Гинка Върбакова. Но впоследствие остана на поста си.\r\nМайките на деца с увреждания са „замесени” и при друг министър. Преди месеци, Борисов поиска оставката на министъра на труда и социалната политика Бисер Петков, той я подаде, но майките излязоха на протест в негова защита и Петков остана на министерския пост, припомня БГНЕС.\r\nА за това как се стигна до оставката на Симеонов, четете .    ", "date": "2018.11.16", "title": "Симеонов е петият участник в кабинета „Борисов 3”, който си тръгва"}
{"url": "https://www.actualno.com/sofia/obshtinski-syvetnici-spirat-obslujvaneto-na-pochti-izgraden-zavod-v-elin-pelin-news_706605.html", "text": "  Заради съмнения за нередности, съветници в Елин Пелин искат да бъде спряно административното обслужване за строящия се модерен завод за чисто рециклиране на пластмаси. Планираната инвестиция на акционерното дружество \"Интегра пластикс\" е за 40 млн. евро и трябва да заработи в началото на 2019-та година.     Общинските съветници са упълномощили адвокатското дружество „Вулджев и Вулджев“, което обслужва местния парламент, да изготви доклад и становище дали има закононарушения, свързани с разрешителния режим, сроковете, процедурите и административните решения. Юристите ще вземат предвид и всички постъпили мнения, сигнали и жалби от външни експерти и заинтересовани граждани, подадени до Общинския съвет.\r\nЗаседанието се провело в присъствието на омбудсмана на Елин Пелин Румяна Младенова.\r\nСпоред съветника Валери Брънзелов целта е да бъде внесена яснота, като това предложение е отворено и всички общински съветници могат да се подпишат под него и да го допълват.  До изясняване на обстоятелствата и пълното запознаване на местния парламент с цялата документация, свързана със завода, решението е да се прекрати разглеждането на всички преписки, свързани с него.\r\nПод проекта за решение са се подписали 11 съветници - Богомил Бранков, Георги Костов, Валери Брънзелов, Николай Плещов, Ивайло Шентов, Гергана Найденова, Бисерка Николова, Емил Петров, Станислав Димитров, Зорница Стоичкова и Николай Николов. Подкрепено е обаче от всички присъстващи на заседанието 17 съветници.       \"Никога и на никаква цена не бих допуснал нещо, което да наруши здравето и живота  на моите съграждани, защото работя с една единствена цел – Елин Пелин да е притегателно и най-вече сигурно място за живеене. И не бих позволил да се случи нещо, което да застраши качеството на живот в нашия град… Но не се заигравайте със страховете на хората. Има държавен орган, който извършва проверка, дал е мнение, а ако някой мисли, че РИОСВ не върши работа – подайте жалба, сигнал, но не плашете хората напразно\", заявил кметът на общината Ивайло Симеонов.\r\nПроектът на \"Интегра пластикс\" АД е за възстановяване на синтетични органични полимери. Заводът е на площ от 34 935 кв. м на главния път Елин Пелин - Гара Елин Пелин, северно от логистичния център на Т-Маркет в местността Селището. Предвидени са преработвателни сектори, предназначени за възстановяване на излезли от употреба пластмаси и пластмасови отпадъци с годишен обем от 35 000 тона в нови 22 000 тона регранулат. Очаква се инсталацията да генерира 13 000 тона отпадни фракции, непригодни за рециклиране, които ще бъдат депонирани. По този начин ще се реализира намаляване на подлежащите на депониране отпадъци със 63%. В обекта ще се преработват балирани отпадни пластмаси от общински инсталации и промишлени предприятия. Преработката предвижда пълно възстановяване (рециклиране) на входящия материал до сортирани и пригодни за качествено повторно използване гранулирани пластмаси.\r\nПо средата на октомври месец заводът бе посетен от Джордж Кремлис – ръководител на отдел „Кохезионна политика и екооценки“ в ГД „Околна среда“ на Европейската комисия. Според него изграждащият се завод е уникален проект, който напълно отговаря на европейското и националното екологично законодателство. Той припомни, че до 2020 г. България трябва да постигне норми за рециклиране на отпадъците до 50%, а в момента страната ни е на ниво едва 20%. Неизпълнението на тези цели ще означава санкции и глоби за България като държава, член на ЕС, която не се е съобразила с европейските норми.      От април месец тази година има становище на РИОСВ – София, да не се извършва оценка за въздействието върху околната среда относно инвестиционното намерение на „Интегра Пластикс“ за изграждане на завод за възстановяване на синтетични органични полимери. В становището пише, че на етап експлоатация се очаква формиране единствено на битово-фекални отпадъчни води от персонала и контрагенти на обекта, които ще бъдат заустени в съществуващата канализационна мрежа. А също, че при осъществяване на дейността не се очаква повишаване на фоновите емисии на вредни вещества в атмосферния въздух, замърсяване на подземните и повърхностните води, наднормено замърсяване с шум и негативно въздействие върху живота и здравето на хората.\r\nПо време на проведеното в Елин Пелин заседание Аспарух Делев от компанията инвеститор обяснил подробно за производството и подкрепил предложението за извършване на проверка, внесено в Общински съвет. Той казал, че вратите на завода са отворени, за да разгледат начина на работа. Предложил да бъде направена и среща „на отворени врати“, за да се запознаят гражданите със самия процес.\r\n„Производството не е свързано с промяната на химическия състав на пластмасата, няма да има горене, инсталацията дори няма да има и комин“, посочил той и допълнил, че има договор за преработване на отпадъците от тяхното производство с фирма, която не е на територията на Елин Пелин.\r\nСред инициаторите за щателната проверка относно бъдещия завод е Ангел Славчев - бившият зам.-председател на Барековата партия „България без цензура“.   Ето какво е публикувал Славчев след срещата в социалната мрежа (без редакторска намеса): \"Кратък доклад относно завода за пластмаса.\r\n1. Вчера успяхме да се доберем до информация, че се предвижда извънредна сесия на общ. Съвет.\r\n2. Общинския съвет взе решение да възложи на адвокатско дружество, да извърши проверка на издадените разрешителни и документи. Нашата информация е, че има доста нарушения.   3. Адвокатското дружество ще направи и анализ на риска от такъв завод, както и ползите от него.\r\nАдвокатското дружество обслужва нуждите на общината от 5 мандата.\r\nИзказах своите лични притеснения, че да си правят сами проверка на себе си, резултата ще бъде оспорим винаги, предложих да бъде външна независима компания.\r\n4. Инвеститора разказа за технологията.\r\nВ обобщена информация, технологията няма нищо ново в нея. Иновативното е начина на разделяне на самата пластмаса. Всичко останало е по стар обичай.   5. Всичкия боклук който ще преработват, ще се измива старетелно, водата ще бъде от ВиК мрежата, а отпадната вода ще се изсипва в канализацията, а от там в река Лесновска. Инвесритора, каза че отходната вода ще бъде годна за пиене. Дойде ми в последствие идея да го питам дали би давал на децата си от нея.\r\n6. Общинския съвет прие да се правят доклади, но не включиха обществено обсъждане. Защо ....не ми отговориха.\r\n7. Общинските съветници бяха си написали много от въпросите, които ни притесняват. За съжаление конкретни отговори нямаше, но имаше добри намерения за изграждане на пряк път за камионите през полето до Верила.\r\n8. Дадох предложение да дадем конкретни насоки на адвокатското дружество, защото инициативния комитет събра доста информация, та да им дадем насока на къде да гледат. След срещата г-н Плещов / председател на общински съвет/ ни покани на среща с адвокатите за този петък. Помолих срещата да бъде следващата седмица, тъй като времето ни за тази е планирано\".\r\nПрипомняме, че акционери в дружеството инвеститор с капитал 8 млн. лв. са фирмите „Бетаинвест“ ЕООД с 40 800 акции, „Валенова Лимитед“ – Кипър, с 20 000 акции и „Атмос Инженеринг“ ООД с 19 200 акции, всяка от тях с номинал 100 лева.", "date": "2018.11.16", "title": "Общински съветници спират обслужването на почти изграден завод в Елин Пелин"}
{"url": "https://www.actualno.com/football/visshata-liga-vze-reshenie-koga-da-zatvarja-letnijat-transferen-prozorec-news_706536.html", "text": "  В полза на запазването на текущия период за осъществяване на трансфери през лятото гласуваха отборите от Висшата лига гласуваха. Това означава, че трансферният прозорец в Премиър лийг ще затваря преди началото на сезона.     На предварително уговорена среща в Лондон тимовете от Висшата лига дадоха своя вот, като гласовете им се оказаха почти равностойни - 11 в полза на това да се запази сегашната дата и 9 в полза на това да се върне предишната дата, която бе 31 август.   Точната дата, на която ще затваря прозорецът за отборите от Висшата лига, е 9 август. Това бе така и през изминалото лято, но се забелязаха и недостатъци в подобна стратегия.\r\nПроблемът идваше от това, че останалите първенства в Европа затварят своите прозорци едва в края на август, което от своя страна им позволява да преговарят с играчи от Острова.  Грандът Манчестър Юнайтед бе един от отборите, който бе против промяната, като настояваше да бъде възстановена старата дата, която се запази за останалите топ първенства на Стария континент, с изключение на Италия. Те изтъкнаха като довод това, че не могат да реагират при опити да бъде закупен техен играч.\r\nПромяната бе въведена с цел да не се отвлича вниманието на футболистите във Висшата лига, които да могат да се фокусират изцяло върху вече започналия сезон в първенството.   Критиците обаче са на мнение, че тези мерки не изпълняват ролята си, защото отборите извън Англия продължават да имат възможността да търгуват за играчи от Острова.    Затварянето на трансферния прозорец в Англия ограничава единствено входящите трансфери на отборите във Висшата лига, но не и изходящите.\r\nОще по темата прочетете в ", "date": "2018.11.16", "title": "Висшата лига взе решение кога да затваря летният трансферен прозорец"}
{"url": "https://www.actualno.com/velikotarnovo/kmetyt-na-gorna-orjahovica-inj-dobromir-dobrev-e-nositel-na-nagrada-kmet-na-godinata-2018-news_706531.html", "text": "  След гласуване за избор на най-добрите градоначалници в националния конкурс, организиран от Портала на българските общини Kmeta.bg, наградата „Кмет на годината 2018” в категорията за средна община отиде при инж. Добромир Добрев - кмет на Горна Оряховица. Другите носители на наградата са Алекси Кесяков – кмет на Челопеч  в категорията за малка община и Пламен Стоилов - кмет на Русе в категорията за голяма община.     Инж. Добрев получи приза на официална церемония в зала 9 на НДК от еврокомисаря по цифрова икономика и цифрово общество Мария Габриел, която заяви:\r\n„Искам да поздравя всеки един кмет на всяка една община от най-малките до най-големите населени места. Има много предизвикателства пред кметовете. Днес отличаваме тези, които са реализирали напредък за своите общини, няма по-голяма награда от тази”.\r\nПри получаването на наградата кметът инж. Добромир Добрев каза следните думи:  „Кмет на годината е не само гордост и чест, но и отговорност, благодаря на всички, които ме подкрепиха. Благодаря на г-н Борисов, на общинската администрация и на моето семейство, което бе моя опора и ми даваше кураж. Призовавам екипа на Kmeta.bg да показват все повече положителни практики в българските общини” През 2017 г. инж. Добромир Добрев беше носител на наградата „Кмет на гражданите”, припомнят от община Горна Оряховица.    ", "date": "2018.11.16", "title": "Кметът на Горна Оряховица инж. Добромир Добрев e носител на награда „Кмет на годината 2018”"}
{"url": "https://www.actualno.com/society/v-9-ot-10-signala-za-nasilie-stava-duma-za-seksualen-tormoz-nad-dete-ot-poznat-news_706519.html", "text": "  Сексуалното насилие може да бъде под много различни форми. То може да бъде директно физическо насилие с директен контакт с използването на сила и възпиране на децата да не могат да се противопоставят. Това каза д-р Джейн Муита от Детския фонд на ООН (УНИЦЕФ) в България, която взе участие в дискусия на тема „Ролята на медиите за предотвратяване на сексуална злоупотреба с деца”, предаде БГНЕС.     \"Има и много по-меки и недиректни форми на насилие. За много хора сексуалното насилието означава изнасилване, но това не е единствената форма на насилие. По-скритите форми също остават много сериозни последствия върху психиката и бъдещото развитие на детето. Някои от тези недиректни форми на насилие могат да включват досег до сексуални изображения или език, който е със сексуално съдържание\", обобщи д-р Муита данните в световен мащаб.   Тя изнесе стряскащата статистика, че в 9 от 10 сигнала за насилиe става дума за сексуален тормоз над дете от познат и уточни, че няма точна статистика на броя на хората, преживели насилие, защото пострадалите много трудно говорят за него и често след дълъг период от време споделят за случилото се.\r\n\"Това означава почти 100%. Ето защо трябва да противодействието на този проблем. Насилието в такъв мащаб обхваща не само момичетата, но и момчетата. За да се справим с проблема трябва да обхванем най-уязвимата група, която включва подрастващите на възраст от 10 до 19 г. Най-тежкото е, че насилниците не са непознати, а са родители, близки или близки на семейството или някой, който е част от разширения семеен кръг\", заяви тя.  Затова според нея журналистите трябва да действат с отговорност при отразяването и предаването на информация за деца, пострадали от сексуално насилие и да бъдат хуманни при показването на такива случаи. Най-важното обаче е в такива истории да не търсят сензацията, а да информират и посочват към кого да се обърнат за помощ, пострадалите.\r\nИвайло Спасов от „Уницеф“ заяви, че темата за сексуалното насилие все още се приема като тема табу, но именно тук е ролята на журналистите – да премахнат тази стигма и да говорят за проблема като по този начин ще информират обществеността и ще предпазят хората от посегателства над тях.\r\nДетският психоаналитик Весела Банова обясни, че най-честата последица от насилието при подрастващите е нарушената връзка на детето с неговото тяло.       \"Вследствие на травмата те не поддържат добре личната си хигиена. Техният успех в училище пада, защото в главата им непрекъснато се превърта случилото се с тях. Често околните казват, че тези деца не могат да се концентрират без да търсят причината за това“, уточни терапевтичният директор на Сдружение „Дете и пространство\" Весела Банова. Тя подчерта, че детето може да се травмира и в случай, че бъде свидетел на такова нещо като в този случай последиците за него може да са още по-сериозни.\r\n\"Във времето на технологиите за мен е неразбираемо и недопустимо деца да снимат половите органи на своето приятелче и да го изнудват, че ако не им даде нещо, ще го пуснат в интернет. Затова трябва да говорим и да научим децата си, че тялото е тяхно и то е неприкосновено. Тогава може да очакваме, че то ще зачете чуждото тяло и няма да иска да го снима\", подчерта още тя.\r\nТерапевтът обясни, че най-често обект на сексуална експлоатация стават освен децата, които нямат богат житейски опит, и хората с психични проблеми.\r\nПо време на форума Катя Кръстанова от „Анимус“ разказа за „Зона ЗаКрила“, която се предлага от тях. \"Тази услуга има за цел по холистичен път да помогне на децата, без да се фокусира върху случилото се. За разлика от другите услуги, които се предлагат от ДАЗД и социалните структури тази няма краен срок и специалисти работят с детето и родителите му докато имат нужда от подкрепа\", каза Кръстанова и добави, че най-често децата биват привлечени към сексуално насилие чрез принуда или съблазън.\r\nТя подчерта още, че когато медиите отразяват случай на сексуално насилие трябва да се стараят да не огласят данни за постарадалия, защото могат да спомогнат да бъде разпознат от близки, съседи, съученици, а от друга страна може да възпрепятстват разследването, както и работата на съда и да попречат за овъзмездяването на потърпевшия.      От Държавната агенция за закрила на детето заявиха, че за последните 5 години са съставили 223 акта за установяване на административни нарушения като ¼ от тях са свързани с разгласяне на сведения и данни за деца без да имат разрешение от техните родители, както и от самото дете когато то е на 14 години.\r\n\"Другата норма която често се нарушава, е свързана с неспазването на задължението за съдействие. Нашето законодателство задължава, че когато на някой му стане известно, че дете се нуждае от закрила той трябва да информира един от трите органа – Дирекция за социално подпомагане, ДАЗД, МВР. Глобата за задължението за съдействие глобата започва от 1000 лв., а за разгласяване на сведения и данни за дете санкцията е от 1000 лв. нагоре, а за юридическо лице глобата е от 3000 лв. нагоре“, заяви Камелия Николова, директор на Главна дирекция „Контрол по правата на детето“ в ДАЗД и добави, че тези средства отиват във фонда за лечение на деца.\r\nФорумът се организира от Държавната агенция за закрила на детето  съвместно с Детския фонд на ООН - \"Уницеф\" България, Асоциацията на  европейските журналисти и Факултетът по журналистика и масова  комуникация на Софийския университет „Св. Климент Охридски\", в  навечерието Европейският ден за предотвратяване на сексуалната  злоупотреба с деца, който се отбелязва на 18 ноември.", "date": "2018.11.16", "title": "В 9 от 10 сигнала за насилиe става дума за сексуален тормоз над дете от познат "}
{"url": "https://www.actualno.com/politics/vladimir-bereanu-borisov-li-ne-znae-kak-se-manipulirat-mediite-news_706509.html", "text": "  \"Нашият премиер става все по-забавен. Днес се гневи, че Еврокомисията споменава в доклада за България за контролът в нашите медии. Никой нищо не забранява на журналистите, казва Той. Само какви карикатури излизали за него всеки ден, а той преглъща и страда. Повечето зрители и читатели нямат представа как се манипулира съдържанието на актуалните предавания. А процедурата е проста. Всяко предаване има, така наречени редактори, които не са известни на публиката. Тези редактори контролират и \"насочват\" към вярното съдържание на журналистическият материал\", заяви журналистът Владимир Береану с в социалните мрежи.     \"Ще ви дам един конкретен пример от преди няколко дни: Първите 3 дни на протестите в България, Нова телевизия упорито твърдеше, че протестиращите имат само икономически искания /високи цени на горивата, данъка върху старите коли и високата гражданска отговорност/. Нито дума за искане на оставка на правителството. Имаше даже комична ситуация - репортер говори от мястото на протеста, зад него плакати \"Мафия\", \"Оставка\" и един младеж, който се дере: \"Оставкаааа, всички изедницииии въъъън\". На този фон репортера бодро обясняваше как той ще продължи да следи протеста за високите цени на горивата и новият данък. Иначе всеки е свободен\", допълни той.   ", "date": "2018.11.16", "title": "Владимир Береану: Борисов ли не знае как се манипулират медиите? "}
{"url": "https://www.actualno.com/interest/kilogramyt-veche-se-definira-po-nov-nachin-news_706553.html", "text": "  Учени промениха определението за мерната единица \"килограм\", съобщи          Решение за промяната е взето по време на Генералната конференция по  мерките и теглилките, която се проведе във Версай, предаде BBC.\r\nВ срещата са участвали учени от 50 държави, които са одобрили и  изменения при три други единици - на келвина за температура, ампера за  електрически ток и на мола за количество вещество.  Промените няма да се усетят от хората в ежедневието им, няма да има  нови начини за измерване на стоки и услуги в магазините например.  Учените обаче смятат, че те все пак са революция в сферата на мерките.\r\n\"Моментът е много вълнуващ. Това е голяма стъпка напред, а н овата  система ще действа по-добре от старата\", коментира Перди Уилямс от  Националната физична лаборатория във Великобритания.        ", "date": "2018.11.16", "title": "Килограмът вече се дефинира по нов начин"}
{"url": "https://www.actualno.com/smolyan/obshtina-smoljan-prodava-kalendar-s-pejzajni-snimki-za-blagotvoritelnost-news_706532.html", "text": "  От няколко дни е готов календарът, изработен с избрани след фотоконкурс пейзажни снимки и започнахме, условно казано, да го продаваме по пет лева с благотворителна цел, съобщи кметът на Смолян Николай Мелемов.     Конкурсът „Да покажем красотите на общината в календар“ се проведе по средата на октомври месец. В него участваха , съдържащи елементи от градския пейзаж, природни дадености, разкриващи уникалната атмосфера и природа на региона през четирите годишни сезона. Условието бе да се изпращат максимум до четири кадъра.\r\n„Ние живеем в един прекрасен град, в прекрасен район и трябва да го покажем на всички“, заяви при откриването на изложбата със от конкурса кметът на Смолян Николай Мелемов. Той награди 25-те победители, чиито снимки вече са част от календара на общината за 2019 година.\r\n„Като управление на община Смолян винаги сме се старали да привлечем и направим съпричастни нашите съграждани с управлението на общината. В този дух обявихме настоящия конкурс“, посочи градоначалникът.  Той обяви, че инициативата не приключва с награждаването и направата на календар.\r\n„Календарът, който ще направим със снимките, ще го подаряваме на гости в общината, но и ще го продаваме на символична цена. Със събраните пари ще помогнем на нуждаещ се“, каза Мелемов.\r\nДнес вече съобщението на фейсбук страницата му е следното: „Новият календар на Община Смолян с фотосите на гражданите е вече готов. Предварително обявихме, че ще се продава с цел благотворителност. Неговата цена е 5 лв. и събраните средства ще бъдат дарени на нуждаещи се, като по този начин надграждаме добрата идея. Благодарим отново на всички, които изпратиха снимки и създадоха един прекрасен календар за 2019 г. Чрез вашите прекрасни фотоси ще бъдат популяризирани красотите, местностите и природните забележителности на Смолян и региона.“    На много места в областния град вече са раздадени дарителски кутии с определен брой календари. От местната управа обясниха, че имат доста заявки вече от търговски обекти, желаещи да помагат в благотворителната кампания.\r\nПланирано е благотворителната инициатива да продължи до февруари месец, тогава ще бъде обявена събраната сума и тя ще бъде дарена на човек в нужда.", "date": "2018.11.16", "title": "Община Смолян продава календар с пейзажни снимки за благотворителност"}
{"url": "https://www.actualno.com/music/majkyl-buble-pristiga-za-pryv-pyt-v-bylgarija-news_706530.html", "text": "        В своята зашеметяваща музикална кариера, той има реализирани пет изключително успешни световни турнета, носител е на четири награди \"Грами\" и има над 60 милиона продадени албума по целия свят.\r\nПрез август тази година Бубле се завърна на сцената, след дълго отсъствие, с концерти в Дъблин, Лондон и Сидни, където изпълни най-големите си хитове пред повече от 150 000 души!   Новият осми студиен албум на забележителния изпълнител носи името (Love), и е в продажба от 16 ноември 2018.\r\nМногобройните български почитатели на Майкъл Бубле ще имат уникалната възможност да се насладят на феноменалните му изпълнения за пръв път на живо в София на 14 септември 2019.     Продажбата на билети стартира на 23 ноември (петък) 2018 г. от 10:00 ч. и могат да бъдат закупени в мрежата на Eventim, както и онлайн на eventim.bg.\r\nЗа членовете на фен клуба на изпълнителя билети могат да бъдат закупени още на 21 ноември (сряда) от 10:00 ч. ", "date": "2018.11.16", "title": "Майкъл Бубле пристига за пръв път в България"}
{"url": "https://www.actualno.com/europe/pogrebaha-simvolichno-hashogi-v-istanbul-news_706542.html", "text": "  Десетки хора в петък отдадоха почит на убития журналист Джамал Кашоги на символично погребение в Истанбул, където 59-годишният сътрудник на \"Вашингтон пост\" беше убит миналия месец.     При липсата на тяло тълпата се събра пред празно място, традиционно запазено за ковчега, в джамията „Фатих“, съобщи АФП. Поддръжници от новосъздадената Асоциация на приятелите на Джамал Хашоги също присъстваха, предаде БГНЕС.   Кашоги, критик на саудитските власти, за последно беше видян жив на влизане в саудитското консулство в Истанбул на 2 октомври. Турските официални лица твърдят, че е бил удушен и че тялото му е разчленено.\r\n\"Решихме да проведем молитвите, тъй като сме убедени, че тялото му никога няма да бъде намерено\", заяви пред АФП Фатих Оке, изпълнителен директор на Асоциацията на турско-арабските медии (АTAM), в която членуваше Хашоги.  Церемонията, която се проведе въпреки дъжда, \"е послание, предадено на света, за да каже, че убийството няма да остане ненаказано и че ще бъде изпълнена справедливостта\", каза Ибрахим Пекдемир, жител на Истанбул, който присъства.\r\nСаудитските прокурори обявиха в четвъртък обвинения срещу 11 души и казаха, че общо 21 лица са задържани във връзка с убийството. Но те оправдаха мощния престолонаследник принц Мохамед бин Салман за участие в убийството.   Ясин Актай, близък приятел на Хашоги и съветник на турския президент Реджеп Тайип Ердоган, силно критикува саудитската версия на събитията. \"Те искат да вярваме, че самите убийци са решили да убият Джамал Хашоги, ние не вярваме в тази история\", каза той след молитвата.    \"Ще продължим да питаме кои са истинските изпълнители\" на убийството. Турция настоява на тезата, че това е умишлено убийство.", "date": "2018.11.16", "title": "Погребаха символично Хашоги в Истанбул"}
{"url": "https://www.actualno.com/ruse/kitajskata-kultura-shte-privlicha-posledovateli-na-festival-v-ruse-news_706551.html", "text": "  С финансовата подкрепа на Институт „Конфуций“- София ще се проведе четвърти фестивал на китайската култура в „Канев център“ на Русенски университет на 21 ноември, от . Той се организира от университетския екип на Учебна зала „Конфуций“.     Традицията повелява програмата на културното събитие да включва демонстрации и концертни изпълнения.  Демонстративните изпълнения започват в 17:30 часа и в рамките на час посетителите ще могат да се включат в китайски игри, да си татуират йероглифи, да оцветяват китайски маски, да усвоят техниката на хранене с китайски пръчици и други специфични за далекоизточния гигант местни културни практики.   Официалното откриване е в 18:30, а след него започва концертната програма с китайски песни и танци от Поднебесната империя, представени от гостуващи изпълнители и студенти на Русенския университет, китайски бойни изкуства и модно ревю на китайски костюми. На любителите на азиатската кухня ще бъде предложена и дегустация на китайска храна.\r\nЗа любознателните гости домакините отварят широко врати, а входът за събитието е свободен.  ", "date": "2018.11.16", "title": "Китайската култура ще привлича последователи на фестивал в Русе"}
{"url": "https://www.actualno.com/europe/ognjan-minchev-orban-zashtitava-gruevski-zashtoto-i-dvamata-imat-afinitet-kym-putin-news_706505.html", "text": "  \"Това, че Орбан е най-активен защитник на бившия македонски премиер Груевски е обяснимо преди всичко с общия им политически афинитет към Русия на Путин и желанието на Орбан като руски лобист да подпомогне осуетяването на македонското членство в НАТО. Крайно време е да се прекрати оценяването на Орбан като европейски политик само през призмата на неговото несъгласие с политиката на Брюксел по миграцията. Това несъгласие не само вдигна високо рейтинга му, но и успешно прикри други, далеч не толкова привлекателни специфики на неговата позиция като премиер на Унгария. През последното десетилетие Виктор Орбан установи режим на \"мек\" авторитаризъм в Будапеща и идеологизира максимално позициите на унгарската държава в посока десен радикализъм - до публичното му признание и категорично заявена цел да промени политическия режим в Унгария към \"нелиберална демокрация\". Орбан не крие, че негови примери в тази посока са Владимир Путин и Реджеб Ердоган. В последно време зачестяват сериозните информации и анализи, че Унгария се превръща все повече в плацдарм на руските стратегически интереси и на мероприятията на специалните служби на Москва\", заяви Огнян Минчев с публикация в социалните мрежи.     \"Именно от тази позиция Орбан категорично осъди смяната на управлението в Скопие и съдебното дирене срещу бившия премиер Груевски. Днес на практика Орбан предоставя убежище на Груевски - за да не влезе последния в затвора за това, че се самозабрави начело на изпълнителната власт и купи за своите скромни нужди на премиер \"Мерцедес\" на умерената цена 650 000 евро (шестотин и педесет хиляди евро). (Един македонски колега казва - да беше само \"Мерцедесът\", с мед да го нахраниш... \"Мерцедесът\" е дребна работа, разбира се, но очевидно безобразие, лесно доказуемо в съда.)\r\nРазбира се, участвайки в общия руски план за осуетяване на европейската и атлантическа интеграция на Македония и в подкрепата за антибългарския бивш премиер Груевски (също политическо лице в услуга на Москва и Белград), Орбан практически открито заявява позиция в пряк ущърб на българскитер национални интереси. Бих отишъл и стъпка напред - с подкрепата си за режима на Груевски и на руските подмолни действия срещу интеграцията на Македония в западния съюз Орбан демонстрира открито неприятелска позиция спрямо България. Струва си българското правителство да отрази тази позиция и да я коментира. Още повече, че партиите на Орбан и на Борисов са сестрински партии в ЕНП. Хубава \"сестра\", няма що...\", довърши Минчев.", "date": "2018.11.16", "title": "Огнян Минчев: Орбан защитава Груевски, защото и двамата имат афинитет към Путин"}
{"url": "https://www.actualno.com/society/kevork-kevorkjan-horata-se-sybudiha-zashtoto-sa-unijavani-news_706500.html", "text": "  \"Властниците все се оплакват от фалшивите новини. Но заобикалят – или парфюмират – най-фалшивата: Прехода.     Сега, когато Хората се събудиха – по случайност това се случи около светлата дата 10 ноември – никой вече не претендира за бащинство на Прехода.\r\nИ той се оказа едно копеле, което си беше ясно още от началото, заченато и дундуркано с пазарлъци и компромиси.\r\nНа Народа бе отредена ролята, която винаги му отреждат – да сърба отровната попара, която други са я надробили, да сърба резултата от гламавите упражнения на случайни хора с Властта, това и нищо повече\", това заяви журналистът Кеворк Кеворкян в социалните мрежи.  \"Колкото повече Пропадането става все по-очевидно, толкова повече става ясно – отново и отново – че две свети думи липсват от речника на Властта: Народ и Бъдеще.\r\nВластта винаги се е свивала в „своето“ Време, в това микроскопично убежище, рие на място с копита, без честна представа за Миналото - и без никаква за Бъдещето.   А Народецът е унижаван с дребни милостини, по-скоро гнусливи, отколкото нещо друго. 5 лева на тия, 20 на други - лафове обаче на корем.    Истината е, че изобщо забравиха Народа.\r\nИ затова се чудят, защо той скача за „две кутии цигари“, колкото щяло да бъде увеличението на данъка за старите коли.\r\nСкача не заради увеличението – а заради отношението към него\", допълва Кеворкян.", "date": "2018.11.16", "title": "Кеворк Кеворкян: Хората се събудиха, защото са унижавани"}
{"url": "https://www.actualno.com/politics/upravljavashtite-pravjat-buletinite-po-razlichni-otlagat-elektronnoto-glasuvane-news_706541.html", "text": "   . Това предлагат ГЕРБ и \"Обединени патриоти\" със своите нови идеи за .     Ако това бъде прието, то .   В мотивите на законопроекта е записано, че това изменение цели да бъде избегнат феноменът „15 – 15“. Става въпрос за евродепутата Момчил Неков, който беше избран на предишните евроизбори под номер 15 в листата на БСП, но номерът на самата БСП като партия беше 15.   Другите съществени моменти в предложението касаят машинното и електронното гласуване. На първо място – , както и при гласуване в чужбина, при гласуване в лечебни заведения, домове за стари хора и други специализирани учреждения за предоставяне на социални услуги, в секции на кораби и при гласуване с подвижна избирателна кутия.\r\nСпоред управляващите пречка пред машинното гласуване в чужбина е, че трябвало да се наемат много специалисти, които да инсталират и обезпечат гласуването. Освен това имало \"обективна невъзможност\" да се актуализира софтуера, да се складират машините зад граница, а и всяка държава си имала различен митнически режим. За домовете за възрастни хора, болниците и корабите пречка било, че секция можела да се направи до 48 часа преди вота, а това пречи да се докара машина.   Още по-интересно е положението с електронното гласуване. Съгласно пътната карта, приета от Народното събрание през 2016 година, трябваше през настоящата година да бъде проведен , а през 2019 година вече да има опция за истински електронен вот. С предложенията на управляващите срок 2019 отпада и . Мотивите – имало риск от недействително отчитане, имало опасност от хакерски атаки, трябвало гласоподавателят да има \"специфични компютърни умения\" и заради това следвало да се правят \"допълнителни проучвания\".    Тезата за електронното гласуване идва точно в деня, в който омбудсманът поиска от парламента да не бламира електронното и машинното гласуване, защото това е нарушение на Изборния кодекс.", "date": "2018.11.16", "title": "Управляващите правят бюлетините по-различни, отлагат електронното гласуване"}
{"url": "https://www.actualno.com/vraza/videonabludenie-po-vreme-na-vsichki-golemi-praznici-obeshtaha-vyv-vraca-news_706508.html", "text": "  Физическа охрана и видеонаблюдение ще има на Коледния и Великденски базар, мероприятията на 1 и 2 юни, Националният фолклорен събор „Леденика”, както и на всички по-големи инициатививъв врачанско. Камери ще пазят и спортните площадки във Враца. Охраната се налага, за да гарантира опазването на имуществото и на участниците в мероприятията, организирани от община Враца.     Предвижда се видеонаблюдение на три нови обекта в града. Камери ще следят за нередности в Медковско дере, спортната и детска площадка в кв. „Дъбника” и спортната площадка в кв. „Медковец”. В дейностите ще бъдат вложени средства в размер на близо . За избор на изпълнител на дейностите от кметския екип са обявили обществена поръчка. За участие в нея са поканени врачанската фирма „Сити”, белослатинската „АС Орел 2006” и столичната „Пи Ес Ес”.", "date": "2018.11.16", "title": "Видеонаблюдение по време на всички големи празници обещаха във Враца"}
{"url": "https://www.actualno.com/showbusiness/blago-djijzysa-razkri-kolko-struvat-zybite-mu-news_706510.html", "text": "         \"Много исках да са бели. Когато си черен, те се открояват супер яко\", каза Джизъса.    Джийзъса обясни, че се е подложил на стоматологичната процедура, докато живееше в Русия, където играеше за няколко отбора.  Благо уточни, че са направени от възможно най-скъпия материал, който е хит в Америка. ", "date": "2018.11.16", "title": "Благо Джийзъса разкри колко струват зъбите му"}
{"url": "https://www.actualno.com/europe/germanski-ministyr-kritikuva-nedopuskaneto-na-stari-dizelovi-avtomobili-na-magistrala-news_706547.html", "text": "  Усилията на съдилищата да наложат забрани за дизелови автомобили са \"саморазрушителни\" и излагат германския просперитет на опасност, предупреди германският министър на транспорта в петък, след като отново се развихри борбата срещу замърсяването на градския въздух.     По-рано съд в Есен стана първият, който нареди да се затворят участъци от голяма западна магистрала за по-стари дизелови автомобили, Андреас Шойер заклейми \"непропорционалното\" решение.   \"Съдебните решения като тези застрашават мобилността на стотици хиляди граждани. Никой не разбира този саморазрушителен дебат\", заяви Шойер пред Bild, добавяйки, че подобни забрани \"не се чуват по останалата част на света\".\r\nПоследното решение следва редица подобни решения, които разпореждат градове като Берлин, Кьолн, Франкфурт и Щутгарт да блокират най-замърсяващите дизелови двигатели от определени райони, бият тревога шофьори в национален мащаб.  Говорител на министерството на транспорта заяви, че разискването се е превърнало в \"силно емоционално\" в обичащата колите нация, в която автомобилната индустрия е стълб на икономическия растеж и в която работят около 800 000 души.\r\n\"Затварянето на магистралите отнема на страната ни мобилност\", заяви говорителят пред репортери.   \"Мобилността е основата на нашия просперитет, на нашия растеж, на заетостта. Това е което имаме предвид под саморазрушаващ се\".    Правителството в Берлин се намира под все по-силен натиск да предприеме действия срещу нарастващите като брой забрани, които бяха подтикнати от скандала „Дизелгейт“ за измами с уредите, отчитащи вредните емисии в изгорелите газове от дизелово гориво.\r\nИзмамата първо притисна \"Фолксваген\" през 2015 година. Тя позволява на автомобилите да изхвърлят далеч повече от вредния азотен диоксид (NO2), отколкото позволяват законните норми, което допринася значително за хроничното замърсяване на въздуха в Германия.\r\nБорейки се да отблъсне забраните, правителството се опита да накара германските производители на автомобили Фолксваген, Даймлер и БМВ да платят за хардуерни преоборудвания, за да се почистят двигателите, но мощните титани на автомобили са направили само ограничени отстъпки в тази посока досега.   В четвъртък кабинетът промени законодателството, за да предотврати забраните за шофиране в някои градове.", "date": "2018.11.16", "title": "Германски министър критикува недопускането на стари дизелови автомобили на магистрала"}
{"url": "https://www.actualno.com/society/ivan-bakalov-borisov-e-stanal-chlen-na-bkp-7-godini-predi-radev-taka-che-da-ne-govori-za-partijata-dyrjava-news_706502.html", "text": "  \"Борисов вика - когато управляваше партията на президента Радев, преди 1990 г., за кола се чакаше ред по 12 години.     Някои уточнения - това е партията и на самия Борисов. Той е станал член на БКП 7 години преди Радев и за разлика от него е отказал да се деполитизира и да си прекрати членството в БКП/БСП 1990 г. и е напуснал МВР демонстративно заради деполитизицията. Това го признава сам в интервю във в. Труд като бодигард на Живков, изповядващ се пред баничарката Велева\", заяви журналистът Иван Бакалов в социалните мрежи.", "date": "2018.11.16", "title": "Иван Бакалов: Борисов е станал член на БКП 7 години преди Радев, така че да не говори за партията-държава"}
{"url": "https://www.actualno.com/sofia/njama-kandidat-kupuvachi-za-kyshtata-na-pejo-javorov-news_706499.html", "text": "  Няма кандидат-купувачи за къщата на Пейо Яворов, която беше обявена за публична продажба на 15 октовмри, при първоначална цена от 1 628 000, съобщи БНТ.     Срокът за подаване на оферти изтече в 17.00 часа на 15 ноември, а при наличието на предложения, те трябваше да бъдат отворени днес в началото на работния ден.   Каква ще бъде съдбата на дома на поета, оттук нататък зависи от ищеца. Вариантите са няколко: частният съдебен изпълнител да прекрати търга или той да бъде отложен или възобновен при по-ниска цена от първоначално обявената за имота.\r\nЗа да продължи продажбата обаче, частният съдебен изпълнител трябва да изчака един месец. Това е срокът, в който ищецът да вземе и своето решение.  ", "date": "2018.11.16", "title": "Няма кандидат-купувачи за къщата на Пейо Яворов"}
{"url": "https://www.actualno.com/velikotarnovo/gorna-orjahovica-e-obnovena-s-finansovata-pomosht-na-evropejskija-syuz-news_706491.html", "text": "  Община Горна Оряховица се отчете пред обществеността за изпълнението на проекта за обновяване на градската среда, който е един от най-мащабните в общинската  инвестиционна програма. Проектът се съфинансира от Европейския съюз чрез Европейския фонд за регионално развитие  по Оперативна програма „Региони в растеж“ 2014-2020 г. Безвъзмездно получените европейски средства са в размер на 4 789 157,48 лева, национално съфинансиране от Държавния бюджет на Република България е 845 145,43 лева, а финансовият принос от община Горна Оряховица е на стойност 353 801 лв. Така, общата стойност на проекта възлиза на 5 988 104 лв. С тези пари общината си поставя за цел да подобри качеството на живот, както и привлекателността и конкурентоспособността на Горна Оряховица.     Кметът инж. Добромир Добрев и работния екип с ръководител инж. Гергана Тодорова обобщиха резултатите от изпълнението на двугодишния проект на заключителна пресконференция. Те представиха като приключени успешно следните дейности: На първо място от общината отчитат подобрения облик на парк „Детски кът“, който е едно от най-предпочитаните места за отдих в град Горна Оряховица. Паркът заема площ от 53 дка, включващи зелени площи, детски и спортни площадки.  Оформена е мрежа от главни, второстепенни и обиколна алеи. Обособени са зони за разходки и социални контакти, за пикник и за активен отдих. В центъра на парка е оформена площадка с фонтан, около който са разположени места за сядане. Изградени са детски площадки, комбинирано игрище, площадка за скейтборд, площадка с уреди за обща физическа подготовка, площадка с фитнес съоръжения, а също и детска сцена. Съществуващите здрави дървета са запазени. Засадени са нови декоративни видове храсти и дървета, цветя и декоративни треви. Инсталирана е автоматизирана поливна система, чието захранване е осигурено от четири вкопани резервоара, които се пълнят с дъждовни отпадъчни води от отводнителните улеи, а при недостиг - допълването им е осигурено от водоснабдителната мрежа. Монтирано е енергоспестяващо парково осветление и е изградена система за видеонаблюдение.  Вторият обект на проекта е централния градски площад „Георги Измирлиев“ с пешеходните подходи към него. Изградени са каскади и сух фонтан, както и инфраструктура за свободна WI-FI зона. В североизточната част на площада е предвидено място за временна търговия и други мероприятия, свързани с обществени активности. В южната част на пешеходната зона е изградена детска площадка. В централната част на площада е оформено място за подвижна сцена за провеждане на културни и спортни мероприятия. Засадени са дървета с малка коренова система и широка корона. Около дърветата са разположени места за сядане, а в оформените зелени площи има цъфтящи растения. Зелените площи са снабдени с поливни системи и капково напояване. Монтирани са пейки, кошчета за отпадъци и перголи, както и три фонтанки за питейна вода. Изградени са рампи, които осигуряват достъпна среда на хора с увреждания. Монтирана е система за денонощно видеонаблюдение. В централната градска част е изградено кръгово кръстовище с цел подобряване организацията на движение.     Оттук нататък ефектът от проекта и ползите за гражданите ще се оценяват от самите тях.  \r\nПроектът „Обновяване на градската среда в град Горна Оряховица” е изпълнен по договор № BG16RFOP001-1.027-0003-C01 от 24.10.2016 г. между Министерството на регионалното развитие и благоустройството, в качеството му на Управляващ орган на Оперативна програма „Региони в растеж“ 2014-2020 г., и Община Горна Оряховица в качеството й на  бенефициент.", "date": "2018.11.16", "title": "Горна Оряховица е обновена с финансовата помощ на Европейския съюз"}
{"url": "https://www.actualno.com/society/500-terminala-za-samotaksuvane-i-650-slujiteli-v-tol-sistemata-u-nas-news_706470.html", "text": "   Електронният портал ще може да издържа 10 хил. едновременни посещения, което според нашите анализи ще бъде достатъчно да поеме първоначалният наплив от потребители. Това каза пред ТВ „Блумбърг“ тази сутрин Антон Антонов, директор на „Националното тол управление“ на Агенция „Пътна инфраструктура“. Той обясни, че шофьорите, които имат стикер винетка, валидна и през 2019 г., ще могат да я преобразуват (конвертират). Преобразуването от хартиена в електронна винетка ще се извършва през сайта bgtoll.bg и на гише. Информацията ще се подава директно към системата. Потребителите ще трябва да въведат регистрационен номер и валидност на хартиената винетка.      Тя е предназначена за хората, които по-рядко пътуват. За тежкотоварните автомобили винетките ще бъдат валидни до 15-ти август. От 16-ти август автомобилите над 3,5 т. ще трябва да заплащат тол такса. Улеснение за потребителите е, че няма да има нужда да носят бележка или разписка за купена винетка, отпада и лепенето на хартиен стикер.    Ще бъдат разположени в търговските обекти по протежение на пътната мрежа, предимно в бензиностанциите“, информира Антонов. Той уточни, че плащанията през терминалите ще се извършва чрез дебитна,  кредитна карта или чрез карта за гориво. Друг вариант за плащане на пътни такси ще бъде на гише в търговските обекти. Банковите плащания също ще бъдат възможни. Тук е важно шофьорите да знаят, че както при други банкови плащания, така и в случай на закупуване на винетка, трябва един или два дни, за да бъде отразено плащането в системата. Всички, купили винетка ще могат да проверят на сайта bgtoll.bg дали тя е валидна. , заяви Антонов. Всички връзки са криптирани със специални устройства и намесата на хакерски атаки е максималноограничена.   , които ще осъществяват тол контрола, обясни Антонов. Те ще ползват 105 автомобила и ще работят денонощно на три смени. Всички коли ще имат правоприлагащи функции, част от колите ще бъдат оборудвани с камери, които ще засичат чрез регистрационния номер на автомобила дали е нарушител. Нарушителят ще има възможност да заплати компенсаторна такса на място чрез карта или в 14 дневен срок по банков път. Антонов обясни, че нарушението няма как да бъде изтрито от системата от служителите на тол контрола и даде за пример, че дори и да имаш приятел в банка, той няма възможност да ти заличи кредита. Ако в този срок таксата не бъде заплатена, налага се глоба в размер на 300 лв. Нарушителите, напускащи границата на България, ще заплащат компенсаторна такса на митницата, единствено там ще може да се заплаща и в брой. „Освен контролиращите коли, по протежение на Републиканската пътна мрежа, ще бъдат разположени около 300 камери, които чрез номерата на автомобилите ще засичат нарушителите“, обясни Антонов. Така контролът ще се увеличи няколкократно. Антонов информира, че разработването на тол таксите се извършва успоредно с електронната винетка. Разработването на тол системата върви по график и тя ще бъде въведена на 16 август.   ", "date": "2018.11.16", "title": "500 терминала за самотаксуване и 650 служители в ТОЛ системата у нас"}
{"url": "https://www.actualno.com/balkani/zoran-zaev-iznenada-vsichki-s-vypros-za-izchezvaneto-na-gruevski-news_706501.html", "text": "  \"Искам публично да попитам дали Груевски доброволно е напуснал Македония преди издаването на присъдата или е бил отвлечен. Очаквам Груевски и Унгария да дадат отговор”.     Този въпрос зададе македонският премиер Зоран Заев на пресконференция, предаде БГНЕС.   Проведено е двойно разследване, за да се разбере как Никола Груевски е избягал от страната. Според него е сигурно, че бившият македонски премиер е напуснал с дипломатически автомобил.\r\n\"Веднага след като разследването приключи министерството на вътрешните работи на Македония ще обяви всички подробности,\" заяви премиерът на страната Зоран Заев.  Знаем, че Груевски е в Будапеща и няма никакво съмнение в това. Очакваме да бъде екстрадиран, за да изпълним присъдата.\r\nЗаев заяви, че ЕС ще бъде информиран за разследването, като Македония очаква държавите-членки да сътрудничат и да спазват международното законодателство.   Според него с бягството си Никола Груевски признава вината си.    ", "date": "2018.11.16", "title": "Зоран Заев изненада всички с въпрос за изчезването на Груевски"}
{"url": "https://www.actualno.com/burgas/spektakli-poezija-i-izlojbi-v-burgas-za-noshtta-na-teatrite-programa-news_706490.html", "text": "  Бургас ще се включи в инициативата с представления на Държавен куклен театър, изложба и спектакли с участието на възпитаници на Националното училище за музикално и сценично изкуство \"Проф. Панчо Владигеров\".     Днес от 16 часа в кукления театър ще се играе постановката \"Чук и пук\".\r\nНа 17 ноември от 18 часа ще бъде открита изложба рисунки и колажи по творчеството на Валери Петров и Христо Фотев.\r\nВ същия час ще бъде представен и спектакълът по стихове на Петя Дубарова \"С дъжда...\".  От 18 часа на 17 ноември в Държавен куклен театър - Бургас ще бъде представена постановката \"Филифьонката, която вярваше в бедствия\".\r\nПрограмата в Нощта на театрите продължава със спектакъла по произведения на Валери Петров \"Така веднъж...\" от 18:30 часа и с откъси от пиеси на Уилям Шекспир  - \"Влюбени в Шекспир\", от 19 часа в залата на Националното училище за музикално и сценично изкуство \"Проф. Панчо Владигеров\". В същия час в Синема сити ще бъде излъчена продукцията на Британския национален театър \"Макбет\", заснета по време на представление на живо.\r\nТеатралната вечер ще завърши в 19:30 часа със спектакъла по стихове на Христо Фотев \"Ти тръгваш и се връщаш пак в Бургас\".    ", "date": "2018.11.16", "title": "Спектакли, поезия и изложби в Бургас за Нощта на театрите (ПРОГРАМА)"}
{"url": "https://www.actualno.com/society/deputat-s-uvrejdanija-otvyrna-na-svoj-kolega-kojto-poiska-da-prashta-deca-s-uvrejdanija-v-domove-news_706463.html", "text": "  Депутатът от БСП Михаил Христов, който е двукратен параолимпийски шампион в дисциплината дълъг скок, взе отношение за думите на своя колега от \"Обединени патриоти\" (НФСБ) Петър Петров. Лидер на НФСБ е Валери Симеонов, който предизвика скандала с майките на деца с увреждания, наричайки ги \" \" и определяйки децата им като \"уж болни\".     Припомняме, че Петров направи скандално изказване пред \"Дарик радио\", в което обясни, че децата с увреждания трябвало да отиват в домове, където да им помагат. Петров разясни, че виждал \"това чудо как тези деца, иначе ненормални във всяко едно отношение, изнасят концерти, как рисуват\" в един завод за телове до Мездра, чието име не може да се сети. \"Според мен е възмутително, че те (бел. ред. - майките на деца с увреждания ) отказаха ваучери с част от тези пари (увеличените средства за хора с увреждания), с които те да могат ползват специализирана медицинска помощ и поискаха парите, това не е правилно\", каза още Петров. След като думите му се разпространиха, той направи уточнение, че не бил разбран правилно и имал предвид такива деца да ходят в центрове и с тях да работят специалисти, в които да им помагат, за да могат родителите им да работят. И поиска майките, които се оправят с парите от държавата, давани за децата им, да го заявят публично ясно.   \" Г-н Петров, какво трябваше да се случи с мен след инцидента, който ме сполетя на 14-годишна възраст? Да бъда захвърлен в дом ли? Как щеше да повлияе това на моята психика, израстване, дали ако бях далеч от родителите си и тяхната грижа щях ли да се амбицирам да стана студент, да следвам Право, да постигна три световни рекорда и в момента щях да бъда Ваш колега и да опитвам да променям суровите дългогодишни закони, изковани именно за хората с увреждания? Пиша този статус преди гласуването на много важни промени в закона за хората с увреждания. Наясно съм колко разлюляна е държавата в момента и колко е развълнуван народът от всички неправди, с които е заставен да се примири, но призовавам медиите да следят случващото се следващата седмица и гласуването на моите колеги, защото това за пореден път ще даде отговор на въпроса - имат ли право на НОРМАЛЕН живот хората с увреждания в България? \".\r\nРеакцията на Христов идва на фона на определени позиции на негови колеги относно . Вчера, 15 ноември, Димитър Стоянов от БСП опонира на пример на председателя на Народното събрание и депутат на ГЕРБ Цвета Караянчева относно термина „преследване“. Примерът на Караянчева беше, че момиче решава да се раздели момче, но той всеки ден ѝ оставя по една червена роза на капака на колата, което сега не може законово да се счете за тормоз. Стоянов отвърна, че при такъв пример със закон се наказвала любовта. „Много често съседите могат да чуят един скандал, но не знаят, че вечер под завивките отношенията се изглаждат“, добави Стоянов и изрази опасение, че при дела за развод такива примери като с розата ще бъдат използвани за доказване на психическо насилие.  ", "date": "2018.11.16", "title": "Депутат с увреждания отвърна на свой колега, който поиска да праща деца с увреждания в домове"}
{"url": "https://www.actualno.com/pleven/centyryt-za-nachalna-voenna-podgotovka-v-pleven-predlaga-streljane-s-kalashnik-i-kartechnica-news_706447.html", "text": "  Ден на отворените врати обяви днес, 16 ноември, Единният център за начална подготовка в Плевен. Поводът е предстоящият празник на Сухопътните войски – на 19 ноември, съобщи командването на Центъра.     В Деня на отворените врати на специално развърнати места са изложени въоръжение и бойна техника. Посетителите могат да видят Бойна машина на пехотата БМП-23, противотанкова гранатохвъргачка СПГ – 9, зенитна установка „ЗУ-23-2 (КОМ)”, леко стрелково оръжие – пистолет „Макаров”, автомат „Калашников”- АК-47, полева картечница ПК – 7,62 мм, снайперова пушка М91 „Застава”. Могат и да посетят музея на Единия център.\r\nА желаещите да усетят емоцията при стрелба с автоматично оръжие, могат да изстрелят по няколко халосни патрона с „Калашников“ и с полева картечница, поясняват от командването.  ", "date": "2018.11.16", "title": "Центърът за начална военна подготовка в Плевен предлага стреляне с калашник и картечница"}
{"url": "https://www.actualno.com/burgas/otkriha-remontiranija-i-obnoven-centyra-za-specializirana-obrazovatelna-pomosht-v-burgas-news_706467.html", "text": "  94 деца със специални нужди от Бургас и региона, вече имат ремонтирано училище. “ . Искахме рампа за колички, асансьор до втория етаж, обновен физкултурен салон и тоалетни подходящи за децата. Имаме всичко това плюс прекрасни специалисти и уникални деца“. Това каза директорът на Центъра за специализирана образователна помощ Диана Костова. Радостта на всички е голяма, защото в училището .     Педагози, терапевти, логопеди и всички, които се грижат за децата са отдадени на работата си. Те обучават ученици от първи до 12 клас. Зам.-посланикът на САЩ в България Джъстин Фридман, който беше гост на откриването на центъра сподели на български език, че има четири деца, едно от които е със специални образователни потребности. “Знам, че децата са бъдещето на България. Но без усърдната работа на много хора, този празник нямаше да бъде възможен“, каза още Фридман.     113 хиляди долара е сумата, която е вложило американското посолство в ремонта, а партньорът в начинанието община Бургас е дала 40 хиляди лева за обновяване на дворното пространство и подмяната на настилката.\r\nКметът на общината Димитър Николов благодари на всички, които са участвали в осъществяването на проекта и каза: “Без големите сърца на специалистите, услугата която предлага училището нямаше да е пълноценна“.    Не остана не развълнувано сърце от празничната програма с която децата благодариха на всички вложили усилия и превърнали тяхното училище удобно и съвременно място за обучение, игра и израстване.", "date": "2018.11.16", "title": "Откриха ремонтирания и обновен Центъра за специализирана образователна помощ в Бургас"}
{"url": "https://www.actualno.com/politics/poveche-otgovornost-za-kmetovete-predvijda-prietijat-na-pyrvo-chetene-zakon-za-chistotata-na-vyzduha-news_706459.html", "text": "  По-големи отговорности на местната власт и глоби за кметове заради лошото качество на атмосферния въздух, са предвидени в одобрените на първо четене в парламента днес промени в Закона за чистотата на атмосферния въздух. Вносител на законопроекта е Министерският съвет.     Текстовете бяха одобрени на първо четене с 83 гласа \"за\", 14 - \"против\", и 42 - \"въздържал се\". Те касаят основно контрола на твърди горива за битово отопление и отговорностите на местната власт в борбата срещу замърсяването на въздуха.\r\nВ началото на ноември Европейската комисия даде на България два месеца, за да изпълни изискванията му за качеството на въздуха, в т.ч. да спазва изискванията за пределно допустимите концентрации на фини прахови частици (ФПЧ10) в атмосферния въздух.   Общините, в които има превишения на количеството на фини прахови частици (ФПЧ) в атмосферния въздух, както и в момента, трябва приемат програми за намаляване нивата на замърсителите. Приетите на първо четене промени днес предвиждат до 31 март всяка година кметовете да внасят отчет пред общинските съвети за постигнатото по тези програми за предходната година.\r\nСпоред текстовете кметовете, които не разработят програма или не внесат отчет за изпълнението навреме, трябва да носят лична отговорност и да платят глоба между 1000 и 5 хил. лв. Ако не се постигне намаление на регистрирания брой превишения на нормите за вредни вещества и на средногодишните нива на замърсителите, глобата ще е между 5 и 10 хил. лв. При повторните нарушения се предвиждат двойни санкции.   Приетите на първо четене текстове предвиждат и серия от разпоредби, свързани с качеството на твърдите горива, които се използват за битово отопление – въглища и брикети. От БСП обаче критикуваха управляващите, че не са предвидени мерки за изгарянето на дървесина и гуми. Имаше и допускания, че цените на горивата ще се повишат чувствително.    Предвижда се създаването на регистър на лицата и обектите, разпространяващи твърди горива, като той ще е под контрола на Държавната агенция за метрологичен и технически надзор. Планираните глоби за нерегистрираните лица и обекти са между 1000 и 10 хил. лв., както и имуществени санкции от 10 до 50 хил. лв. Търговците или вносителите, които не спазват изискванията за качество на горивата, също ще бъдат глобявани между 2000 и 10 хил. лв. или ще получават имуществена санкция между 10 и 50 хил. лв.\r\nГодните за употреба твърди горива, които държавата отнеме, ще може да се предоставят безвъзмездно на лечебни заведения, детски градини, училища и социални заведения, държавни и общински учреждения, както и на хора с увреждания или на крайно нуждаещи се лица. Депутати и от управляващите партии, и от опозицията смятат, че глобите не трябва да бъдат в такива размери.   От думите на председателя на ресорната комисия в Народното събрание Ивелина Василева от ГЕРБ се разбра, че между двете четения отговорностите на местната власт и санкциите за неизпълнението им ще бъдат прецизирани.   Критики заради глобите имаше от депутати от ДПС и БСП. Сдружението на общините също изрази несъгласие кметовете да бъдат глобявани заради замърсения въздух.\r\n„Дълбоко съзнаваме, че България се нуждае от спешно законодателство в посока за опазване чистотата на атмосферния въздух. Сега с оглед на това, че имаме срок от два месеца да не влязат в сила санкциите, които ни се налагат, е необходимо да се пристъпи към някакво законодателство, с което да се покаже, че нещо ще се върши, заяви Манол Генов от ПГ на БСП.\r\nПо думите му вероятно ще се отчете като мярка и вдигането на данъка на автомобилите с цел опазване на чистотата на атмосферния въздух. „Не е това пътят - да бъркаме непрекъснато в джоба на хората“, каза Генов.\r\nТой се обърна и към министър Нено Димов: „Кое лоби обслужихме, г-н министър, това, което произвежда и продава горелките? Направил съм си една сметка, че това ще засегне 50-60 хил. домакинства в България“, коментира още Манол Генов.", "date": "2018.11.16", "title": "Повече отговорност за кметовете предвижда приетият на първо четене Закон за чистотата на въздуха"}
{"url": "https://www.actualno.com/society/u-nas-zaledeni-pytishta-i-10-santimetra-snjag-na-shipka-snimki-news_706460.html", "text": "  Сняг и заледени пътища по високите части на страната. Снощи, на прохода \"Шипка\" е паднал около 10 сантиметра сняг. Платното е разчистено, но шофьорите трябва да се движат с особено внимание. В района на места има и гъста мъгла.      Панорамният път Шипка - Бузлуджа е затворен. Спряно и движението и по пътя към паметника на Свободата, заради снега и лошите условия.  През уикенда ни очаква студено време, сняг от началото на следващата седмица. В планините остава облачно и със снеговалежи на места. Снимки: БГНЕС     ", "date": "2018.11.16", "title": "У нас: Заледени пътища и 10 сантиметра сняг на \"Шипка\" (СНИМКИ)"}
{"url": "https://www.actualno.com/crime/pusnaha-desislava-ivancheva-i-zamestnichkata-pod-domashen-arest-news_706466.html", "text": "        Причината за това решение на съдиите е, че здравословното и психическото състояние и на двете се влошава все повече в следствения арест, съобщи bTV.       Припомняме, че в началото на ноември Апелативният съд отказа да измени мярката на Иванчева и заместничката от \"задържане под стража\" в \"домашен арест\". Това съобщи Иво Хинов, който гледа делото \"Иванчева\". На тогавашното заседание Петрова получи нервна криза и се е наложи намеса на медицински екип. В същото време стана ясно, че Петко Дюлгеров, също бивш кмет на \"Младост\", е пуснат под домашен арест.\r\nПрипомняме, че отстраненият от поста кмет на столичния район \"Младост\" Десислава Иванчева, заместничката й Биляна Петрова и бившият кмет на района Петко Дюлгеров бяха задържани при акция на 17 април. Причина за нея беше разследване за подкуп от 70 000 евро, даден на Иванчева от строителния предприемач Александър Ваклин. Иванчева отрича категорично.   ", "date": "2018.11.16", "title": "Пуснаха Десислава Иванчева и заместничката ѝ под домашен арест"}
{"url": "https://www.actualno.com/politics/poznato-nikolaj-nenchev-atakuva-radev-za-gripen-s-namek-za-korupcija-news_706432.html", "text": "  Лидерът на БСЗНС Николай Ненчев, който беше военен министър в периода 2014 - 2017 г., разпространи до медиите подробна информация относно придобиването на многоцелеви самолети \"Грипен\" с анонс за продължение. Ненчев говори от гледна точка дали няма корупция, за да купим шведските изтребители за българската армия     Във връзка с процедурата по избор на новия боен самолет за българските военновъздушни сили, която е в ход, Ненчев предупреждава, че това е избор, който ще предопредели бъдещето на бойната ни авиация за поне 30 години напред. Бившият военен министър от втория кабинет \"Борисов\" отправя следните въпроси: \"Самолети \"Грипен\" за нашите въоръжени сили ли? Знаем ли кого каним в дома си и защо Румен Радев лобира точно за този самолет?\"      В търсене на отговори Николай Ненчев прави ретроспекция на подкрепата за \"Грипен\" от страна на хора, близки до президента Румен Радев, като посочва служебния военен министър генерал Стефан Янев като пример. Ненчев, който отговаря пред съда по обвинения за заради ремонта на МиГ-29, се съмнява дали и сега пак няма \"корупционен натиск\" в полза на \"Грипен\", след като имало много примери в световен мащаб за съмнение. Конкретни примери според Ненчев са Чехия и Унгария, като той подкрепя думите си с на Световната фондация за мир към университета Тафтс. И в двата случая, двете бивши членки на Варшавския договор предпочели произвежданите от шведската компания Saab и британската BAE Systems \"Грипен\" пред американския F-16, който изглеждал като фаворит.       \"Чешката република избра “Грипен\", като през 2002 г. правителството    одобри поръчка за 24 самолета за 1,9 милиарда долара. До 2002 г.   премиер беше сегашният чешки президент Милош Земан, който през   последните години редовно и отявлено заема проруски позиции.   Споразумението обаче беше отменено по-късно същата година, тъй като   имаше нужда от средства за  възстановяване след големите наводнения.   През 2004 г. Чешката република подписа договор за 750 млн. долара за 14   самолета, отдадени под наем за 10 години. Същевременно Унгария взе  под  наем 14 самолета за 924 милиона долара, с 10-годишен лизинг   (2006-16 г.), който през 2012 г. беше продължен до 2026 г. В Унгария   се предполагаше, че предпочитаният от военните F-16 вероятно ще спечели   състезанието, но направена в последния  момент от Виктор Орбан промяна в   правилата на класирането на кандидатите доведе в крайна сметка до   победата на \"Грипен\". Орбан днес е сред приятелите на Путин в Европа\", обобщава Ненчев геополитиката. И продължава:\r\n\"Има съмнения, че 12,6 милиона евро са били платени като подкупи в  Чешката република и Унгария, за да спечели \"Грипен\" в състезанието. Това  е ставало чрез мрежа от посредници на BAE Systems“ в Централна Европа, по-специално австрийският граф Алфонс Мендсдор-Поули. Доказателства за  това дават разследвания на програмата на шведската телевизия  SVT  Uppdrag Granskning и австрийското списание Profil. Те разкриха, че   повече от 4 млн. британски лири са били изплатени като комисионна във   връзка със сделката чрез различни посредници и компании в няколко   страни. В материала на Uppdrag Granskning има доказателства в  документи, получени от полицейски разследвания, че чешки и унгарски  политици са  били подкупени. Включени са и съобщения от граф Алфонс  Мендсдор-Поули,  включително и такива текстове: “Унгария: петима  получатели - 126 милиона  крони; Чешка република: 20 получатели - 735  милиона крони\". Досега обаче няма установен извършител на евентуална корупционна сделка в Чехия.\r\nСкандален момент в Чехия е и на чешки министър на външните работи Ян Каван, който казва, че било публична тайна, че се давали подкуп, за да спечели \"Грипен\" - конкретно на социалдемократите на Земан. Каван, отново пред шведски журналисти, признава за възможност за влияние  върху чешкото полицейско разследване. Въпреки тези разкрития обаче,  отново никой не е обвинен и изправен пред съда.\r\nНенчев не спира: \"Съмненията за корупция около \"Грипен\" в Чешката република се появяват още през ноември 2002 година. Тогава сенатор Михаел Зантовски подава сигнал, че e получил предложение за 10 милиона шведски крони (около 1 млн. щатски долара), за да подкрепи сделката за закупуването на самолетите, заедно с останалите седем сенатори от неговата партия. Според изявленията на самия Зантовски, опитът за предлагане на подкуп не е бил отправен единствено към него и партията му, а към всички сенатори, чиито гласове  са били решаващи. Думите на Зантовски са потвърдени и от друг сенатор - Премисл Соботка, който твърди, че също е получил подобна оферта. Соботка  твърди, че е бил потърсен от двама мъже, които са го попитали как смята да гласува по сделката, само половин час преди заседанието на чешкия Сенат. Когато отговорил, че ще гласува против, те го попитали дали има  нужда от пари или инвестиции в региона Либерец, от който е избран. Той отказал и е оповестил случая. По думите на самия Соботка общо три партии в страната, за които се очаквало, че ще гласуват против, са потърсени от лобистите с финансови предложения под една или друга форма.\r\nСпоред информация на британското издание The Guardian сделката предизвиква напрежение не само в Чехия, но и в отношенията между Великобритания и САЩ, тъй като американците са предложили конкурентна оферта на Прага за придобиване на нови изтребители. Вестникът съобщава, че обвиненията в корупция водят до разговор между заместник-държания секретар на САЩ Антъни Вайн и британския секретар по отбраната сър Кевин Тебит, по време на който става ясно, че американските служби за сигурност също разследват корупционния скандал. В знак на протест, американците се оттеглят от надпреварата за нови изтребители. В Чехия стартира разследване, което обаче е  прекратено няколко месеца по-късно с аргумент, че няма достатъчно доказателства.      Корупционният скандал не приключва дотук. През 2007 г. той се подновява, когато шведската държавна телевизия успява да идентифицира трима посредници в лобистката дейност. Според медията това са Ото Йелинек, бивш финансов министър на Канада, който се е завърнал в Чешката република като бизнесмен, Ричард Хава – шеф на оръжейната компания \"Омнипол\" и граф Алфонс Мендсдорф-Поули. Според данните  Ричард Хава е щял да получи 2% комисионна чрез компанията \"Габстар\". Ото Йелинек оперирал чрез бахамската компания \"Фидра Холдингс\", а графът  е щял да получи 4 млн. паунда комисионна чрез сложна посредническа  схема. Британската компания BAE Systems е трябвало да плати за  посредничество на британския оръжеен търговец Тим Ландън чрез регистрираната в Панама и базирана в Швейцария компания \"Валурекс\". Ландън на свой ред е бил наел граф Мендсдорф-Поули лобира по сделката в Прага.\r\nВ Обединеното кралство през 2004 г. започна разследване като част от по-широко разследване на сделките на BAE Systems след редица сигнали за злоупотреби. Последвалите разкрития в медиите доведоха до разследвания в Швеция и Чешката република, както и в Австрия, където граф Мендсдорф-Пуили също участва като посредник в множество сделки с оръжие. Провеждат се разследвания в осем държави. Унгарски прокурор обаче никога не е разследвал аферата, въпреки че през 2007 г. е имало  парламентарно разследване, чиито резултати са пазени в тайна.  Разследването очевидно среща проблеми, тъй като цялата първоначална  документация, свързана с процеса на възлагане на обществени поръчки, е изчезнала.\r\nВластите в Обединеното кралство обвиниха граф Мендсдорф-Поули през 2009 г. в корупция и по-конкретно в даване на \"корупционни плащания на неизвестни длъжностни лица и други служители на някои правителства от Източна и Централна Европа, включително Чешката република, Унгария и Австрия, като стимул за осигуряване или като възнаграждение за осигуряване на договори от тези правителства за доставката на стоки от тях, а именно изтребители \"Грипен\". Въпреки това, обвиненията отпаднаха през февруари 2010 г. във връзка с постигнати споразумения на BAE Systems с властите САЩ и Великобритания и платени от компанията по този повод глоби. По-късно граф Мендсдорф-Поули е обвинен в австрийски съд за  пране на пари, във връзка с 12,6 милиона евро подкупи. За тези пари се  твърди, че са платени, за да повлияят на покупката на \"Грипен\" в Унгария  и Чешката република. Графът обаче е оправдан през 2013 година.\r\nШведски прокурори продължават да разследват сделките за \"Грипен\" с Чехия, Унгария и Южна Африка и твърдят, че по сделките има  съмнения за корупция. Досега обаче няма достатъчно доказателства, за да бъде осъден който и да било по чешката и унгарската сделка с \"Грипен\".    \"В също избухва корупционен скандал около \"Грипен\". Има съмнения, че водещи политици там са манипулирали критериите и  процеса на доставки на различно въоръжение и техника от няколко  компании, вкл. и самолети \"Грипен\", за обща стойност от 5 милиарда долара в замяна на комисионни и подкупи за 300 милиона долара.\r\nВ Бразилия също набира сила корупционен скандал и разследвания около сделката за придобиването на самолети \"Грипен\". По този повод през лятото на 2018 г. шведският премиер Стефан Льофвен даде показания в съда по искане на бразилски съдия, който разследва сигнали за корупционни практики, довели до избора на \"Грипен\" пред френския \"Рафал\" и американския F-18. За това е разследван бившият президент на Бразилия  Луис Инасио Лула да Силва. Съмненията са, че той е получил около 600 хиляди долара чрез сина си, с които да подкупи бившия президент Дилма Русеф, която го наследява на поста през 2011 година. Премиерът на Швеция отрече пред съда в Стокхолм да е знаел за даването на подкупи на бразилски политици, за да изберат \"Грипен\", но не отрече, че преди да стане премиер е лобирал за този самолет.\r\nИзвестно е, че от 1987 г. до момента са произведени почти  250 самолета  \"Грипен\". Тези самолети са на въоръжение в Швеция, Чехия,  Унгария,  Тайланд и Южна Африка. Предстои \"Грипен\" да бъде въведен на  въоръжение и  в Бразилия. Реално тези машини не са участвали в бойни  операции и все  още е трудно да се каже доколко са ефективни, след като  все още не са  се доказали\", предупреждава бившият военен министър.", "date": "2018.11.16", "title": "Познато: Николай Ненчев атакува Радев за \"Грипен\" с намек за корупция"}
{"url": "https://www.actualno.com/europe/finlandija-e-gotova-da-poeme-evropredsedatelstvoto-vmesto-rumynija-news_706516.html", "text": "  На фона на нарастващата загриженост за способността на правителството на Румъния да се справи успешно с ротационното председателство на Съвета на Европейския съюз, Финландия предложи да замени страната в изпълнението на отговорната задача, съобщава електронното издание на водещия австрийски ежедневник Die Presse.     Предложението на Хелзинки бе обявено от премира Юха Сипиля, който подчерта, че подобно развитие ще даде на Румъния повече време, за да се подготви за европредседателството. Севернара ни съседка би могла да поеме кормилото в ЕС в средата на следващата година, вместо в началото ѝ поясни Сипиля.   Министерството на външните работи на Румъния отхвърли категорично предложението на Финландия с уверенията, че страната е „много добре подготвена“ за предстоящото председателство, допълва агенция Фокус.\r\nПо-рано тази седмица президентът на Румъния Клаус Йоханис призна, че страната не е подготвена да поеме ротационното председателство на Съвета на ЕС. В тази връзка той настоя управляващото в Букурещ правителство на премиера Виорика Дънчила да подаде оставка.  Съгласно думите на Йоханис, ситуацията в страната е „излязла от релси“ и е налице „политическа необходимост за смяна на правителството“, което той описа като „нещастен случай на румънската демокрация“.\r\nДънчила пое премиерски пост през януари, но според мнозина ролята й в управлението е ограничена – правителството продължава да бъде водено от лидера на Социалдемократическата партия Ливиу Драгнеа. Самият той не може да пое функциите на министър-председател заради обвиненията срещу него за изборни измами.   От редакцията припомнят, че Румъния трябва да поеме председателството на ЕС на 1 януари 2019 г.    ", "date": "2018.11.16", "title": "Финландия е готова да поеме европредседателството вместо Румъния"}
{"url": "https://www.actualno.com/europe/es-ne-iska-da-politizira-sluchaja-s-gruevski-news_706485.html", "text": "  Европейският съюз не иска да се намесва в случая с бившия премиер Никола Груевски и с неговата молба за политическо убежище в Унгария, заяви говорителят на Европейската комисия Мая Коциянчич за Пресинг ТВ.     \"Това е случай, който не трябва да се политизира\", коментира Коциянич, предаде БГНЕС.   \"Ние сме наясно със ситуацията по отношение на г-н Груевски. Не коментираме текущото съдебно производство. Върховенството на закона е основен принцип на Европейския съюз, на държавите-членки и страните-кандидатки. Очакваме всички заинтересовани страни да действат в строго съответствие с установените правила. Това е съдебна процедура, която не трябва да се политизира\", каза Коциянич, цитирана от Плусинфо.\r\nТова е първата реакция на официален Брюксел по делото Груевски.  ", "date": "2018.11.16", "title": "ЕС не иска да политизира случая с Груевски"}
{"url": "https://www.actualno.com/politics/gerb-i-dps-se-sgovoriha-da-ostavjat-religijata-bez-schetovoden-kontrol-i-s-chujdi-propovednici-news_706514.html", "text": "  Основанията да се твърди, че всеки път, когато е нужно ГЕРБ и ДПС си разменят услуги, отново имат почва. Причината – промени между първо и второ четене в Закона за вероизповеднията.     Още преди да влезе в парламента, законопроектът предизвика , както и на Главно мюфтийство. Сега, лидерът на парламентарната група на ГЕРБ Цветан Цветанов и депутатът от ДПС Йордан Цонев обявиха, че има съгласие за сериозни промени в законопроекта, които удовлетворяват Синода и Мюфтийството.   От думите на двамата, цитирани от Агенция \"Фокус\", се разбра, че . Точно това беше основата на новия законопроект от гледна точка на \"Обединени патриоти\". Според досегашните текстове в проекта свещенослужители можеха да са само \"български граждани, завършили училищното и висшето си образование в България\". Освен това \"Обединени патриоти\" искаха регистрираните вероизповедания да декларират пред Сметната палата банковите си сметки в страната и чужбина – нещо, което църквата не приема категорично.\r\nСпоред Цветан Цветанов изискването за осчетоводяване на всяко дарение отпада, защото БПЦ и Мюфтийството са твърдо против. Цветанов уточни и, че чака писмено становище от Светия синод, който излъчи представители в работна група по преработка на законопроекта и след това ще се подпише под новия проект, заедно с формалния председател на ДПС Мустафа Карадайъ.  Що се отнася до финансирането на вероизповеданията, срещу готвените промени се обявиха всички вероизповедания извън православното християнство и исляма. Причината – по данни от последното национално преброяване на населението (в случая – през 2012 година). На това условие отговарят само православното християнство и исляма. Размерът на субсидията се определя по модела на финансиране на политическите партии. За всяко самоопределило се лице като принадлежащо към съответното вероизповедание държавата ще дава на съответната религиозна институция по 10 лева, но максималният размер на субсидията е 15 милиона на вероизповедание. Държавната субсидия ще се изразходва за покриване на разходите за възнаграждения на персонал (свещенослужители и служители на религиозните институции), както и за осъществяването на други дейности- образователни, социални, строеж и поддръжка на молитвени домове. Тук отпор от БПЦ и Главно мюфтийство няма.\r\nДруги сериозни промени, които засега няма да се пипат – да няма финансиране на религиозни общности и институции от чужди държави. \"Обединени патриоти\" искат въвеждането на понятието \"религиозен радикализъм\", което беше бурно оспорено от Светия синод и вероятно ще отпадне. \"Патриотите\" искат и допълнително финансиране на религиозното образование в училищата, както и възможността по утвърдени от МОН програми да бъдат осъществявани образователни дейности от вероизповеданията.   ", "date": "2018.11.16", "title": "ГЕРБ и ДПС се сговориха да оставят религията без счетоводен контрол и с чужди проповедници"}
{"url": "https://www.actualno.com/plovdiv/s-obshto-sybranie-selo-brestovica-kazva-ne-na-bydeshtata-kariera-news_706484.html", "text": "  Със свикване на общо събрание в най-кратки срокове в пловдивското село Брестовица продължават над населеното място. За момента не е ясно какви точно ще са добиваните материали, но в селото има сериозни опасения, че става въпрос за уран, тъй като наличието му в този район е установено преди години чрез сонди.     Кметът Любен Радев запозна подробно жителите с всички мерки, предприети от кметството за недопускане на изграждане на кариера в местността \"Бахчата\". \", обяви пред събралото се множество в голямата зала на читалището кметът. Той запозна жителите със всички предприети мерки по спирането на кариерата, като уточни, че разрешението на министерството вече е атакувано във Върховния административен съд от местното кметство, Община Родопи и екоорганизация.   На срещата всички бяха категорични, че няма време да се организира референдум и затова в най-кратки срокове ще се свика общо събрание, на което трябва да присъстват от жителите или около . Те заедно ще изготвят становище и с подписите си ще го внесат официално в община Родопи, за да поискат спирането на инвестиционното намерение за кариера. На срещата в читалище \"Съзнание\" присъстващите изявиха готовност да прибягнат и до по-радикални действия, но да не допуснат изграждането на кариерата, която би застрашила сериозно поминъка в известния лозаро-винарски край.", "date": "2018.11.16", "title": "С общо събрание село Брестовица казва \"Не\" на бъдещата кариера"}
{"url": "https://www.actualno.com/politics/premieryt-da-objasni-kakvi-pravomoshtija-e-prehvyrlil-na-valeri-simeonov-za-agenciite-prizova-kutev-news_706481.html", "text": "  Министър-председателят Бойко Борисов вече втора седмица не идва в парламента, за да отговори на въпроса какви правомощия е прехвърлил на Валери Симеонов относно агенциите. Това каза зам.-председателят на ПГ на БСП Антон Кутев oт трибуната на Народното събрание.     „Преди вече повече от две седмици съм задал въпрос към министър-председателя Бойко Борисов. Миналата седмица получихме искане за отлагане на отговора с една седмица и до днес беше логично той да отговори – като не иска миналата седмица, да дойде тази. Но тази седмица бил в чужбина и не можел да отговори. Като не може и тази седмица, защо не ми отговори миналата? Аз знам защо – защото не иска да отговаря“, каза Кутев.   Той обясни, че въпросът е прост. „И той е какви точно правомощия е прехвърлил министър-председателят на вицепремиера Валери Симеонов по отношение на агенциите – включително и тази за българите в чужбина.\r\nЗащото очевидно Валери Симеонов не е разбрал, че има отговорности. Той самият казва, че има само координационни функции. А очевидно някой контролира тази агенция – дали е премиерът, дали е вицепремиерът… Хайде, да се разберем кой я контролира.  Това е въпрос, на който министър-председателят не иска да отговаря, затова миналата седмица го отложи с една седмица, ясно знаейки, че днес няма да дойде. Искам председателят на парламента да разбере дали изобщо ще дойде и дали ще има министър-председател оттук нататък“, заяви Кутев.", "date": "2018.11.16", "title": "Премиерът да обясни какви правомощия е прехвърлил на Валери Симеонов за агенциите, призова Кутев"}
{"url": "https://www.actualno.com/health/8-navika-koito-uvrejdat-mozyka-ni-news_706250.html", "text": "  Полагате ли грижи за мозъка си? Вероятно, не сте се замисляли как точно да се грижите за него. А, замисляли ли сте, че това е един от най-важните органи в тялото и се влияе от изключително много фактори, а именно за него се грижим най-малко. Чрез ежедневните си навици, мислейки че някои от тях са полезни за него, ние много му вредим.          – Може би сте свикнали да започвате деня си с чаша любимо кафе и да пропускате закуската? Това държи тялото в състояние на стрес и е изключително вредно за здравето на мозъка ни. Това води до трудното снабдяване на мозъка с храна и съответно до дегенерацията му. Опитайте се да закусвате най-малко с плод или зеленчук, за да заредите тялото си с възможно най-много витамини и полезни хранителни вещества. - веществата, които се съдържат в цигарите са или концерогенни, или токсични. Те увреждат мозъка ни и дори могат да доведат до свиването му. Ето защо, ако искате мозъкът ви да бъде здрав максимално дълго време, сега е моментът да се откажете от пушенето.   - прекалената консумация на захар води до забавяне на снабдяването на мозъка с хранителни вещества. Това влияе негативно върху цялостното ви здравословно състояние и дейността на мозъка. Опитайте се да ограничите сладките изделия до минимум и ги заместете с плод например. - докато спим, мозъкът ни отпочива. Когато в дългосрочен план не сте спали достатъчно, мозъчните клетки започват малко по малко да умират. Опитайте се възможно най-често да си набавяте дневната доза сън, за да се чувствате достатъчно добре на следващата сутрин, дори и без наличието на кофеинова напитка. - рядкото обсъждане на теми на високо интелектуално ниво и  комуникиране с хора също много биха могли да увредят цялостното здраве на мозъка ви. Опитайте се често да го тренирате, обсъждайки различни интересни за вас теми. Дори такива, за които не сте подготвени, за да набавяте нова и нова информация. Честите разговори с близки и приятели подобряват концентрацията и настроението.        - може би ви се струва доста приятно, но това определено няма добро влияние. Покриването на главата води до по-нисък прием на кислород и по-висок на въглероден диоксид. Кислородът е изключително важен за правилното функциониране на мозъка и дългият период на дефицит може да доведе до увреждате на мозъчните клетки. - това определено не е навик, от който да можете да се откажете, но все пак трябва да споменем, че замърсеният въздух влияе много зле на мозъчната ви дейност. Това е така, защото по този начин по-малко кислород достига до мозъка, а както вече разбрахте, това уврежда мозъчните клетки. - то води до намаляване на възможността за концентрация и до втвърдяване на мозъчните артерии, което от своя страна до намаляване на умствените сили. Опитайте се да се храните балансирано и в нормални количества, ако искате мозъкът ви да е здрав. Внимавайте не само с какво се храните, но и какво количество храна поемате.      ", "date": "2018.11.16", "title": "8 навика, които увреждат мозъка ни"}
{"url": "https://www.actualno.com/politics/borisov-e-priel-da-se-sreshtne-s-radev-news_706488.html", "text": "  Министър-председателят на България Бойко Борисов е приел поканата на президента Румен Радев за среща, съобщиха от правителствената информационна служба.     В съобщението се уточнява, че Борисов ще запознае Радев с четиригодишната за управление на правителството, както и последния доклад на Европейската комисия по механизма за сътрудничество и проверка. Идеята на лидера на ГЕРБ е да ги обсъди с президента.   Припомняме, че в средата на седмицата Радев отказа среща с водена от Менда Стоянова група от ГЕРБ и с кметове по въпроса със Застрахователния кодекс и ограничението на неимуществените обезщетения за по-далечни роднини при смърт на пътя (таван от 5000 лева).", "date": "2018.11.16", "title": "Борисов е приел да се срещне с Радев"}
{"url": "https://www.actualno.com/bgfootball/koga-i-kyde-da-gledame-macha-kipyr-bylgarija-news_706426.html", "text": "   излиза тази вечер за своя пети мач от груповата фаза на турнира Лига на нациите. \"Лъвовете\" гостуват на състава на Кипър, като двубоят може да се окаже от изключителна важност за крайното подреждане в групата.     Преди изиграването на петия кръг българите се нареждат на второ място в групата, като са с равен брой точки (9) с лидера Норвегия, но с по-слаба голова разлика. Кипър от своя страна заемат третото място в подреждането с актив от 4 точки. Четвърти в групата е съставът на Словения със само една спечелена точка.    През миналия месец \"лъвовете\" успяха да се наложат над Кипър с резултат 2:1 на стадион \"Васил Левски\", след като направиха пълен обрат в срещата. Тогава точни за победата бяха Кирил Десподов и Тодор Неделев.  В колко часа е мачът и коя телевизия ще го предава ", "date": "2018.11.16", "title": "Кога и къде да гледаме мача Кипър - България?"}
{"url": "https://www.actualno.com/crime/myj-i-jena-sa-zadyrjani-vyv-vryzka-s-ubijstvoto-kraj-vakarel-news_706468.html", "text": "  Нови разкрития се появиха около убития 50-годишен мъж тази сутрин във влака Пловдив-София. Задържани са мъж и жена по подозрение, че са участвали в убийството.     По информация на МВР, в едно от купетата възникнал скандал. По време на скандала е изваден нож и 50-годишният мъж е намушкан в гърдите. Все още се изяснява кой е държал ножа.   Пред Нова тв очевидци разказаха, че мъжът е намушкан от жена с дете. След инцидента тя е скочила от навлизащия в гарата влак в движение заедно с детето.\r\nКомпозицията е спряна на гара Вакарел, а пострадалият е откаран с линейка в Окръжна болница. Заради кръвоизлива мъжът починал в линейката.  Във влака е имало 120 души, които са престояли на гарата около час, преди да бъдат качени на друг влак, съобщиха от БДЖ.\r\nМеждународният бърз влак от Истанбул през Пловдив за София е на гара Вакарел от 08:01 часа. На мястото се извършва оглед.", "date": "2018.11.16", "title": "Мъж и жена са задържани във връзка с убийството край Вакарел"}
{"url": "https://www.actualno.com/kustendil/12-pojara-za-poslednoto-denonoshtie-v-oblast-kustendil-news_706422.html", "text": "  12 пожара са гасили през изминалото денонощие екипи на РСПБЗН в Област Кюстендил. 10 от пожарите са причинени поради небрежност, горели са сухи треви и храсти. Два пожара са причинени поради строителна неизправност – в къща в Сапарева баня огънят е тръгнал от комин и е унищожил 2 кв. м покривна конструкция, като бързата реакция на противопожарният екип е спасила сградата от унищожаване.     Пожарът в имот в  с. Слокощица е причинен поради строителна неизправност – неизолиран метален комин, в навес с дърва за огрев. Изгорели са спомагателна постройка и 5 куб. м дърва. Пожарът е гасен от 2 екипа на РСПБЗН – Кюстендил, спасени са 3 сгради и 20 куб.м дърва за огрев. Няма пострадали хора.\r\n2 пожара са гасили в сряда екипите на РСПБЗН - Кюстендил, щети не са допуснати. Оказана е помощ при битов инцидент в жилище в Кюстендил. При неправилно ползване на нагревателни уреди е пострадала 39-годишна жена – заляла се е с гореща мазнина, като се е наложила да бъде закарана за лечение в столична болница. В началото на седмицата пък, е възникнал друг пожар, причинен поради небрежно боравене с открит огън, в с. Жиленци. Материални загуби не са допуснати, благодарение на екип на РСПБЗН Кюстендил, които овладели огъня. - предаде Катя Табачка - говорител на ОДМВР - Кюстендил, за кореспондент на от града.", "date": "2018.11.16", "title": "12 пожара за последното денонощие в Област Кюстендил"}
{"url": "https://www.actualno.com/politics/borisov-v-solun-njama-po-dobro-mjasto-ot-es-news_706409.html", "text": "        Това заяви министър-председателят в изказването си пред участниците в Третата среща на високо равнище в Солун, посветена на европейската перспектива, свързаността, индустриалното развитие и сътрудничеството със Западните Балкани, съобщиха от правителствената пресслужба.   \"Нашата свързаност е и геостратегическа във всяка една сфера. , каза още Борисов. Той посочи, че някои неща трудно се приемат, както и с десетилетия трупаните исторически конфликти, но дали това е изгодно за бизнеса. \" Така и бизнеса, и транспортните коридори всеки да ги предпочете там, където му е удобно\", каза още премиерът Борисов.\r\nВ обръщението си към лидерите от балканските страни той риторично запита , а по този начин да се развиват Дунавската, Румънската, Черноморската стратегия. \"На Бургас да имате кей и вие, а съответно България и Севера да имаме - в Солун и Александруполис\", обърна се премиерът Борисов към гръцкия си колега Алексис Ципрас.   Българският министър-председател подчерта, че вече е , тъй като Гърция, Румъния, България, които вече са в ЕС, не могат да бъдат изключвани или разделяни в ключови сфери. Борисов сподели пред форума в Солун идеята Александруполис да бъде свързан с магистрала и да се модернизира жп линията с Бургас, припомни и важни акценти от Четиристранната среща на високо равнище във Варна, на която гост по покана на българския премиер бе израелският му колега Бенямин Нетаняху.   В изказването си министър-председателят Борисов се фокусира още върху важни за региона инфраструктурни отсечки и върху газовата свързаност. \"В момента няма нищо, което да ни спира да продължим да развиваме търговските ни отношения, стокооборотите, както и тази свързаност, за която говоря\", завърши Борисов.    В Третата среща на високо равнище в Солун, която се домакинства от премиера на южната ни съседка Алексис Ципрас, участват още министър-председателят на Сърбия Ана Бърнабич, вицепремиерът на Румъния Ана Бирчал, министри от региона.", "date": "2018.11.16", "title": "Борисов в Солун: Няма по-добро място от ЕС"}
{"url": "https://www.actualno.com/burgas/zatvornici-pochistvat-opasnite-dereta-v-kameno-news_706483.html", "text": "  Усилено почистват деретата, които са държавна собственост на територията на община Камено. Осигурена е провoдимостта в най-критичните участъци, отстранени са паднали дървета, храсти и битови отпадъци. По думите на кмета на село Тръстиково Иванка Драгова, дори хора на 90 години, не помнят някога да е правено подобно почистване.     Селото беше едно от пострадалите при бедствените наводнения през 2017 година, когато водната стихия взе човешки жертви и нанесе материални щети. Почистването на деретата в областта започна с помощта на лица лишени от свобода. Оказа се обаче, че е необходима и тежка техника. Областният управител Вълчо Чолаков получи необходимото съдействие от страна на Главна дирекция пожарна безопасност и защита на населението, за да увеличи ефективността на почистването. Негова проверка установи, че вече са проводими 200 метра от Татарски дол в село Ливада, 600 метра от дерето на село Полски Извор в посока село Черни връх, в момента тежката техника работи върху дерето в село Тръстиково.  С лека техника и човешка сила само на територията на община Камено са почистени близо 6000 кв.м. Тя обаче се оказва недостатъчно ефективна. Тежки машини са необходими и за друга критична точка, участъкът от река Средецка, в района на село Дебелт. Междувременно Министерският съвет отпусна 61 808 лева за осигуряване проводимостта на участъци от речното легло на река Русокастренска в южния и севeрния край на село Русокастро. Тече процедура по изготвяне на проект, след коетто ще бъде възложено и самото почистване. 4 309 140 059 милиона лева са отпуснати по фонд „Солидарност” за общините Камено и Бургас, засегнати от бедственото наводнение през 2017 година. Средствата са за възстановяване на разходите, които общинските администрации са извършили за отстраняване на щетите, нанесени от наводнението.    ", "date": "2018.11.16", "title": "Затворници почистват опасните дерета в Камено"}
{"url": "https://www.actualno.com/ruse/gimnazija-i-universitet-ot-ruse-organizirat-lager-na-inovaciite-news_706435.html", "text": "  Във връзка със Световната седмица на предприемачеството, Клубът по предприемачество „Успешните хора“ при МГ „Баба Тонка“ - Русе организира на за ученици от X до XII клас. По традиция, Русенският университет ще бъде партньор и домакин на инициативата. Откриването е в Иновационният лагер е образователен подход, разработен от Джуниър Ачийвмънт-Янг Ентърпрайз Европа (JA-YE Europe), който развива предприемаческите нагласи на младите хора, мотивирайки ги да бъдат изобретателни и да поемат рискове.     Ученическите отбори ще трябва да предложат идеи за решаване на проблема с младежката безработица. Екипите ще имат достъп до Интернет, компютри и 4 часа, за да подготвят презентациите си. В 12:30 часа в зала 2.101 ще започне изслушването на отборите от журито, като всеки екип ще защитава тезата си 3 минути. Победителите ще бъдат обявени и наградени в 14 часа.\r\nЗа членове на журито са покаени: доц. д-р Десислава Атанасова - декан на факултет „Природни науки и образование“, гл. ас. д-р Свилен Кунев – преподавател във факултет „Бизнес и мениджмънт“, Вихрен Ганев – член на Управителния съвет на Startup Factory, Звезделина Минкова – NN България, офис „Приста“ Русе\r\nВ Световната седмица клубът по предприемачество „Успешните хора“ организира и Работилница за малки и големи „Практическа магия за сбъдване на мечти\", която ще се реализира подкрепата на NN България. От 9 часа в Корпус 2 на Русенския университет ученици от V клас, заедно с представител на семейството ще участват в интерактивен и много забавен открит урок по предприемачество и ще развият качества като работа в екип, съобразителност и целеустременост.  През 2018 г. Седмицата на предприемачество ще бъде отбелязана в страната с повече от 170 инициативи, в които се очаква да се включат над 4000 ученици.", "date": "2018.11.16", "title": "Гимназия и университет от Русе организират лагер на иновациите"}
{"url": "https://www.actualno.com/pazardjik/v-pazardjik-se-vjivjaha-po-kniga-za-instrukcii-za-terorizym-news_706433.html", "text": "  Интересна инструкция е издала Община Пазарджик, с напътствия към гражданите и полицията как да бъде разпознат терорист-камикадзе. Инструкцията е разписана от служителя по сигурността на информацията Николов.     Изброените признаци включват: неуместно облечен, раздразнителност, вдървена походка, потене и др. Общо са изброени 12 признака, по които може да предположите, че даден човек е подозрителен.   Интересното е, че инструкциите едно към едно копират написаното в една от книгите от поредицата за бившия американски военен полицай Джак Ричър, с автор Лий Чайлд. Става въпрос за творбата В художествената творба една от историите за Ричър се развива в Ню Йорк. В тази история той се изправя срещу жени-терористки от Афганистан. Пътувайки в метрото в Ню Йорк, той забелязва подозрителна жена, която отговаря на всички тези инструкции (с изключение на 12-та, която се отнася само до мъже - гладко избръснато лице), които са разработени от израелските служби.  Разбира се, авторът не твърди, че инструкциите, описани в книгата, съществуват и в реалността.    ", "date": "2018.11.16", "title": "В Пазарджик се вживяха по книга за инструкции за тероризъм"}
{"url": "https://www.actualno.com/yambol/sled-godina-i-polovina-tryjni-proceduri-elhovo-dogovori-vodnija-si-cikyl-news_706430.html", "text": "  След като измина година и половина в тръжни процедури община Елхово най-после подписа договори за водния си цикъл на обща стойност .     Консорциум „Виа конструкт – УЕП“ с участници „Уотър Енвайро Проджект“ ЕООД и „Виа конструкт груп“ ЕООД е определен да построи пречиствателна станция за отпадни води с външни връзки към нея по ФИДИК – жълта книга.Контрактът с него е за 10 332 110 лв.  \r\nЕдноличен собственик на капитала на „Виа конструкт груп“ (със старо име „Джи пи строй“ и стар собственик Стефан Тотев) е Велизар Радев. Дружеството е регистрирано на адреса на „Джи пи груп“ – София, бул. Черни връх №59А. Другият участник - „Уотър Енвайро Проджект“, е специализирана консултантска фирма за изграждане на екологична инфраструктура.\r\nДоговорът с „Райкомерс конструкшън“ ЕАД за рехабилитация и доизграждане на ВиК-мрежата е на стойност .  Едноличното акционерно дружество е създадено през 1991 г. с предмет на дейност проектиране и строителство на ВиК-мрежи, пречиствателни станции и депа за отпадъци. Има изградени над 760 км водопроводи и над 250 км канализация.\r\nПоръчката бе обявена през юли месец миналата година. В началото на ноември обаче тя бе прекратена, заради нарушения при откриването й. В общината постъпило становище на Националната компания „Железопътна инфраструктура“, секция Бургас, че не е правилно проектирано преминаването на бъдещия водопровод и канализация под железопътната линия Ямбол – Елхово в чертите на града. Освен това имало проблем и с хидравличния капацитет на пречиствателната станция.\r\n20 дни по-късно поръчката е възобновена. Оферти подават 24 участника. В хода на процедурата 21 от тях са отстранени заради нередности в документацията или несъответствия с обявените условия.     До класиране стигат само три. ДЗЗД „Виа конструкт – УЕП“ е единствена на финала за пречиствателната станция. На второ място след „Райкомерс онструкшън“ за ВиК-частта е класирана фирма „Гелак“ ООД.\r\nПроектът „Проектиране и строителство на Пречиствателна станция за отпадъчни води, довеждащ колектор и частична рехабилитация на ВиК мрежата в гр. Елхово“ се финансира по оперативна програма „Околна среда“ .\r\nОсвен канализационен колектор и пречиствателна станция, той включва подновяване на около 2 км канализационна мрежа и около 400 метра водопровод. Очакваният ефект от неговото изпълнение е да спре замърсяването на р. Тунджа с промишлени и битови води, да се предотвратят честите наводнения в ниската част на града при повишаване на нивото на реката. \r\nСлед като се подмени подземната инфраструктура е предвидена и рехабилитация на пътната настилка.   ", "date": "2018.11.16", "title": "След година и половина тръжни процедури Елхово договори водния си цикъл"}
{"url": "https://www.actualno.com/society/klasicheskite-kapani-na-chernija-petyk-news_706427.html", "text": "   Това заяви , член на Комисията за защита на потребителите (КЗП) в ефира на БНР, където се дискутираше темата за предстоящия на 23 ноември \"Черен петък\".     Константин Райков посочи и коментира още .    Това са случаите на масирани рекламни кампании в електронни медии и с брошури за отстъпки при покупката на дадени стоки в определен ден или уикенд. Когато се отиде в магазина, те липсват, обясни Райков. „Така или иначе, потребителят вече е в търговския обект, разглежда другите видове стоки и – ако не е достатъчно чувствителен към тези хватки и ходове, винаги си тръгва с нещо, купено от там“, коментира той.   \"Търговецът обявява определен процент отстъпки, но те не са реални, тъй като стоката никога преди това не е продавана на по-високата цена\", посочи Райков. Съгласно закона, един месец преди кампанията тази стока трябва да е продавана на старата цена, за да се счита по-ниската за истинско намаление.  Когато пък преди кампанията \"Черен петък\" е имало някакво друго намаление от 20%, а след това за нея се добавят още 50% и нещата се представят така, че потребителят остава с впечатлението за отстъпка в размер на 70%, отново не са спазени основните законови изисквания. \"За да бъдат съвкупни двете намаления, трябва във всеки случай стоката да се е продавала на съответната стара цена поне един месец\", разясни още Райков.        Например, даден търговски обект поддържа доста по-високи цени и дори при сериозен процент отстъпки, стоките там остават значително по-скъпи, отколкото на друго място.\"Затова е хубаво да се проучва цената при няколко търговеца, включително и ретроспективно, т.е. малко назад да се връщаме. Някои хора споделят, че отиват в даден магазин, виждат нещо, харесват си го и чак след един месец, например отиват да си го купят\", коментира Райков. \"Това, че някои хора подхождат с известни резерви към кампаниите за намаления, означава, че не се хвърлят директно в покупките, когато видят -50%, -60%, -70% отстъпки, а разсъждават и преценяват дали имат необходимост от тези стоки\", каза още той. \"В онлайн пространството пък се появяват лица, които създават сайтове и целят чрез лъжливи реклами да \"продадат\" стока, да получат плащането за нея и да не я доставят, което вече е чиста измама\", предупреди Райков. Много характерна е и т.нар. \"техническа грешка\". \"Рекламира се и се предлага стока на една цена, а след като я поръчате, се оказва, че е по-скъпа с десет лева, например\", допълни той.\r\nРайков потвърди, че при подобни кампании инспекторите на контролния орган присъстват активно в търговските центрове, за да следят процеса, но и да реагират при необходимост. Той обясни, че при установяване на административни нарушения най-често се налагат . При по-леките понякога се дават предписания на търговците да приведат дейността си в съответствие с изискванията на закона. За по-сериозните, нелоялните практики – когато търговецът с преддоговорната информация или чрез анонса е заблудил потребителя за характеристиките или за цената на рекламираните стоки, санкциите са от 1000 до 30 000 лв. Забранява се и прилагането на тази нелоялна практика в бъдеще, като при неспазване на забраната, глобата за търговеца може да достигне до 50 000 лв.      ", "date": "2018.11.16", "title": "Класическите капани на \"Черния петък\""}
{"url": "https://www.actualno.com/goodnews/bylgarski-hor-specheli-latino-grami-news_706436.html", "text": "        Хорът е създаден в Нов български университет и в него участват алумни и студенти на Университета. Създател и диригент на формацията е Георги Петков.   Проектът с оригинална музика и нови интерпретации на испанското фламенко и българския фолклор, са преплетени в единен художествен образ. Вокалните аранжименти са дело на композитора и диригент на проекта – доц. д-р Георги Петков, преподавател в департамент \"Музика\" на Нов български университет.    \"В състава на най-младия камерен народен хор Нови български гласове  съм включил основно студенти от НБУ, които са преминали школата по народно пеене на Нелка Петкова. С тези младежи работя още от НМУ \"Л. Пипков\", където съм бил техен учител и ги познавам добре. Всички те са част и от \"Фолк-джаз формацията\" на НБУ, където продължават да участват и след тяхното завършване. Една от големите ми мечти като преподавател е да видя на световна сцена наши студенти от Нов български университет и ученици от Национално музикално училище \"Любомир Пипков\". Този иновативен международен музикален проект ми предоставя точно такава възможност. Радвам се много на тези млади хора с прекрасни професионални качества и умения, които ме карат да се чувствам горд! Шест от осемте момичета, с които представихме новият албум \"Al este del cante\" в Испания през май 2018 г., са възпитаници на Нов български университет\", казва доц. д-р Георги Петков, диригент и аранжор на проекта.   ", "date": "2018.11.16", "title": "Български хор спечели \"Латино Грами\""}
{"url": "https://www.actualno.com/crime/myj-e-pochinal-sled-namushkvane-vyv-vlak-kraj-vakarel-news_706438.html", "text": "  50-годишен мъж почина, след като е бил намушкан във влак в района на Вакарел.     Сигналът е получен около 8 ч. тази сутрин от началник гара Вакарел. Влакът е спрян в района на гарата. Незабавно са изпратени служители на районното управление в Ихтиман и екип на Спешна помощ.\r\nПострадалият е починал в линейката на път към болничното заведение. По първоначална информация е бил ранен при възникнала свада във влака, съобщи „Фокус”.   Продължава работата по установяване и задържане на извършителите и изясняване на всички факти около случая.  По-късно от БДЖ съобщиха, че международният бърз влак № 494 от Истанбул през Пловдив за София престоява в гара Вакарел от 8:01 ч. поради възникналата саморазправа между пътници.\r\nКъм момента в композицията се извършват оглед и следствени действия от компетентните служби, което не позволява влакът да продължи своето пътуване.\r\nСъздадена е своевременна организация за обезпечаване на пътуването за всички 120 пътника като са пренасочени и настанени в следващия преминаващ влак. Бързият влак № 1620 от Пловдив за София е потеглил от гара Вакарел в 9:12 ч.    ", "date": "2018.11.16", "title": "Мъж е починал след намушкване във влак край Вакарел"}
{"url": "https://www.actualno.com/politics/deputat-ima-opasnost-ot-drastichno-uvelichavane-na-cenite-na-tvyrdite-goriva-news_706478.html", "text": "  „В началото на отоплителния сезон, управляващите са на път да вдигнат драстично цените на твърдите горива, които масово българските граждани използват за отопление“.     Това заяви народният представител от ПГ на „БСП за България“ Иван Иванов при обсъждането на .   Според него приемането на предложения закон на управляващите Иванов подчерта, че България „Всяка зима твърдите частици, които са във въздуха, затрудняват дишането“, обясни той.  „В навечерието на заявения утре грандиозен протест, управляващите са на път да довзривят българските граждани“, коментира той.\r\nИванов предложи законопроектът да бъде отложен, върнат обратно и да се доработи, защото не е належащ, повече от година отлежава и никой не се е занимавал с него.\r\n„В него няма нито ред за това- по какъв начин ще бъдат компенсирани българските граждани, които пряко ще бъдат засегнати от повишаване на цените на твърдите горива.       Данъците вдигнаха, гражданската отговорност увеличиха, та стигнаха и до дървата. Тази зима какво ще правят хората?“, попита народният представител и подчерта, че и без това цялата система за търговия с твърди горива е корумпирана от горе до долу.\r\nДруг депутат от левицата Пенчо Милков също се приесъедини към критиките по отношение на законопроекта. Милков заяви , че законопроектът претендира, че урежда изискванията за качеството на твърдите горива, но не го прави.\r\nНародният представител допълни, че още в началото, той се насочва срещу една малка част от твърдите горива – въглища и брикети.\r\n„ А горенето на дърва с ниско качество, обикновено с висока влажност, е един от най-сериозните замърсители на въздуха в България. , коментира Пенчо Милков.      Той добави, че държавата трябва да въведе стандарти за уредите за отопление или за промишлено горене и е необходимо администрацията на МОСВ да си върши ефективно работата по места.", "date": "2018.11.16", "title": "Депутат: Има опасност от драстично увеличаване на цените на твърдите горива"}
{"url": "https://www.actualno.com/sofia/stolichna-obshtina-njama-da-se-vkluchva-v-tyrga-za-publichna-prodan-na-kyshtata-na-javorov-news_706456.html", "text": "  Столичната община засега няма да се включи в търга за публична продан на къщата-музей на Яворов. Според тях е ценен културен и архитектурен обект, но има много неясноти със собствеността на имота.     \"Столичната община има твърда воля да придобие този обект – самостоятелно или заедно с държавата, но това трябва да стане по един законен, почтен за данъкоплатеца начин. Установи се, че има жалба във ВКС и това ни възпира\", каза зам.-кметът на София Тодор Чобанов за bTV.   \"За да се явим като купувач, ние трябва да получим разрешение от Столичния общински съвет, а това решение може да се вземе само ако ние гарантираме, че всички обстоятелства около тази публична продан са изчистени. За съжаление, докато има висящо дело във ВКС, няма как тази декларация от наша страна да бъде направена. Тоест ние с радост ще придобием обекта, когато делото във ВКС приключи. Едва тогава наистина може да гарантираме на данъкоплатците, че с техните пари няма да се случат странни неща или да се предизвика хаос, от който да произтекат нови проблеми, нови дела и нови саги със спасяването на обекта\", допълни той.\r\n\"Жалбата във ВКС е от мен, тъй като смятам, че преди да се пристъпи към каквито и да било сделки по имота, той трябва да бъде изчистен от всякакви тежести\", каза собственикът на имота Васил Панчев. По думите му, когато се произнесе и последната инстанция, пътят към сделка с общината или с потенциален купувач ще бъде отворен.  Той допълни, че желанието му е имотът да се върне в държавата.\r\n\"Надявам се съдът да се произнесе в наша полза. Ако това стане, ние ще влезем веднага в преговори с държавата за придобиване на имота. Ако произнесе друго решение, съдия-изпълнителят ще пристъпи към продажбата на имота\", отбеляза Панчев.   Тодор Чобанов каза още, че къщата има нужда от много сериозен ремонт, за да бъде укрепена.    ", "date": "2018.11.16", "title": "Столична община няма да се включва в търга за публична продан на къщата на Яворов"}
{"url": "https://www.actualno.com/politics/manol-genov-65-mln-evro-shte-bydat-razdadeni-na-7-obshtini-a-ostanalite-news_706445.html", "text": "  Народният представител от ПГ на „БСП за България“ и заместник-председател на Комисията по околна среда и води Манол Генов заяви. че трябва да се води адекватна политика за разпределяне на ресурса между общините.     \"65 млн. евро ще бъдат раздадени на 7 общини. Ами другите 20 и няколко, които останаха? Хората трябва да знаят, че бяха лишени от тези средства.   Искам да вмъкна един друг елемент. Борим се с демографската криза. Всички хора искат да дишат чист въздух. Ние парите ги насочваме към 7 общини. Не е ли това действие да насочим миграцията и хората към тях“, допълни още Генов.\r\nТова изказване той направи по време на дебатите по промените в Закона за чистотата на атмосферния въздух.  Депутатът заяви още, че мерките по промените на занодателството са закъсмени и причината да бъдат приети е опасността от санкции от ЕК.\r\n\"Дълбоко съзнаваме, че България се нуждае от спешно законодателство в посока за опазване чистотата на атмосферния въздух. Сега с оглед на това, че имаме срок от два месеца да не влязат в сила санкциите, които ни се налагат, е необходимо да се пристъпи към някакво законодателство, с което да се покаже, че нещо ще се върши“, каза Манол Генов.   По думите му вероятно ще се отчете като мярка и вдигането на данъка на автомобилите с цел опазване на чистотата на атмосферния въздух. „Не е това пътят - да бъркаме непрекъснато в джоба на хората“, каза Генов.    Той се обърна и към министър Нено Димов: „Кое лоби обслужихме, г-н министър, това, което произвежда и продава горелките? Направил съм си една сметка, че това ще засегне 50-60 хил. домакинства в България“, коментира още Манол Генов.\r\n„Непрекъснато по пътя хората влачат дърва. Кой взел клон, кой взел пън, кой спрял бус и товари вътре от клечки до пънове. Къде е тука стандартът, г-н министър? Тези хора как ще ги контролираме. Много е тънък ледът, върху който се стъпва в момента. Добре е да се отчетем пред ЕК, добре е да покажем резултати, но в случая за мен има много неща, които трябва да се пипнат по този закон“, допълни още той.", "date": "2018.11.16", "title": "Манол Генов: 65 млн. евро ще бъдат раздадени на 7 общини, а останалите?"}
{"url": "https://www.actualno.com/politics/martin-dimitrov-dyrjavata-e-chast-ot-prichinite-za-visokite-ceni-na-gorivata-news_706444.html", "text": "  \"Държавата е част от причините за високите цени на горивата. Бяха ударени малките бензиностанции. ГЕРБ и БСП приеха Закон за горивата през лятото, който  удари малките бензиностанции и цените тръгнаха нагоре\". Това каза Мартин Димитров в интервю за bTV.     По думите му когато на пазара има малки играчи има ценова конкуренция, а когато ги няма цените се повишават.   \"Правителството работи да има по-малко конкуренция на пазара на горивата\", каза още Мартин Димитров.\r\nСпоред него не трябва да има увеличаване на акцизите и данъците.  \"Разликата от 10 лева в данъка няма да спре хората да си купуват стари коли. Политиката трябва да бъде да се правят големи данъчни стимули  за новите коли,които не замърсяват\" , посочи още той.\r\nПо повод протестите Мартин Димитров отбеляза, че това е само началото.   \"България не предоговори цената газа – това означава скъпо парно и очаквам нови протести. Очаквам и предсрочни парламентарни избори\", каза още Мартин Димитров.    Влияние на протестите без всякакво съмнение има, но на нас ни трябват системни решения. Не може всеки път, когато цените на горивата тръгнат нагоре, да ни трябва протест, каза депутатът от \"Демократична България\". Той обяви, че от партията имат конкретни мерки, записани като законопроект за цените на горивата, които ще  внесат в парламента.\r\nДимитров допълни, че дори са пращали сигнал до европейската комисия. „В България цените са над средно европейските без данъците в редица случаи, което показва, че проблемът не е в добавката“, каза той. Според него това са фалшиви идеи и не се търсят истинските решения, а КЗК не защитава конкуренцията.", "date": "2018.11.16", "title": "Мартин Димитров: Държавата е част от причините за високите цени на горивата"}
{"url": "https://www.actualno.com/business/dohodite-ni-se-uvelichavat-no-razhodite-se-uvelichavat-poveche-news_706388.html", "text": "  Доходите на българите се увеличават и през третото тримесечие, но е с много важното уточнение, че разходите също растат - и то повече от доходите. Това показва статистиката на НСИ, обобщена от в. \" \".     Според данните, в периода юли-септември тази година , т.е. 7,7% повече на годишна работа. Само че с 9,8% на годишна база и .   Храната продължава да е най-големият разход на българина, макар че като дял от разходите вече рядко е над 30% за разлика от 5-6 години по-рано, когато често се доближаваше до 40%. През третото тримесечие на 2018 г. за храна и безалкохолни напитки сме давали 30,1% от всичките си разходи, като този дял не се променя в сравнение с година по-рано. В абсолютна сума обаче през третото тримесечие харчовете ни за храна са 457 лв. на месец срещу 416 лв. година по-рано, т.е. има увеличение с 9,8%.\r\nНай-много обаче на годишна база се увеличават парите, които харчим за развлечения и свободно време, културен отдих и образование - 19,8% на годишна база. През последните 10 години тези разходи рядко са били над 4% от общите, но от около 2 години насам вече стигат 6-7 процента дял. През месеците между юли и септември например за развлечения сме давали 6,8% от общите си разходи, докато година по- рано - 6,3%.  В същото време от данните за инфлацията за октомври, разпространени от НСИ предния ден, се видя, че цените в сектор “Развлечения и култура” имат сравнително високо поскъпване от 4,7%, което обикновено се получава при по-голямо потребление. В абсолютни стойности обаче за култура и развлечения харчим сравнително малки суми: 104 лв. месечно сега срещу 87 лв. миналата година.\r\nДруги разходи, които също нарастват доста в сравнение с година по-рано, са разходите за транспорт и съобщения. Това се дължи изключително само на поскъпването на горивата. През третото тримесечие на 2018 г. сме харчили за транспорт по 178 лв. месечно, докато година по-рано - по 155 лв., или ръстът е с 14,6%.   Третото по значимост увеличение на разходно перо от семейния бюджет е на данъците и осигуровките - с 13,3% на годишна база, или от 165 лв. м.г. на 187 лв. сега. През тази една година не е имало увеличение на данъците с изключение на юнското увеличение с 1 процентен пункт на социалните осигуровки, т.е. обяснението трябва да се търси или в по-акуратното плащане, или в повишаване на плащанията за личните местни данъци - .    ", "date": "2018.11.16", "title": "Доходите ни се увеличават, но разходите се увеличават повече"}
{"url": "https://www.actualno.com/society/redica-izvestni-lichnosti-uvajiha-blagotvoritelnata-vecher-na-chudesata-news_706461.html", "text": "   Събитието е част от тазгодишната кампания на Фондация „Нашите недоносени деца“      На 14 ноември 2018 г., за първа година у нас в Софийска градска художествена галерия се проведе „Вечер на чудесата“, която е част от кампанията „Големи чудеса за малките герои“, организирана от фондация „Нашите недоносени деца“. Редица известни личности, партньори, дарители, медии и посланици на кампанията уважиха благотворителната инициатива в подкрепа на малките герои.   По време на събитието Нина Николова – Председател на фондацията, разказа повече за постигнатите до момента резултати през годините и благодари на всички присъединили се към каузата водещи неонатолози, посланици и дългогодишни партньори, допринесли за успеха на кампанията, като им раздаде специални плакети и грамоти.\r\n„За нас е много важна подкрепата, която получаваме и изключително много сме благодарни на всички, които от скоро или от дълги години ни подкрепят и с Вечерта на чудесата искахме да им го покажем!“, сподели Нина Николова. Тя представи още и планираните дейности и цели на тазгодишната кампания, а именно набиране на средства за закупуване на необходимата животоспасяваща апаратура в неонатологичните отделения в страната, изграждане на семейни стаи в болниците, които да позволят на родителите да бъдат с децата си по време на техния продължителен болничен престой и подпомагане на работата на семеен център за недоносени деца “Малки чудеса”.  Сред гостите на събитието бяха голяма част от посланиците на кампанията –Михаела Филева,Силвия Митева, Ива Екимова и други, представители на партньорите и дарителите на кампанията, също и така важните за малките герои лекари – проф. Слънчева, доц. Георгиева, доц. Мумджиев, д-р Аргирова и много други гости, дошли да подкрепят каузата на кампанията.\r\nВодещ на „Вечер на чудесата“бе Милена Златкова от „Тройка на разсъмване“ и дългогодишен посланик на фондацията, а своята подкрепа с песни отправиха две от лицата на „Големи чудеса за малките герои“ – очарователната българска певица Маги Джанавароваи изключително талантливият Славин Славчев.   На събитието бяха представени клиповете на посланиците, в които те призовават за подкрепа на недоносените деца чрез дарения и събиране на средства за каузите на фондация „Нашите недоносени деца“. Над 6000 е броят на недоносените бебета, родени в България всяка година. 30% от тях получават тежки увреждания, а над 50% получават различни по-леки дългосрочни проблеми, които с адекватна ранна интервенция са преодолими.    Всеки може да се включи в кампанията „Големи чудеса за малките герои”, като направи своето дарение на специалната платформа www.donate.premature-bg.com или със DMS BEBE на номер 17 777 за абонати на Telenor, Vivacomи A1.", "date": "2018.11.16", "title": "Редица известни личности уважиха благотворителната \"Вечер на чудесата\""}
{"url": "https://www.actualno.com/business/benzinyt-poevtinjava-ot-gerb-priznaha-che-za-ekokolite-shte-se-plashta-syvsem-leko-po-malko-news_706392.html", "text": "  Ново поевтиняване на бензин A95 и в началото на днешния ден – това сочи статистиката на специализираната платформа fuelo.net.     Средното поевтиняване е от 1 стотинка – средната цена на най-популярния вид бензин е А95 е 2,19 лева на литър, което е поевтиняване от 19 стотинки от началото на месеца. Границите обаче са много широки – най-евтино бензин може да се намери вече и за под 2 лева (1,97 лева), а най-скъпо – 2,44 лева на литър.   Иначе, цената на отделните вериги също варира доста, макар и в малко по-тесни граници. Най-евтина е средната цена на веригата \"Зара Бензин A95H\" – 1,99 лева на литър т.е. дори Марешки не бие тази цена (неговата е 2,07 лева), а най-скъпо горивото се продава от Go Petroleum A95 – 2,32 лева на литър. Впечатление прави, че толкова оплюваната по форуми, Facebook и от десни политици като \"Демократична България\" верига \"Лукойл\" поддържа средна цена, която е по-ниска от средната изобщо – 2,16 лева на литър при 2,19 лева на литър средно общо за всички вериги. На 2,19 лева стоят Shell, \"Газпром\" и ЕКО.\r\nЗа разлика от А95, дизелът си остава средно 2,36 лева, което значи поевтиняване от само 5 стотинки от началото на месеца. Най-ниската цена по бензиностанциите е 2,13 лева, а най-високата – 2,56 лева. Най-евтино дизелът се търгува от веригата на Марешки – 2,21 лева, а най-скъпо – от \"Газпром\", 2,39 лева. \"Лукойл\", Shell и EKO стоят като вериги точно на средната цена – 2,36 лева.   След като на ниво комисия , депутатът от ГЕРБ Александър Иванов продължи да поддържа тезата на партията си и пред Нова телевизия – че кметовете подкрепят промяната, като обаче каза, че тези, които имат по-екологични коли, ще плащат \"съвсем леко по-малко\".   На директен въпрос ще се повиши ли с над 80% т.е. около 30-40 лева за най-големия дял автомобили (100 конски сили, 11-годишна кола), Иванов отговори, че имало такава възможност, но общините ще определят ставките и щели да използват минималното увеличение по формулата, в която влиза имуществен компонент (мощност на двигателя) и екостандарта (Евро).    Мислите ли, че ако българинът можеше, няма да си купи нова кола, опонира червеният депутат и бивш кмет на Смолян Дора Янкова, според която общините обяснили, че няма да се възползват от новия законопроект през първата година. Ще започне да се подобрява качеството на въздуха, когато почнем да мислим дали имаме нужда от три автомобила, които са много мощни, но много стари, подчерта Иванов. И повтори и друга теза – щяло да се плаща една кутия цигари на месец за по-скъпия данък на по-старите коли. А в ракия как го обръщате, иронизира Виктор Николаев.", "date": "2018.11.16", "title": "Бензинът поевтинява, от ГЕРБ признаха, че за екоколите ще се плаща \"съвсем леко по-малко\""}
{"url": "https://www.actualno.com/smolyan/ukrepvat-svalchishta-kraj-chepelare-sled-material-na-actualnocom-news_706441.html", "text": "  Стартираха укрепителни дейности по свлачищата в община Чепеларе, след репортаж на . Само преди по-малко от седмица кметът на града Славка Чакърова съобщи пред екипа ни, че се бои от провал на предстоящия зимен туристически сезон. Причина за опасенията й са неукрепени и необезопасени пътни участъци, на които бяха нанесени щети от дъждовете и придошлата вода на река Чая, през лятото на тази година.     Чакърова обясни, че неколкократно е изпращала писма до различни министерства, ангажирани с проблема, както и до Междуведомствената комисия за възстановяване и подпомагане към Министерски съвет. С общински средства са извършвани временни укрепителни дейности, въпреки че община Чепеларе е във финансова криза към момента. Кметът на града изрази опасенията си, че тъй като през пътищата в общината ежегодно преминават стотици хиляди български и чуждестранни туристи, ако свлачищата не бъдат укрепени, съществува опасност пътните участъци да пропаднат напълно и пътуващите да не могат да достигнат до различните дестинации. Пред кметът на града каза също, че необходимите средства за ремонтите, възлизат на над 2 000 000 лева. Тя е апелирала и към Агенция „Пътна инфраструктура”, в която има създаден проект, да се предприемат спешни мерки и да бъдат направени подпорни стени в определени зони, но месеци наред резултат няма.   Дни, след изказването на Чакърова, вече са предприети мерки по отстраняване на проблема от ангажирания с това, орган – Агенция „Пътна инфраструктура”. Поради извършване на укрепителните дейности, в следващите 15 дни - до 30.11.18 г. - движението при 64-ти километър на пътя между Хвойна и Чепеларе ще бъде временно ограничавано. Преминаването на автомобили през участъка ще се спира периодично за време между 30 минути и 1 час, през светлата част на деня - от 07:00 ч. до 18:00 ч. Целта е да бъдат осъществени възстановителни дейности в участъка, компрометиран от дъждовете през август. Спирането на автомобилния трафик в участъка се налага, заради включването на сондажна машина в ремонтните работи през следващите дни.\r\nВременната организация на движение в отсечката е обезопасена чрез въведена светофарна уредба, функцията на която ще бъде подпомагана от сигналисти и служители на „Пътна полиция“. Необходимо е шофьорите да преминават внимателно, със съобразена скорост и да спазват пътната сигнализация, апелират от Агенцията. В посочения по-горе период пътуващите по направлението Смолян - Пловдив може да ползват алтернативен маршрут, преминаващ през Смолян - Девин - Кричим - Пловдив и обратно.  ", "date": "2018.11.16", "title": "Укрепват свалчища край Чепеларе след материал на actualno.com"}
{"url": "https://www.actualno.com/sciencelogy/facebook-pravi-sydija-za-postove-i-repliki-news_706385.html", "text": "  Социалната мрежа Facebook обяви, че ще създаде независим орган, който да приема обаждания, свързани с неподходящо съдържание.     \"Стигнах до заключението, че не трябва да взимаме толкова много решения относно свободното изразяване и безопасност сами\", сподели създателят на социалната мрежа Марк Зукърбърг на специален брифинг, предаде БГНЕС.   Независимият орган ще се задейства през следващата година и ще бъде в ролята на \"съдия\" за съдържанието във Facebook. \"Напредвахме в това да спрем омразата, заяждането и терористични заплахи към нашата мрежа\", допълни Зукърбърг. \"Всичко е въпрос на намиране на правилния баланс между това да дадеш трибуна за изразяване на хората и да осигуриш на потребителите сигурност\", каза още той.\r\nСпоред него проблемите идват и от това, че хората са склонни към по-сензационно съдържание, което, според Зукърбърг, не са \"здравословни за цивилизования начин на изразяване\". \"Наблюдаваме подобно нещо в новините по кабелните телевизии и по таблоидите\", заяви той.  Относно заяждането, то крие по-особени проблеми за Facebook, тъй като може да бъде субективно – закачка в поста може да бъде възприета по-погрешен начин, а именно като език на омразата. \"Все по-често успяваме да уловим съдържание, в което присъства езика на омразата, преди някой да го докладва, в частност насилието и изображенията в социалната мрежа\", споделиха от Фейсбук. \"Все още обаче има места, в които трябва да свършим доста работа\", признаха от мрежата.", "date": "2018.11.16", "title": "Facebook прави съдия за постове и реплики"}
{"url": "https://www.actualno.com/society/kmetyt-na-asenovgrad-opredeli-konkursa-kmet-na-godinata-kato-falshiv-news_706379.html", "text": "  \"Не обръщайте внимание на фалшиви конкурси!\", предупреди градоначалникът на Асеновград доктор Емил Караиванов. Като такъв той определи съревнованието за \"Кмет на годината\", организирано от kmeta.bg. \"Аз не твърдя, че съм идеалният или най-добрият кмет. Но община Асеновград е направила много. Тя е водеща, по отношение програмата \"ин витро\". А някак си изчезнахме от тази програма\", изрази мнението си градоначалникът.     Караиванов съобщи, че Националното сдружение на общините е със становище по темата, което не е в полза на този тип конкурс. По думите кмета на Асеновград, членовете на Сдружението не подкрепят състезанието, с мотивите, че критериите и начинът на оценяване са опорочени. \"Аз лично не желая да участвам в този конкурс, никой не ме е поканил, нито общината е заявявали участието си\", каза в заключение по време на среща с медиите кметът Емил Караиванов.   Припомняме, че и тази година градоначалникът на Асеновград не бе удостоен с приз в нито една от категориите на конкурса.\r\nВ противоречие с казаното от асеновградския кмет, по време на церемонията по връчване на наградите за \"Кмет на годината 2018\", председателят на Националното сдружение на общините в Република България и кмет на Велико Търново Даниел Панов благодари на организаторите на конкурса, че създават такава \"благоприятна конкурентна среда\". Той е на чело на местната власт във Велико Търново и бе удостоен с приза в категорията за \"Ин витро\" програми\", в класа за голяма община.  ", "date": "2018.11.16", "title": "Кметът на Асеновград определи конкурса \"Кмет на годината\" като фалшив"}
{"url": "https://www.actualno.com/cite/a-v-rakija-kak-obryshtate-po-skypija-danyk-na-starite-koli-news_706393.html", "text": "  Това попита водещият на сутрешния блок на Нова телевизия Виктор Николаев депутата от ГЕРБ Александър Иванов, след като Иванов повтори отново тезата, че увеличението на данъка за по-старите коли ще е в размер на кутия цигари месечно.     На директен въпрос ще се повиши ли с над 80% т.е. около 30-40 лева за най-големия дял автомобили (100 конски сили, 11-годишна кола), Иванов отговори, че имало такава възможност, но общините ще определят ставките и щели да използват минималното увеличение по формулата, в която влиза имуществен компонент (мощност на двигателя) и екостандарта (Евро).   ", "date": "2018.11.16", "title": "А в ракия как обръщате по-скъпия данък на старите коли?"}
{"url": "https://www.actualno.com/blagoevgrad/kmetski-oskar-za-gradonachalnika-na-bansko-georgi-ikonomov-news_706404.html", "text": "  Кметът на Банско, Георги Икономов, получи приза \"Кмет на годината 2018\" в категорията \"Туризъм, култура, фестивали и традиции\". Това се случи по време на официалната церемония, където градоначалникът бе награден в една от общо 10-те категории, съобщиха от община Банско. Конкурсът стартира на 5 ноември, като всеки гражданин имаше право да даде гласа си онлайн за всеки един от 265-те кметове.      \"Оценката на гражданите, гласували именно Банско да бъде носител в категорията \"Туризъм, култура, фестивали и традиции\" е оценка за  действията ни в сферата на туризма и културата. Факт е, че Банско съумява да запази и да увеличи своето присъствие като предпочитана целогодишна дестинация, както за нашите сънародници, така и за чужденците. Факт е, че имаме какво да покажем – през прекрасните условия за зимен и летен планински туризъм, през разнообразните и атрактивни фестивални формати, през качествения туристически продукт, през гостоприемството на банскалии, през китните спокойни улички и съхранения фолклор. Затова благодаря на организаторите от Кмета.бг и на гражданите, които са гласували за нас. Банско, честита награда!\" заяви Икономов от сцената на събитието.\r\nТова е втората награда за Икономов от конкурса \"Кмет на годината\". Припомняме, че през 2015 година той отново бе отличен в категорията \"Съхранена история и култура\".  ", "date": "2018.11.16", "title": "Кметски \"Оскар\" за градоначалника на Банско Георги Икономов"}
{"url": "https://www.actualno.com/america/sasht-povdignaha-obvinenija-sreshtu-osnovatelja-na-wikileaks-news_706402.html", "text": "  САЩ повдигнаха обвинения срещу основателя на WikiLeaks Джулиан Асанж, който от 2012 г. е на територията на еквадорското посолство в Лондон. Това съобщи вестник Washington Post, който се оказа, че притежава документи, отнасящи се до обвиненията срещу Асанж.     Американското министерство на правосъдието не планира да разкрива информация за обвиненията срещу Асанж, но един от помощните прокурори Келен Дуайър несъзнателно е разкрил тази информация.   Източници на Washington Post потвърдиха, че основателят на сайта е обвинен и че тази информация не е официално оповестена.\r\nВероятно основните обвинения ще бъдат заради статия за шпионаж, предаде The Wall Street Journal, цитиран от ТАСС.  Джулиан Асанж се намира от 2012 г. на територията на еквадорското посолство в Лондон, където е получил убежище.\r\nПо този начин основателят на WikiLeaks се опитва да избегне екстрадицията в Швеция, където е издадена заповед за арестуването му във връзка с твърдения за \"сексуална принуда и тормоз\" и изнасилване.   Основният проблем на Асанж бе, че Швеция ще го депортира в Съединените щати, където австралиецът е изправен пред 35 години затвор или смъртно наказание за публикуване на секретни документи от Държавния департамент. Обвиненията основателя на WikiLeaks отхвърля и ги нарича политически мотивирани.    През март тази година властите в Еквадор лишиха Асанж от комуникации - достъп до интернет и телефон. Тази стъпка в Кито се обяснява с факта, че Асанж продължава да прави политически изявления.\r\nСамият основател на WikiLeaks заяви, че еквадорските власти се опитват да го лишат от правото на убежище и да го предадат на САЩ, след което заведе дело в съда, който обаче отхвърли претенциите на Асанж срещу Кито.", "date": "2018.11.16", "title": "САЩ повдигнаха обвинения срещу основателя на WikiLeaks"}
{"url": "https://www.actualno.com/business/nad-28-mlrd-evro-sa-prihodite-na-bylgarija-ot-mejdunaroden-turizym-news_706380.html", "text": "  За последните три години - от 2015 г. досега – България е с 31% ръст на международните туристи. Това каза Николина Ангелкова по време на церемонията по връчване на наградите „Кмет на годината“. Тя допълни, че за първите девет месеца на 2018 г. почти 8 000 000 чуждестранни туристи са посетили страната ни, което отново е ръст с около 6%. А приходите от международен туризъм за първите осем месеца от годината възлизат на над 2 млрд и 800 млн евро.     „Знам, че всяка една община има какво да покаже, защото притежава невероятна култура, история, природа, забележителности. Някои от най-известните европейски курорти са именно в България. Зимните ни курортни комплекси винаги са в топ 10, а морските също са едни от най-предпочитаните от международните туристи дестинации. И вярвам, че с общи усилия ние ще продължим да развиваме България, като предпочитана целогодишна туристическа дестинация.“, каза Ангелкова.   ", "date": "2018.11.16", "title": "Над 2,8 млрд евро са приходите на България от международен туризъм"}
{"url": "https://www.actualno.com/chronicles/ungarija-e-objavena-za-republika-news_706279.html", "text": "  Унгария (на унгарски: Magyarország) е вътрешноконтинентална държава в Централна Европа. Тя няма излаз на море и граничи с Австрия, Словакия, Украйна, Румъния, Сърбия, Хърватия и Словения. Площта ѝ е 93 030 km2, от които 92 342 km2 суша и 688 km2 водна площ.      „Унгария“ идва от средногръцкото име Οὔγγροι, което изглежда е заето през старобългарски от огурското оногур („десет огури“). Оногури е общото име на група народи, включени в племенния съюз на прабългарите, които се установяват в източните части на днешна Унгария след разгрома на Аварския каганат. Изглежда унгарците са част от групата на оногурите, като може би дори съставляват мнозинството от тях.    на страната е Magyarország, съставено от magyar („унгарски“) и ország („страна“). Думата magyar идва от magyeri („маджари“), едно от седемте главни полуномадски унгарски племена, които се установяват в Централна Европа в края на IX век. Първата част на името – magy, вероятно идва от протоугърското *mäńć- („човек“), срещащо се също в етнонима „манси“ (mäńćī, mańśi, måńś). Втората част – eri („човек“, „хора“, „род“) се е запазила в унгарското férj („съпруг“) и е когнатна с марийското erge („син“) и архаичното финско yrkä („младеж“).\r\nВ днешните си граници Унгария заема основната част от Панонската низина, намираща се в Карпатския басейн и пресичана от река Дунав.  Поради централното си разположение тя се е смята за мост между Изтока и Запада. 9 942 000 души. (По данни от преброяването от 2012 г.)\r\nНационалности: 9 416 045 – унгарци, 1 358 – българи, 190 046 – цигани (роми), 2 509 – гърци, 15 620 – хървати, 2 962 – поляци, 32 233 – германци, 620 – арменци, 7 995 – румънци, 1 098 – рутени, 3 816 – сърби, 17 693 – словаци, 3 040 – словенци, 5 070 украинци, 16 081 – други националности, 570 537 – неотговорили на въпроса за националността.       Майчин език: 9 546 374 – унгарски, 152 072 – друг език, 541 106 – неотговорили на въпроса за майчиния език.\r\nРелигиозна принадлежност: 5 289 521 – римокатолици, 268 935 – католици-униати, 15 928 – източноправославни, 1 622 796 калвинисти (реформати), 304 705 – лютеранци (евангелисти), 17 705 – баптисти, 5 840 – адвентисти, 34 530 – други протестантски деноминации, 24 340 – други християнски деноминации, 12 871– евреи, 13 567 – други нехристиянски деноминации, 1 483 369 – атеисти, 1 734 333 – неотговорили на въпроса за религиозната принадележност. Министър-председателят се избира по предложение на президента на републиката от парламента с обикновено мнозинство на всички депутати. Останалите членове на правителството се назначават от президента на републиката по предложение на министър-председателя. Правителството се състои от министър-председателя и министрите, заместник министър-председатели няма, при необходимост министър-председателят се замества от един от министрите, посочен от него. Понастоящем има 14 министри. Въоръжените сили на Унгария в лицето на Унгарската армия са подчинени на изпълнителната власт и по-конкретно на Министерството на отбраната, а чрез него – на министър-председателя.\r\nПрезидентът на републиката, който има главно церемониални функции, се избира от парламента за 5 години.      Унгария административно е разделена на 20 медье (области), като една от тях е столицата Будапеща. Сегашното административно деление е въведено през 1950 г.\r\nБрутният вътрешен продукт на Унгария за 2004 г. възлиза на 20 414 млрд. унгарски форинта (81 млрд. евро) или около 8000 евро на глава от населението.65% от БВП се осигурява от сектора на услугите, 31.2% на индустрията и едва 3.8% на селското стопанство.\r\nГоляма роля за унгарското стопанство играе туристическия сектор. Важни туристически центрове са столицата Будапеща и езерото Балатон.\r\nПоловината от износа се пада на изделия на машиностроенето и автомобилостроенето. Важни индустриални райони са областта на столицата Будапеща и западната част на страната около границата с Австрия.\r\nСлед идването на власт на Виктор Орбан и партията Фидес, Унгария води самостоятелна външна политика от тази на Европейския съюз, особено по отношение на Русия, с която осъществява тясно сътрудничество в сферите на промишлеността и енергетиката. Покупателната способност на населението се увеличава с 10% годишно. Унгария е страна с най-нисък процент на безработица от съседните си страни.", "date": "2018.11.16", "title": "Унгария е обявена за република"}
{"url": "https://www.actualno.com/crime/advokatyt-na-banevi-zashto-sa-zadyrjani-vyv-francija-sled-kato-sa-se-vryshtali-v-bylgarija-news_706395.html", "text": "  \"Проблемът е, че семейство Баневи са задържани в момент, в който се връщат в България. Нормално, полицейските и съдебни власти в България и във Франция са във връзка, за да знаят къде са и какво правят. Мисля, че България е знаела, че те се връщат. Логичен е въпросът защо са задържани във Франция, след като се връщат в България, която ги издирва.\" Това каза Венсан Пенар - адвокат на Николай и Евгения Банева във Франция.     Пенар допълни пред bTV, че ще се разгледа и процедурата около заповедта: \"Дали разполагаме с цялата информация, за да я уважим? Това ми е първата работа като адвокат. И втората – да проверя дали няма други причини, освен заявените от българските власти, за да поискат връщане на Баневи. Целта ни е да извадим аргументи пред следствието, заради които може да бъде отказано предаването на . Или поне да се зададат нови въпроси на България. Трябва ни допълнителна информация, за да сме сигурни, че процедурата отговоря на правилата.\"    Защитникът на Баневи уточни, че \"ролята на френския съд в момента не е да се занимава с това дали Баневи са виновни или не. Това не е негов проблем.\"\r\nПенар уточни, че Баневи не желаят да се връщат в България: \"Те не са съгласни с искането за връщане на българските съдебни власти и го заявяват пред френските. Първата ми цел е да получа всички документи около Европейската заповед за арест и да проверя дали са изрядни, както и да потърся дали има причини френският съд да каже: \"Отказвам да върна семейство Баневи на българските власти.\"  Адвокатът разказа, че Баневи не са предвидили, че ще бъдат задържани. Изненадата е пълна. На летището в Ница са сами с трите си деца. Когато ги задържат, полицията се обажда на техен приятел, който идва спешно да вземе децата. Той уточни, че втора седмица са с едни и същи дрехи. \r\n\"Добре са, като се има предвид, че са за първи път в затвора. Но са оптимисти. Децата обаче им липсват\", каза още Пенар.   На въпрос кои са важните дати в случая адвокатът обобщи: \"Арестувани са на 26 октомври. В същия ден са представени на главния прокурор в град Екс от Прованс, 6 дни по-късно – на следствието. От този момент нататък има срок от 60 дни, в който следствието трябва да даде становище. След това, ако има съгласие от арестуваните да бъдат предадени, това се прави в 10-дневен срок. Но ако арестуваните обжалват решението на съда от Екс от Прованс, тогава Касационният съд разполага с 30 дни, за да се произнесе. . Ако следствието или Апелативният съд не приемат искането за предаване, процедурата просто се прекратява. И тогава задържаните няма да бъдат предадени на българските власти.\"    Пенар разказа още, че по време на задържането на Баневи е имало много полицаи: \"Това е нормална подготвена процедура във Франция. Френската полиция е знаела, че тръгват за България. И просто ги чакат на летището. Семейството идва до гишето. Идват полицаите и им казват: \"Имаме Европейска заповед за арест. Задържани сте!\" Това е всичко. Няма насилие, никой не се е противопоставял. Няма агресия, но Баневи са задържани пред много хора и пред децата им. Не е имало журналисти, никаква публичност.\"", "date": "2018.11.16", "title": "Адвокатът на Баневи: Защо са задържани във Франция, след като са се връщали в България?"}
{"url": "https://www.actualno.com/america/narkobaronyt-el-chapo-podkupval-prokurori-i-policai-news_706390.html", "text": "  Наркобаронът Хоакин \"Ел Чапо\" Гузман е платил подкупи в огромен размер на мексиканските прокурори, полиция, военни и дори Интерпол, за да осигури безпроблемното протичане на операциите на картела Синалоа. Това твърди важен осведомител по делото срещу нарко боса. Хесус „Ел Рей“ Самбада, брат съдружника на Гузман в картела Исмаел „Ел Майо“ Самбада, разкри в детайли цените на кокаиновите доставки, които произхождат от Колумбия и пътуват до САЩ през Мексико – като сумите достигат до 300, 000 долара на месец само в Мексико Сити.     Исмаел Самбада, който работеше в картела от 1987 година до ареста си през 2008, се завърна на свидетелското място в съда за трети ден по дело, което се очаква да продължи четири месеца. Той сподели на съдията, че като водач на организацията в мексиканската столица е плащал подкупи на прокурора, федералния полицай, който отговаря за мостовете и летищата, полицията и дори Интерпол, предаде БГНЕС.   В добавка към споменатите 300, 000 долара, Самбада призна и за подкуп на стойност 100, 000 долара, който е бил платен на Генерал Жилберто Толедано, който е кмет на град Гереро. „Щях да внеса кокаин от Колумбия през Гереро…и тогава ,,Ел Чапо“ дойде при мен и ми каза: Отиди при Генерал Толедано, той е мой приятел, дай му 100, 000 долара от мен“, сподели Самбада.\r\n61-годишният Гузман бе докаран в САЩ преди 22 месеца. Той е обвинен в контрабандата на повече от 155 тона кокаин в САЩ за период от 25 години. Ако бъде признат за виновен, ,,Ел Чапо“ ще получи доживотна присъда. Адвокатите на обвиняемия го защитават с тезата, че той е бил изкупителната жертна на едно корупционнно правителство, както и че истинският шеф на картела не е бил той, а неговият съдружник Исмаел Самбада.  ", "date": "2018.11.16", "title": "Наркобаронът Ел Чапо подкупвал прокурори и полицаи"}
{"url": "https://www.actualno.com/sofia/vmesto-parkomesta-kashpi-pred-stolichna-obshtina-news_706397.html", "text": "  Точно пред Столична община, на улица „Московска”, вече е предприета мярка, която явно цели да откаже хората от личните им автомобили. Или пък цели да ги кара да обикалят по тесните улички в отчаяно търсене на паркомясто.     Оказа се, че на „Московска” вече не може да се паркира, защото половината платно е заето от кашпи с храстчета. Не е ясно чия е идеята и дали това е правено по проект. Първият коментар във Facebook групата \" \" обаче дава красноречива оценка за случилото се: \"Тия тотално са мозъчно абдикирали\".     Владимир Христовски   ", "date": "2018.11.16", "title": "Вместо паркоместа, кашпи пред Столична община"}
{"url": "https://www.actualno.com/crime/student-e-otkril-strelba-po-protestirashti-v-pernik-news_706418.html", "text": "  Млад мъж откри стрелба с газов пистолет по част от протестиращите снощи в Перник, съобщи БНР. Пострадали след неприятния случай няма.     Стрелецът се оказал блокиран в автомобила си, докато чакал да приключи поредният протест на перничани.\r\nМъжът изгубил самообладание, сбил се с един от протестиращите и извадил газов пистолет, с който стрелял няколко пъти.   Част от свидетелите твърдят, че изстрелите били във въздуха. Други обаче са на мнение, че те били насочени към протестиращите.  След като приключил със стрелбата, мъжът пробил колоната от протестиращи и избягал в посока София. По пътя предизвикал катастрофа с друг автомобил, а по-късно бил задържан след преследване на територията на 6-о РПУ в София.\r\nСтрелецът е 24-годишен студент в Американския университет в Благоевград.\r\nПо случая е образувана преписка. Вероятно мъжът ще бъде върнат на територията на Перник.    ", "date": "2018.11.16", "title": "Студент е открил стрелба по протестиращи в Перник"}
{"url": "https://www.actualno.com/asenovgrad/akcija-po-kastrene-koronite-na-dyrvetata-v-asenovgrad-news_706377.html", "text": "  Акция за прочистване короните на дърветата по места, в които има интензивно движение на пешеходци, започна в Асеновград. Цялостно почистено вече е парковото пространство на булевард „България“ - край жилищните сгради с номера 67, 69 и 71. В момента продължава акцията по кастрене на дърветата в Градския парк. След като бъдат приключени там, дейностите ще се насочат в останалите паркове в града – на улица „Цар Освободител“, до Пожарната, до ЖП-гарата и при паметника на Христо Ботев. Почистват се и тревните площи от окапали листа.     Наред с акцията по кастрене клоните на дърветата, започна и засаждане на есенни цветя по кръговите кръстовища и в централната градска част на Асеновград. До момента са засадени приблизително около 10 000 стръка теменужки и друга растителност. Стартира и залесяването с храстова растителност. А през пролетта, когато започне да функционира поливната система за капково напояване в Градския парк, там ще бъдат оформени и цветни зони.   Междувременно стана ясно, че община Асеновград вече има договор за доставка на растителност и изпълнява ангажиментите, които е поела към гражданите, за безплатно предоставяне на фиданки. Дървета ще се раздават на асеновгрдачаните, които са подали молби през пролетта.", "date": "2018.11.16", "title": "Акция по кастрене короните на дърветата в Асеновград"}
{"url": "https://www.actualno.com/america/objaviha-stranata-v-latinska-amerika-kydeto-zagivat-naj-mnogo-jeni-news_706391.html", "text": "  Ел Салвадор влезе в негативна статистика. Това е държавата с най-голям процент убити жени в Латинска Америка и Карибския полуостров за 2017 година – повече от 10 убити на всеки 10 000 представители на нежния пол. В района на страната, през изминалата година около 2, 795 момичета на 15-годишна възраст и повече са били убити заради пола си, обяви Икономическата комисия за Латинска Америка и Карибския полуостров, съобщи БГНЕС.     Бразилия е на първо място в черната класация с 1, 133, но имайки предвид малкото население на Ел Салвадор, страната е на челното място. Въпреки че 18 държави, включително Бразилия и Ел Салвадор, промениха законите си, за да осигурят протекция за жените, убийствата им продължават да остават ненаказани.   \"Убийството на жени е най-жестоката проява на насилие над една жена\", заяви главният секретар на комисията Алисия Барсена. ,,Нито класифицирането на проявата като престъпление, нито усилията да поднесем статистически данни, спомогна да изкореним проблема, който ни тормози и ужасява всекидневно“, добави тя.\r\nХондурас, Гватемала, Доминиканската Република и Боливия също имат висок процент, като всяка втора жена на 100, 000 е убита. В региона единствено Панама, Перу и Венецуела имат показател под 1 жертва на 100, 000 жени. Икономическата комисия за Латинска Америка и Карибския полуостров призова политическите лидери да адресират проблема, тъй като престъпленията срещу жените имат икономически, възрастови, расови и културни компоненти.  ", "date": "2018.11.16", "title": "Обявиха страната в Латинска Америка, където загиват най-много жени "}
{"url": "https://www.actualno.com/america/ognenoto-bedstvie-v-kalifornija-veche-e-naj-smyrtonosnoto-v-istorijata-na-sasht-news_706383.html", "text": "  Броят на изчезналите в следствие на опустошителните пожари в Калифорния е вече 631 души, споделиха властите, като междувременно са били намерени останките на нови седем загинали хора от спасителите. С това жертвите на огъня станаха 63 души, което прави случилото се най-голямата огнена трагедия в историята на САЩ.     Шерифът на Бут Каунти (засегнатия от пожарите район) Кори Хонеа каза, че броят на изчезналите е нарастнал двойно само за последното денонощие, пише БГНЕС. \"Искам да разберете, че хаоса, с който се справяме в момента, е невероятен\", заяви той пред журналисти, обяснявайки огромната бройка.   Седемте допълнителни жертви увеличават бройката на загиналите на 63 в Северна Калифорния. 56 от жертвите са от градчето Парадайс. За южната част на щата има информации за поне още трима души, които са намерили смъртта си заради огненото бедствие.\r\nПарадайс, чието население е около 26 000 души и се намира на 130 км  северно от столицата на щата Калифорния Сакраменто, беше изпепелен от  пожара, който бе разнасян по домовете и от силните ветрове. Няколко  световноизвестни звезди от музикалния и кино шоубизнес загубиха домовете  си в Малибу в следствие на пожарите, като в това число попадат Пиърс  Броснън, Майли Сайръс, Нийл Йънг, Робин Тик, Шанън Дохърти и Джерард  Бътлър.  Президентът на САЩ Доналд Тръмп ще пътува до Калифорния в събота, за да се срещне с жертви на опустошителните пожари, съобщиха от Белия дом. Тръмп първоначално не показа достатъчно съчувствие към пострадалия американски щат, като обвини лесничеите и заплаши да спре федералното им финансиране в свой пост в Twitter. \"Милиарди долари се харчат ежегодно, има толкова много жертви и всичко това е заради начина, по който се отнасяме с горите. Възстановяване сега или спиране на федералното финансиране\", заплаши Тръмп.", "date": "2018.11.16", "title": "Огненото бедствие в Калифорния вече е най-смъртоносното в историята на САЩ"}
{"url": "https://www.actualno.com/society/novini-ili-novini-kartinata-na-pechata-za-16-noemvri-news_706372.html", "text": "  След на Борисов при Хекимян станаха ясни няколко неща: Валери ще си остане непокътнат, протестите трябва да спрат, най-бедни сме в ЕС щото по принцип сме си бедни и въобще всичко е чудесно. Докато чакаме следващата сряда, ето какъв е прегледът на печата.      \"Сега\" пише, че кабинетът планира такси за преминаване по мостове и тунели. Досега такива такси в България не са били налагани, отбелязва изданието, а ние отбелязваме, че е крайно време да има данъци въобще върху всичко - например върху предното огледало, което отрязава слънчевите лъчи и с това създава допълнителен ефект върху глобалното затопляне. \"Сега\" пише и че се предвижда ред, по който да се плащат таксите за път, отдаден на концесия, макар че такива пътища...няма. Това е исторически ход - започват да се събират данъци от Нищото.    Вестникът пише, че \"Българинът харчи все повече за данъци, развлечения и транспорт\". Интересно - какво правят развлеченията в тая свещена тирада? Може и да има логика: изглежда са буфера, през който да ти мине напрежението от останалите две - така и така всичко е отишло на кино, отиди поне на кино. Общият доход средно на лице на домакинство, пишат още \"Часовете\", е стигнал 1541 лева. Това как се калкулира - с бонусите за \"Търговския регистър\" ли? Като погледнем, че разходите обаче са с 2% повече от приходите, май отговорът е \"не точно\" ...      \"Труд\", както и впрочем \"24 часа\", цитират Цветанов, който на късен вечерен форум, е казал, че Според нас това е фалшива новина, не го е казал това Цветанов, нещо лъжат. \"Участниците във „Фермата“ създадоха обичай против лош късмет\", пише \"Монитор\". Те били измислили собствена хореография и напеви, с които да гонят лошотията. Да вземат да минат през парламента, може пък да хване дикиш? \"Монитор\" цитира също \"Галъп\", че българите били скептични към здравната реформа. Така. Ето тук идва връзката с предишната новина - само народи без въображение се лекуват с лекарства. Измислете нещо - напевче, танц, туй-онуй? \r\nМоже да мине и по здравна каса.   ", "date": "2018.11.16", "title": "Новини или Novini - картината на печата за 16 ноември  "}
{"url": "https://www.actualno.com/europe/estonija-syshto-ne-iska-da-podpishe-globalnija-pakt-za-migracijata-news_706384.html", "text": "  Естония се присъедини към страните, които отказват да подпишат Глобалния пакт на ООН за миграцията, предаде БГНЕС, позовавайки се на Нова телевизия. Правителството на балтийската република не можа да постигне съгласие по въпроса.     Външният министър Свен Миксер е бил за подписване на пакта, но му се противопоставил министърът на правосъдието Урмас Рейнсалу, който е от консервативната партия \"Про патриа\". Тя се опасява, че пактът може да стане част от международното право и да ограничи възможността на Естония да определя своята миграционна политика.   \"Когато създадохме тази коалиция, ние се съгласихме, че ще вземаме решенията си единодушно. За съжаление днес не можахме да постигнем консенсус\", каза премиерът Юри Ратас по-късно.\r\nАвстралия, Австрия, Чехия, Унгария и САЩ също отказват да подпишат пакта. Сигналът от България е противоречив - засега подписването е спряно, макар че външно министерство не го потвърди официално.  Пактът въвежда понятието \"легална миграция\", с идеята процесът да бъде урегулиран, което се вижда като заплаха лично от евродепутата и зам.-председател на ВМРО Ангел Джамбазки.", "date": "2018.11.16", "title": "Естония също не иска да подпише Глобалния пакт за миграцията"}
{"url": "https://www.actualno.com/sofia/v-jk-beli-brezi-se-nalaga-spirane-na-vodata-news_706223.html", "text": "  „Софийска вода” временно ще прекъсне водоснабдяването в някои части на столицата на 16 ноември. Това съобщиха от пресцентъра на дружеството.     Във връзка с подмяна на спирателен кран на ул. „Нишава“ в ж. к. „Бели брези“ се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. „Нишава“ от ул. „Дойран“ до ул. „Проф. Димитър Атанасов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул.“Дойран“ ъгъла с ул. „Нишава“.   Във връзка с подмяна на уличен водопровод на ул. „Капитан Димитър Списаревски“ в жк. „Дружба“ 1 се налага спиране на водоподаването от 10:00 до 19:30 часа на клиентите на „Софийска вода”, живеещи в района на: бл. 191 и бл. 192. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бл. 192.На 16 ноември 2018 г. (петък), във връзка с реконструкция на уличен водопровод на ул. „Васил Левски“ с. Негован , се налага спиране на водоподаването от 09:30 до 18:30 часа на клиентите на „Софийска вода”, живеещи в района на: ул. „Васил Левски“ №33, 34, 36, 38, 40, 42, 44, 46. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Васил Левски“ ъгъла с ул. „Езерата“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx.", "date": "2018.11.16", "title": "В ж.к. \"Бели брези\" се налага спиране на водата"}
{"url": "https://www.actualno.com/balkani/stana-jasno-kak-gruevski-e-izbjagal-v-ungarija-prez-albanija-i-cherna-gora-news_706381.html", "text": "  Албания официално потвърди, че бившият македонски премиер Никола Груевски е достигнал до Унгария, като е минал през нейна територия, предаде БГНЕС.     Граничният сектор при албанската държавна полиция посочва, че Груевски е преминал през Албания през прохода Хан Хоти-Муричан на албанско-черногорската граница, съобщава Плусинфо. Не се споменава обаче нито дума за граничния пункт, през който Груевски е влязъл на албанска територия.   \"Лицето Никола Груевски на 11 ноември 2018 г. в 19:11 ч е излязъл от Албания през прохода Хан Хоти в посока Черна гора, като пътник в автомобил с регистрационни номера CD1013A, собственост на посолството на Унгария в Тирана\", заяви албанската полиция. Също така се посочва, че в деня, в който Груевски е бил на територията на Албания, не е имало никаква заповед за задържане от Македония или Интерпол.\r\n\"Интепрол Скопие е изпратило информация до Интерпол Тирана на 13 ноември в 19:35 часа, че лицето Никола Груевски се издирва с международна заповед за арест\", се посочва в изявлението.  Същевременно МВР на Черна гора потвърди, че Никола Груевски влязъл в Черна гора от Албания и същия ден е напуснал страната.\r\n\"По повод на твърденията, които са публикувани в медиите, както и интереса на медиите по този въпрос, които се отнасят до това дали бившият премиер на Македония Никола Груевски е влязъл в Черна гора на 11 ноември 2018 г., заради верността на информацията на обществеността обявяваме следното: Никола Груевски напусна Черна гора в деня, когато влезе в нашата страна. Черногорската полиция напълно спазваше правните процедури\", заяви черногорската полиция в изявление.   В съобщението не са включени подробности за кой граничен преход Груевски напусна страната или с какъв документ.    А в Будапеща позиционната партия \"Моментум\" налепи плакати с надпис \"Търси се Груевски – правителството е готово да приеме още един престъпник\". На плакатите пише, че \"Груевски не е първият престъпник, който Унгария приема: международни престъпници идваха в Унгария като сътрудници на сирийския диктатор Башар Асад\", намеквайки за лица, които са плащали пари и купували облигации, а за сметка на това са получавали унгарско гражданство.\r\n\"Моментум\" е млада опозиционна партия в Унгария, основана през 2016 година. Тя не получи достатъчно гласове в последните избори, за да има свой представител в парламента.", "date": "2018.11.16", "title": "Стана ясно как Груевски е избягал в Унгария - през Албания и Черна гора"}
{"url": "https://www.actualno.com/celebrate/sv-apostol-i-evangelist-matej-news_706280.html", "text": "  В св. Евангелие (Мат. 9:9; Марк. 2:14) се разказва, че Иисус Христос, след като изцерил парализирания, отишъл към Тивериадското езеро, недалеч от Капернаум. Той се спрял на онова място, където събирали данъци. Като видял там митаря Матей, казал му: \"Върви след мене!\" Длъжността митар, или събирач на данъци, била в голямо презрение у юдеите, понеже митарят събирал данъци от божия народ за езическото римско правителство. Митарите, освен това, били твърде користолюбиви люде. Когато Йоан Кръстител проповядвал на човеците покаяние и митарите заедно с другите идвали при него да питат какво трябва да направят, за да получат царството небесно, Предтеча им казал: \"Не взимайте повече от определеното!\" (Лука 3:12-13).     Господ знаел душата на митаря Матей, презиран от юдеите. Той го намерил достоен да приеме истинското учение. И действително, Матей с радост чул думите на Спасителя, поканил Го у дома си, като поканил и някои свои познати. Господ милостиво беседвал с тях. Гордите фарисеи започнали да осъждат Спасителя и казали на учениците Му: \"Защо вашият Учител яде и пие с грешници!\" На това Спасителят казал: \"Здравите нямат нужда от лекар, а болните. Дойдох да повикам към покаяние не праведни, а грешници\". (Мат. 9:9-13).   От това време Матей бил винаги с Христа в числото на Дванадесетте Негови ученици. Наричат го още Левий. Но той сам от смирение нарича себе си Матей-Митар, като че ли да напомня за своето предишно звание.\r\nМатей написал своето Евангелие по просбата на апостолите осем години след възкресението на Спасителя. Той пръв описал събитията от земния живот на Господа. Неговото повествование се отличава с необикновена простота и е понятно за всекиго. То предава подробно възвишеното божествено учение на Христа за блаженствата, за молитвата и пр.  Обикновено на иконите, изобразяващи св. Матей, изобразяват до него, като тайнствен символ на евангелиста, ангелоподобен човек, изразявайки с това кротостта на неговия дух и чистотата на учението.\r\nЗа живота на св. евангелист Матей са запазени малко сведения. Той бил брат на св. ап. Яков Алфеев и както други апостоли, проповядвал Христовото учение и ходил в много и далечни страни: Мидия, Персия, Партия и Индия. Преданието разказва, че той отишъл при един див народ с лоши нрави и обичаи. Там му се явил Господ, дал му жезъл и му заповядал да го забие в земята, като обещал, че тоя жезъл ще принесе плодове, а от корена му ще протече чуден извор. Действително, Матей, като събрал всички жители, посадил жезъла, който цъфнал и пред очите на изумения народ се покрил с чудни плодове. От корена му бликнал бистър извор. Всички се затичали към това дърво, пили вода от чудесно появилия се извор и, по внушение на апостола, приемали тук св. Кръщение, след което излизали от водата духовно обновени.   Св. евангелист Матей завършил живота си мъченически. Неговите страдания и смърт били ознаменувани с много чудеса. Когато искали да го вземат, за да го подложат на мъчение, лицето му поразило гонителите с чудесна светлина. Те ослепели, но той с молитва им възвърнал зрението. Пламъкът не се докоснал до него при мъченическия му подвиг. И когато накрай той предал Богу духа си, мъчителите с ужас и изумление изповядали Божията сила, изказали почит към светите му мощи и станали ревностни християни.     © Жития на светиите, Синодално издателство, 1991 година. ", "date": "2018.11.16", "title": "Св. апостол и евангелист Матей"}
{"url": "https://www.actualno.com/balkani/74-000-migranti-tyrsjat-ubejishte-v-gyrcija-news_706370.html", "text": "  Гърция обяви, че . Това отбелязва електронното издание на вестник Kathimerini, цитирано от агенция \"Фокус\".     Гръцките власти заявиха в четвъртък, че в страната живеят около 74 000 търсещи убежище, като понастоящем се полагат усилия за разширяване на мигрантските лагери и подобряване на условията в островните лагери за мигранти, които пристигат по море.   Министърът на миграцията Димитрис Вицас заяви, че през следващите месеци .\r\nВицас призна, че ситуацията е \"трудна\" в тези лагери, където .  Той обеща да създаде малки здравни центрове във всеки от лагерите на островите Лесбос, Самос, Хиос, Лерос и Кос, където според споразумение между Европейския съюз и Турция за ограничаване на миграционните потоци новопристигналите по море от Турция са държани в очакване на обработването на техните предложения за предоставяне на убежище.", "date": "2018.11.16", "title": "74 000 мигранти търсят убежище в Гърция"}
{"url": "https://www.actualno.com/america/vse-poveche-migranti-ot-honduras-se-pozicionirat-pri-granicata-na-meksiko-sys-sasht-news_706382.html", "text": "  Над 1500 души от колоната мигранти от Централна Америка, придвижваща се в Мексико, пристигнаха в град Тихуана, на границата със САЩ, предаде БГНЕС, позовавайки се на информация на Нова телевизия.     Съгласно данните, става въпрос за десетки автобуси с хора - 22 превозни средства, във всяко от което пътуват по 50-тина души. Въпросните хора се присъединиха към още около 800 свои \"събратя по съдба\", които вече са в Тихуана.   Над 3000 други мигранти продължаваха да се придвижват с автобуси към Тихуана, където се очаква да пристигнат по-късно днес. Всички те са част от кервана, съставен основно от жители на Хондурас, бягащи от бедността и насилието в родината си. Керванът потегли на 13 октомври от град Сан Педро Сула и измина 4300 км, за да стигне до Тихуана.\r\nМигрантите са решени да влязат в САЩ, въпреки заплахите на американския президент Доналд Тръмп, който обеща да им попречи да проникнат на американска територия и разположи за тази цел близо 4800 военни по границата.  ", "date": "2018.11.16", "title": "Все повече мигранти от Хондурас се позиционират при границата на Мексико със САЩ"}
{"url": "https://www.actualno.com/society/prognoza-za-vremeto-16-noemvri-petyk-news_706354.html", "text": "  През следващото денонощие над по-голямата част от страната ще бъде предимно облачно. Това съобщи Христо Христов, дежурен синоптик в Националния институт по метеорология и хидрология (НИМХ) към Българската академия на науките (БАН), цитиран от агенция \"Фокус\".     В Северна България и източните райони ще има превалявания от слаб дъжд, в Предбалкана и Североизточна България - от дъжд и сняг. По-значителни разкъсвания на облачността ще има над Югозападна България и Горнотракийската низина. Със слаб, в Източна България умерен вятър от север-североизток в страната ще продължи да прониква по-студен въздух. Минимални температури между 0° и 5°, максимални, в повечето райони, между 5° и 10°, в Североизточна България по-ниски.   Над Черноморието ще бъде предимно облачно, на места със слаби валежи от дъжд. Ще духа умерен север-североизточен вятър. Максималните температури ще са между 6° и 8°. Температурата на морската вода е 15°. Вълнението на морето ще бъде 3-4 бала.\r\nНад планините ще има значителна облачност и на отделни места ще превали слаб сняг. Ще духа умерен до силен север-североизточен вятър. Максимална температура на височина 1200 метра 2°-3°, на 2000 метра – около минус 5°.  Атмосферното налягане ще се задържи по-високо от средното за ноември, като през деня още малко ще се повиши.\r\nВ събота ще преобладава облачно време. На отделни места в Северна и Източна България ще превали слаб сняг. Ще продължи да духа до умерен, в източните райони и временно силен североизточен вятър и застудяването ще продължи. Минималните температури ще бъдат между минус 2° и 3°, максимални – между 2° и 7°.   В неделя след временно спиране на валежите и разкъсване на облачността, по-късно след обяд от юг ще започнат валежи: в Горнотракийската низина от дъжд, в планините и планинските райони от сняг. През нощта срещу понеделник и в понеделник под влияние на средиземноморски циклон, който ще преминава южно от страната ни, ще се създаде валежна обстановка. В по-голямата част от страната ще превалява сняг, само в Югоизточна България и по Черноморието – дъжд. След изтеглянето на циклона на североизток, вятърът ще се ориентира от северозапад – ще е умерен и временно силен. Температурите ще са без съществен дневен ход – предимно между минус 1° и 4°, в Югоизточна България и по Черноморието до 7°-10°.    ", "date": "2018.11.16", "title": "Прогноза за времето - 16 ноември (петък)"}
{"url": "https://www.actualno.com/actualno/borisov-vsichki-sme-anarhisti-news_706252.html", "text": "  В премиерът Борисов намекна, че сред протестите има анархисти и  че винаги там някъде има хора, които мислят, че държавата може да се управлява от улицата.     Малко по-рано неговият злополучен аватар Цветан Цветанов пък , че хората трябвало да избират - хаос или стабилност.\r\nСякаш и на двамата им се струва, че по улиците понякога бродят някакви анархисти, които, виждаш ли, искат да сеят разруха. Това, което им убягва, и което всеки управник трябва да знае, ако иска въобще да просъществува наоколо, е следното: че анархизмът е не изолиран случай, а принципно положение. Той е основното политическото умонастроение в България. Физическа величина. Първопринцип на битието. И това има своето обяснение.\r\nАнархизмът е единственото убежище, което настоява тъкмо за онова, което животът ти е предложил: всичко е лъжа. Политиката се преживява като фасада, жонгльорство с думи, жалка акробатика на обещанията. Отдавна няма интерес към конкретни идеи и политики, ситуации. Определени думи, които би трябвало да имат смисъл, са се превърнали в друга материя - вакуум, празнота. Демокрация, справедливост, избори - проверете съдържанието на всяка от тези думи и ще видите, че те са просто ключ за лампа, която никога не светва; цялата инсталация на политическата реторика е изгоряла. В такива моменти дори в журналистиката се губи желанието за професионализъм и конкретика. Сложността на политическия пейзаж изведнъж се размива, разлива и вместо пъзел от сложно гражданско-властови отношения се превръща в черен фон, на който с червени букви пише: Всичко е лъжа . Впрочем, затова фалшивите новини станаха толкова популярни. Защото цялата им фалшива постройка, невярност на фактите, набедяване, клевети, изкуствени трафиконосни заглавия, хибридна роля: всичко това почива на един истински, автентичен глас, онзи същия, който непрекъснато, психотично повтаря: Всичко е лъжа . И става така, че човек трябва да избира между две конкуренции. Едната е новина, която казва определени фактически верни неща. Но човек я чете и се пита: а защо ме занимават с това, какво значение има, кого интересува, при положение, че всичко е лъжа? На другия полюс се издига грамадата от фалшиви новини. От нейния купол, разбира се, ще заструят хиляди лъжи и фалшификации, но няма да те излъжат за най-главното: че всичко е лъжа. Парадоксът на журналистиката е в това, че педантичният професионализъм е изгубил допира си с най-важното, но тъкмо то се долавя от злонамерената аматьорщина. Хората, които ги споделят, цитират, лайкват може би действително са наивни, не умеят да проверяват източници, нямат филтър, нито читателски опит. Всички те обаче имат интуитивен и автентичен мотив - простичкия усет, че са лъгани. Съзнанието им се протяга към някоя измислица, защото тя отговаря на усещането, че живеят в лъжа и тя е колосална.  Затова Борисов и Цветанов, пък и всеки друг, трябва да знае: това, че живеем в демокрация е парадокс, защото всички ние сме анархисти. А демокрацията, която е охладен, функционален, пестелив процес, въобще няма онази емоционална мощ, че да може се спусне в подземията, където клокочат огромните разочарования, пропилените животи, цели буферни поколения, засвидетелстващи с биографията си за най-голямата истина и най-голямата анархия: че всичко е лъжа.    Райко Байчев     ", "date": "2018.11.16", "title": "Борисов, всички сме анархисти"}
{"url": "https://www.actualno.com/business/560-dolara-sedmichno-izkarvat-nashi-studenti-ot-brigada-v-aljaska-news_706348.html", "text": "   . Така, ако работят по 40 часа седмично, в Голямата земя ще припечелват . Сумата, която заработват студентите, би била по-голяма, ако се захванат на втора работа или имат допълнителни часове, които се заплащат 1,5 долара над основната заплата. Това обясни Станимир Найденов, един от консултантите на изложение за студентски бригади в САЩ за лято 2019, цитиран от \"Монитор\".      . Сред най-популярните дестинации са Аляска и Кейп Код, където се изкарват най-много пари. В „Голямата земя“ най-често си намират работа като камериери, в магазини за сувенири, ресторанти, в някой увеселителен парк. Тези, които имат добро ниво на английски език, съответно припечелват повече.   „Много отиват в Аляска, защото щатът е с високо ниво за заплащане, ниски наеми и няма къде да се харчат пари“, обясни Станимир. Кейп Код пък също е сред най-популярните дестинации в Масачузетс със стотиците си плажове и добро заплащане. „Това са малки градчета, в които се изкарват добри пари и не са далеч от Бостън и Ню Йорк, Ниагарският водопад е на 7 часа“, сподели консултантът. заради неписаното правило в Америка да се оставят 20% на сметката на сервитьора. Консултантът Елиза Григорова подчерта, че когато работодателят види, че се справяш добре, ти се дава възможност да се издигнеш и съответно да изкарваш повече пари.  По време на изложението студентите имаха възможност да чуят разясненията на представител на Консулския отдел на американското посолство в България. . Експертите посъветваха студентите да не фалшифицират оценките си и това, че нямат право да внасят телефони, таблети, лаптопи вътре в Посолството. Те успокоиха обучаващите се в последна година, че визата им също има шанс да бъде одобрена.", "date": "2018.11.16", "title": "560 долара седмично изкарват наши студенти от бригада в Аляска"}
{"url": "https://www.actualno.com/business/dyrjavata-planira-taksi-za-preminavane-po-mostove-i-tuneli-news_706362.html", "text": "  За преминаване по отделни съоръжения по пътищата в страната ни, като мостове, тунели или планински проходи, . Това предвижда нов проект на Наредба за условията и реда за събиране на таксите за специално ползване на републиканските пътища на Министерството на регионалното развитие и благоустройството (МРРБ).      . Предвижда се и ред, по който да се плащат таксите за път, отдаден на концесия. У нас такива пътища няма, но имаше спорадични заявки за интерес от потенциални кандидат-инвеститори.   Не е ясно какви ще са таксите, но те ще могат да се плащат в левове или в евро - за регистрираните в чужбина превозни средства, пише вестник . . Плащането на таксата ще става на контролно-пропускателни пунктове преди или след преминаване по съоръжението и ще се дава платежно, гласи още наредбата.  Платените съоръжения ще бъдат посочени в приет с решение на правителството списък. От Агенция \"Пътна инфраструктура\" (АПИ) дават да се разбере, че става дума за бъдещи обекти. Такива са тунелите под проходите \"Шипка\" и \"Петрохан\". Заговори се и за евентуални нови трети и четвърти мост над река Дунав към Румъния. В момента се плаща за преминаване и на двата съществуващи моста - при Русе и при Видин. От Пътната агенция успокоиха, че съоръженията по магистралите няма да бъдат платени, тъй като за тях ще важат тол таксата за камионите и електронната винетка за леките коли.\r\nПроектонаредбата предвижда също в случаите, когато специалното ползване обхваща различни републикански пътища, един от които е предоставен на концесия, таксите да се определят в две части и да се заплащат по сметка на АПИ и на концесионера. До момента у нас няма пътища на концесия. Имаше запитвания от фирми от Далечния изток за евентуално тяхно участие в пътното строителство у нас, без да се стигне до по-конкретна информация.\r\nДанните за предоставените на концесия пътища и за сметките в обслужващите банки на агенцията и на концесионера ще бъдат обявявани в централната администрация и областните пътни управления на АПИ.       Фирмите, които искат да изградят и експлоатират търговски крайпътни обекти и площадки за оказване на пътна помощ срещу заплащане и пътни връзки към тях, както и рекламни съоръжения, също ще трябва да плащат такса. , става ясно от проект на постановление на Министерския съвет за изменение и допълнение на Правилника за прилагане на Закона за пътищата. Пътната агенция ще осъществява всички дейности по техническата и софтуерна поддръжка на компонентите на Електронната система за събиране на пътни такси - електронни винетки и тол такси, ще управлява процесите и контролира правилното отчитане на дължимите такси и събирането им.\r\nСмесената електронна система влиза в сила от 1 януари 2019 г., когато хартиените винетни стикери ще бъдат заменени с електронни винетки за леки автомобили. Цените им остават без промяна. Електронни винетки ще плащат и превозните средства с тегло над 3.5 т до 16 август 2019 г., след което те ще дължат само тол такса.  Предвижда се и така наречената уикенд винетка. Тя ще е с цена от 10 лева и ще важи от 12 часа в петък до 23.59 часа в неделя.\r\nЕлектронната система за тол таксуване се изгражда от  австрийския консорциум \"КАПШ Трафик Солюшънс\"  за 180 млн. лева (с ДДС). Според условията на поръчката изпълнителят поема всички разходи, а като заработи системата, ще си върне инвестицията от постъпващите пътни такси. Въпреки че управляващите уверяваха, че бюджетът няма да  дава допълнително средства, в края на юли правителството реши да отпусне на АПИ 180 млн. лева за тол системата.      Блокадите по двете основни магистрали - - ще продължат още дълго време. . Стойността на договора за проектиране на тунел „Топли дол“ е 333 408 лв. с ДДС. Изпълнител ще бъде „Пътпроект“ ЕООД. Проектът за „Траянови врата“ ще бъде изработен от Обединение „Свеко-Трансконсулт 22“, за 407 100 лв. с ДДС. Срокът за изработването и на двата проекта е 150 дни.\r\nЗапочва и строежът на пътя между граничния пункт \"Калотина\" и Драгоман. Отсечката е с дължина 14.5 км, а стойността на договора е 137 491 883 лв. без ДДС. Изпълнител ще е \"СТРАБАГ БПА\" ДЗЗД . Предвижда се пътят да е с по две ленти за движение в посока и лента за аварийно спиране. Ще бъдат построени 10 големи съоръжения, две от които ще са при пътните възли \"Калотина\" и \"Драгоман\". Срокът за изпълнение на поръчката е 852 календарни дни.", "date": "2018.11.16", "title": "Държавата планира такси за преминаване по мостове и тунели"}
{"url": "https://www.actualno.com/shumen/nova-ekspertiza-za-hitrino-pechka-e-vinovna-za-plamvaneto-na-gaza-news_706387.html", "text": "  Контактната мрежа не е причина за възпламеняването на изтеклия газ от пробитата при дерайлирането цистерна №10 край Хитрино. Това потвърдиха експертите, на които беше възложено да отговорят на допълнителните въпроси към пожаротехническата експертиза, пише в. \" \".     В Шуменския окръжен съд продължи делото за катастрофата в Хитрино. Влаковата композиция от 26 цистерни излезе от релсите на 10 декември 2016 г. рано сутринта. Катастрофата срина десетки къщи, загинаха 7 души и бяха ранени 29.   На заседанието вчера (15 ноември) бяха изслушани пожаро-техническата и и техническата експертиза. Пред съда експерт, който беше разпитан в телефонна конференция от Софийски градски съд, заяви, че изготвилият експертизата екип допълва и изменя отговора на първия от поставените 9 въпроса към тях. За отговорите на останалите въпроси екипът не намира основание за промяна на заключенията. Експертът уточни, че разпространението на полипропилена става с изключително висока скорост, която може да достигне до 1000 м/сек.\r\nВ разговора експертът потвърди извода си, че контактната мрежа не е причина за възпламеняването. Той твърди това на база показанията на свидетели. Мрежата е била изключена в 5:39 часа, а възпламеняването е станало минути по-късно. Взривът и горенето са станали от 3 до 5 минути след аварирането на цистерната. Изключването на контактната мрежа става за 14-20 секунди.  В съдебна дала беше дискутирана и горящата печка, от която се приема, че е дошла искрата. Експертите, изготвили пожаро-техническата експертиза, потвърдиха, че в продължение на 4 дни са изследвали този казус. Те установили, че извадената от руините печка е с деформации, които се получават при взрив отвътре.\r\nЗащитата на двамата обвинени за катастрофата машинисти поиска от съда експертизата да не се приема, защото се основава на необективни данни. При направения през септември оглед на печката се установило, че тя няма деформации. Стъклото на печката било здраво, няма и изкривени панти. Втората представена в заседанието експертиза също беше оспорена от защитата. Съдът обаче обобщи, че заключенията на вещите лица са верни. Но съдът реши да допусне да се поставят нови въпроси към техническата експертиза за дерайлирането на жп композицията и към новата специализирана експертиза. Страните по делото имат 7-дневен срок да поставят своите въпроси. Съдът определи допълнителната техническа експертиза да отговори дали има промяна в отговорите на поставените въпроси в досъдебното производство и ако има от какво са обусловени, вещите лица да изготвят нови определения на терминологията, но в достъпен за неспециалисти вид.   Съдът възложи на две вещи лица да изготвят и специализирана експертиза за състоянието на инфраструктурата между стрелки №1 и 5. Тя трябва да даде отговори на въпросите дали линията е опасна за преминаване на жп състави и с каква скорост, състоянието на жп линията към времето на инцидента и ако е опасно с каква скорост е опасно. Ако се налага, ще се направи нов оглед от експертите. Състоянието на стрелките 1 и 5 да бъде представено чрез схема в комплексната специализирана експертиза. Експертите ще трябва да се съобразят и с показанията на двама специалисти, които ще бъдат разпитани с видеоконференция от Чехия и Германия.    Следващото съдебно заседание е през декември.", "date": "2018.11.16", "title": "Нова експертиза за Хитрино - печка е виновна за пламването на газа"}
{"url": "https://www.actualno.com/america/prenesoha-190-kg-kokain-v-banani-news_706389.html", "text": "  190 кг кокаин на стойност 25 млн. долара залови новозеландската полиция. Наркотикът пристигнала в Оукланд в доставка за банани. Това е най-голямата заловена пратка в историята на страната, предаде БГНЕС.     41-годишен мъж бе арестуван в Австралия във връзка с наркотичния пренос, съобщиха от новозеландските власти в свое изявление. Доставката пристигнала в Оукланд, но е била предназначена за Австралия, заявиха още от полицията.   \"Заловената пратка е спряла потенциално голям проблем, който е могъл да възникне, ако пътят на кокаина бе продължил към съседна Австралия\", коментира случилото се граничният министър Крис Фаафой.  ", "date": "2018.11.16", "title": "Пренесоха 190 кг кокаин в банани"}
{"url": "https://www.actualno.com/books/izliza-dylga-nosht-v-parij-shpionski-trilyr-i-nova-svetovna-senzacija-news_706358.html", "text": "  Дов Алфон, писател, журналист и бивш офицер от най-секретното звено на израелското разузнаване, познава отлично света на сенките и шпионските игри. Дебютният му трилър „Дълга нощ в Париж“ определено ще зарадва почитателите на Джон льо Каре и Чарлс Къминг, както и зрителите на „Вътрешна сигурност“.     След полет от Тел Авив и невинен флирт с облечена в червена униформа блондинка на летище „Шарл дьо Гол“ млад компютърен специалист изчезва безследно. Причини за безпокойство на пръв поглед няма, но в Израел е обявена тревога. А полковник Зеев Абади, новият шеф на Специалната секция към суперсекретното Звено 8200, точно в този момент съвсем случайно се намира в Париж.   За комисар Леже всяко съвпадение е подозрително. И когато след няколко часа друг млад израелец е отвлечен от хотелската си стая, опасенията на френския полицай прерастват в неприкрита паника. Възложеното му разследване се оказва неочаквано сложно. Очертава се дипломатически скандал. Намесват се политически фигури от най-висок ранг. Медиите внасят допълнителен хаос и объркване.\r\nЕдинствено полковник Абади успява да се ориентира в извънредната ситуация. И реагира светкавично. За помощ той може да разчита само на своята заместничка в Тел Авив Ориана Талмор, която трябва да идентифицира жертвите. Но всяка тяхна стъпка се следи от китайски командоси, които провеждат невероятна по мащабите и жестокостта си тайна операция във френската столица. Убийствата следват едно след друго. Напрежението в кабинетите на властта расте.  Очертава се дълга нощ в Града на светлината...   ", "date": "2018.11.16", "title": "Излиза \"Дълга нощ в Париж\" - шпионски трилър и нова световна сензация"}
{"url": "https://www.actualno.com/curious/luboven-horoskop-za-17-18-noemvri-news_706408.html", "text": "  Ето какво очаква всяка зодия в романтичен план този уикенд.      За родените под знака на зодия Овен предстои неочакван обрат в  любовта. Любовните взаимоотношения ще бъдат динамични. Това може да  доведе до известно напрежение във връзката или да има положително  развитие за вас.   За Телците предстоят вълнуващи дни. Някой от обкръжението ви може да  покаже симпатиите си към вас. Възможно е той да не възбуди интереса ви,  но със сигурност ще се чувствате поласкани. Ако през последните дни с половинката сте имали разногласия по  отношения на финансите, изглежда предстои щастлива развръзка. След  събота ще имате повече късмет в тази посока. Тези от вас, които нямат  партньор до себе си, могат да очакват романтичен обрат от личност, за  която и не са си представяли, че може да им обърне внимание.     Ако сте обвързани ще имате възможност да се преоткриете с половинката  си. Ще обсъдите всичко, което ви вълнува, ще преодолеете заедно  пречките, които е възможно да се появят на пътя ви. Този уикенд ще ви  накара да осъзнаете, че когато сте заедно сте по-силни. ", "date": "2018.11.16", "title": "ЛЮБОВЕН хороскоп за 17-18 ноември"}
{"url": "https://www.actualno.com/politics/prezidentyt-pak-se-ozybi-na-borisov-i-podkrepi-protestite-news_706454.html", "text": "   Това коментира президентът Румен Радев, запитан за политическата ситуация в страната, предаде БГНЕС.     Всяка власт и сегашната и следващата трябва да разбере, че не може да се управлява по този начин, заяви Радев. Според него - главно защото българите сравняват начина си на живот със съседните държави и с Европа, а не с миналото. Протестите са закономерни и основателни. Никой закон не забранява протести, подчерта той.   Готов съм да приема лидера на партия ГЕРБ г-н Борисов и да изслушам неговата визия за справянето с корупцията по високите етажи на властта, за прекратяването на катастрофалния срив на инвестициите, за икономическото догонване на държавите от Централна и Източна Европа, които се откъснаха далеч напред по темпове на икономически растеж, подчерта Радев. Той коментира темата, след като в средата на седмицата не пожела да приеме делегация на ГЕРБ, водена от председателя на бюджетната комисия , чиято цел беше да убеди държавния глава, че поправките в Кодекса за застраховане са правилни (бел. ред. - слагане на таван за обезщетение за неимуществени вреди от 5000 лева за по-далечни роднини на починали в катастрофи )\r\nДържавният глава отговори на критиките на управляващите и специално , че не се е съгласил на среща с техни представители, на която да бъдат обсъдени законови промени, превърнали се в спорни за обществото, но същевременно е приел за среща лидера на БСП Корнелия Нинова, на която тя му е представила \"Визия за България\". \"Нека не бъркаме закон с визия. Вече много ясно поясних, че няма как президентът да обсъжда с депутати закони, които са в процес на изготвяне. Той е накрая на този процес\", категоричен беше президентът.   Подобно на \"Обединени патриоти\", и Радев се обяви против пакта. причината - макар да бил необвързващ, някои текстове били притеснителни от гледна точка суверенитета ни. Държавният глава си позволи да сравни документа, който трябва да бъде гласуван от Общото събрание на ООН през декември, с Истанбулската конвенция.   Радев не пропусна да отрече и, че е наричал България блато - бил казал, че трябва властта да намери начин да ни изведе от блатото, като добави, че не бива да има изопачаване на думи.    ", "date": "2018.11.16", "title": "Президентът пак се озъби на Борисов и подкрепи протестите"}
{"url": "https://www.actualno.com/business/donchev-za-gorivata-neseriozno-e-da-se-kaje-che-ima-svryhpechalba-news_706394.html", "text": "  Факт е, че в България поддържаме нисък акциз, ДДС е ниско, бензинът и дизелът са борсови стоки. Наред с това е факт, че очакванията на българите са при тези факти да има по-ниска цена на горивата. Сравнения за бензина без акциз и ДДС има всякакви – така вицепремиерът Томислав Дончев коментира ситуацията с пазара на горива в България.     На въпрос дали след срещата с Българската петролна и газова асоциация (БПГА) е уточнено защо цените са такива, .   Попитан от Нова телевизия дали при цената ще падне 4-5 стотинки, Дончев отвърна, че може и с повече, като посочи като фактор мярката \"намаляване на персонал\". Трябвало обаче да се правят законодателни промени и е важно да се види до какво може да доведе това, за да не се създаде нов проблем.   Най-малко аз имам морално право да говоря срещу правото на гражданите да протестират, след като аз съм протестирал много до неотдавна. Дълбоко убеден съм, че има спонтанно протестиращи граждани – защото и фирмите от частния сектор, и от държавния сектор имат кусури, които трябва да се оправят. Протестът е законно право на всеки гражданин, обобщи Дончев, като добави, че не било правилно дясната ръка на Валери Симеонов – Валентин Касабов, да нарича протестиращите \"лумпени\". . Убеден съм, че може да се направи впечатляваща демонстрация, но е несериозно, каза Томислав Дончев що се отнася до идеите ГЕРБ да събере симпатизантите си на контрапротест. .   Не си спомням полицията да се е активизирала, когато е имало заплахи към мен в социалните мрежи като \"да ти се влачат червата\", коментира вицепремиерът и случай, при който официално младеж, защото споделил публикация с призив за протест в профила си във Facebook, а дори не е ходил на протест.     Ако не се въведе , няма да стане нищо фатално – става въпрос за 20 млн. лева. Трябва да проведем сериозен разговор за чистотата на въздуха – трябва да изберем какво искаме – малко повече сигурност на пътя. Необходими са комплексни мерки – аз се учудих как има такива, които протестират против данъка и на няколко метра такива, които протестират заради мръсния въздух. Разговорът трябва да се проведе, а не да се обръща на болен популизъм, подчерта Дончев по темата по-високи данъци за стари коли и за имоти.", "date": "2018.11.16", "title": "Дончев за горивата: Несериозно е да се каже, че има свръхпечалба"}
{"url": "https://www.actualno.com/burgas/nova-sportna-zala-shte-strojat-v-nesebyr-news_706399.html", "text": "  Нова спортна зала върху имот с площ ще строи община Несебър, става ясно от нейно обявление.     Поръчката е инженерингова – за проектиране, строително-монтажни работи и авторски надзор, с прогнозна стойност . Към момента теренът в курортния комплекс Слънчев бряг – Запад представлява свободна, незастроена площ, която се намира в парцела на градския стадион. \r\nЗаложените видове дейности и изискванията към застрояването са съгласно изискванията за отреждането на парцела за стадион, спортна зала, паркинг, ВИП сграда, тренировъчни и спортни игрища.\r\nБъдещата сграда ще е на пет етажа и в нея ще могат да се практикуват няколко вида спорт – волейбол, тенис, баскетбол, хандбъл, мини футбол. Трибуните ще са телескопични, с 200 сини пластмасови сгъваеми седалки.  ", "date": "2018.11.16", "title": "Нова спортна зала ще строят в Несебър"}
{"url": "https://www.actualno.com/politics/rumen-nenkov-ima-reshenija-na-konstitucionnija-syd-koito-sa-politicheski-news_706412.html", "text": "  \"За съжаление, има решения на Конституционния съд, които са изцяло политически.\" Това каза бившият конституционен съдия Румен Ненков.     \"Православна Гърция преди  дни ратифицира Истанбулската конвенция. Очевидно ние сме по-големи католици от папата. Защо Италия, Полша и Гърция я ратифицираха? Истината е, че времето ще работи в полза на тези, които подписаха с особено мнение.\" допълни още Ненков.   \"Едни тръгнаха да печелят политически дивиденти, биейки се в гърдите със своята  мъжественост, не зная колко деца са отгледали, други се присъединиха, трети се притесниха да не се разбие коалицията и се получи едно  политическо единство. Резултатът е едно недоносче, като съдебен акт\", каза още той във връзка с ратифицирането на Истанбулската конвенция.\r\n\"Същото беше и по делото \"Пеевски”. Нямам никакво лошо отношение към него, нито му познавам бизнеса. Знам само едно – народен представител, който и за един миг изпадне в несъвместимост и тази несъвместимост не е министър, не може повече да се върне в Народното събрание. Това пише в българската Конституция\", категоричен беше Румен Ненков.  \"Не разбирам как ще се смени тази система  - това е политическата коректност - хората да бъдат лъгани заблуждавани и да не им се казва исканията\", обясни още бившият конституционен съдия в интервю за bTV.\r\n\"Никога не съм бил политически зависим\", подчерта той.   \"Искаха да ме изкарат покрай професията на големия ми син, който е депутат от ГЕРБ”, каза Румен Ненков и изтъкна, че е табу двамата да говорят за политика. „Никога момчето не е казвало: \"Абе, тате, виж това дело\", подчерта той.    \"Майка му работеше в общината, когато кмет беше Бойко Борисов и той тогава фактически го е харесал. Предполагам, че това е било\", допълни Румен Ненков.\r\n\"Има много решения, в които съм гласувал против законодателни актове на ГЕРБ\", допълни бившият конституционен съдия.", "date": "2018.11.16", "title": "Румен Ненков: Има решения на Конституционния съд, които са политически"}
{"url": "https://www.actualno.com/interest/plyhove-shte-diagnosticirat-rak-na-ranen-stadij-news_706494.html", "text": "  На 27 ноември в Ростов на Дон ще бъде демонстрирано устройството с плъхове за бързо диагностициране на рак. Според учените технологията позволява откриването на туберкулоза и рак на белите дробове в ранен етап, съобщава РИА Новости.     Системата ще установява риска от рак в първия и втория етап. Тя е пет пъти по-ефективна от лечението със съществуващите съвременни методи и средства. Автоматизацията на изследването позволява да се отхвърли огромно количество работа по диспансеризация на населението, предаде БГНЕС.   Експертите обясниха принципа на устройството. Според тях специални микроелектроди се имплантират предварително в животното. В резултат на това се засичат биоритми, образуващи се когато обонятелните рецептори на лабораторните гризачи са изложени на онкологични заболявания. Те се появяват във вдишвания от човека въздух.\r\nРазшифрирането на биоритмите се извършва от математическа система. Тя е на основата на изкуствена невронна мрежа, която генерира сигнал за степента на риск от рак.  ", "date": "2018.11.16", "title": "Плъхове ще диагностицират рак на ранен стадий"}
{"url": "https://www.actualno.com/curious/tova-sa-zodiite-s-naj-chisti-dushi-news_706450.html", "text": "  Всеки има в живота си наивен и добър човек, който винаги вярва в  доброто и никога не обръща внимание на негативните моменти. Това са  хората, които носят най-чистите души – като на деца. Понякога си патят  заради наивността и добротата си, но точно те правят света едно по-добро  място. Оказва се, че зодиакалният знак също има значение. Ето 4-те зодии,  които са известни с най-чистите си души:      Те са изключително мъдри и умни, винаги разсъждават и премислят добре  ситуацията, преди да действат. Но за сметка на това, носят душа на  малко невинно детенце. Имат много голямо сърце и винаги са готови да  помогнат на някого, независимо какво ще им коства това. Често дори биха  пренебрегнали собствените си нужди и желания, ако става въпрос за важен  за тях човек. Не са способни да наранят или предадат някого, това дълго  би им тежало.  Представителите на този зодиакален знак се плашат лесно,  затова ако ги видите напрегнати, просто поговорете с тях, те ще оценят  това. Те помнят само добрите неща, които някой е направи за тях. Обичат  хармонията и спокойствието.   Те само много емоционални и лесно раними. Носят наивна и мила душа,  като на малко дете. Представителите на този зодиакален знак обикновено  са много чувствителни и могат изключително лесно да бъдат наскърбени.  Трябва да сте много внимателни, когато общувате с тях, защото може да ги  засегне дори най-незначителното нещо. Те са готови на всичко за  близките си, действат без да мислят, когато става въпрос за любим човек.  Дават всичко от себе си и точно заради това се чувстват предадени,  когато същият този човек не им отвръща със същото. ", "date": "2018.11.16", "title": "Това са зодиите с най-чисти души"}
{"url": "https://www.actualno.com/curious/kak-da-udyljim-jivota-na-gumite-si-news_706452.html", "text": "  Мястото за съхранение на летните ви гуми е от значение. Според експерти . Можете да удължите експлоатационния им живот също и като ги предпазвате срещу влага, химикали и ултравиолетови лъчи. Най-лесният вариант е да ползвате .     Къде да съхранявам гумите си: в гаража, в мазето, на балкона, или някъде навън? Според Мартин Дражик, продуктов мениджър на Nokian Tyres, температурата на съхранение е най-важният фактор.\r\n„Навремето някои хора съхраняваха гумите си в близост до котлите от централната отоплителна система на сградата. На това място е твърде горещо, а жегата има неблагоприятен ефект върху каучуковите съединения. Гумата ще започне да изсъхва, да се втърдява и с времето ще се появят пукнатини. Може дори да се запали.“, обяснява Дражик.\r\n„Перфектното място за съхранение на гуми би следвало да бъде хладно, с температура под , където гумите да бъдат на сухо. Тъмни пространства, защитени от слънчева светлина, са за предпочитане, понеже ултравиолетовите лъчи понижават издръжливостта на гумата.“, добавя Дражик.   Все по-често срещан подход е гумите да се съхраняват на хотел, тъй като това освобождава място за други неща. Хотелът за гуми може да бъде лесно решение и в случаите, когато например в жилищната сграда се забранява да бъдат съхранявани автомобилни гуми като противопожарна мярка. В хотела гумите се проверяват, измиват и монтират от професионалисти.\r\n„Съхранението на гумите в подходящи условия ще удължи експлоатационния им живот.“, подчертава Дражик.    Внимателно поддържана висококачествена гума може да издържи до шест години. Ако гумите ви са произведени преди повече от десет години, не трябва да ги използвате изобщо.\r\nМожете да видите датата на производство изписана като четирицифрено число върху самата гума: първите две цифри показват седмицата на производство, докато последните две - годината.\r\nМясто за съхранение, което подлага гумата на всички вредни влияния, само за един сезон може дотолкова да я увреди, че тя да не може повече да се ползва.    Препоръките за съхранение на зимни и летни гуми са много сходни. Преди да приберете гумите си, ги измийте внимателно и ги изплакнете. Махнете по-големи камъчета от жлебовете и проверете протектора и страниците за пукнатини или необичайни издутини.\r\n„При миене оставете точката на налягане на водната струя извън гумата, тъй като тя може да прекъсне връзката на каучука с лентата под нея. Това може да доведе до скъсване на гумата при следваща употреба.“, казва Мартин Дражик\r\nПреди да приберете гумите се уверете, че те са напълно сухи. Гумите не трябва да влизат в контакт с масла, разтворители или други химически смеси на мястото където се съхраняват. Ако е нужно, можете да закупите предпазни торби за допълнителна защита.\r\nГумите не трябва да бъдат затиснати от нещо тежко и не трябва да има напрежение; с други думи, не трябва да нареждате никакви други неща върху тях.\r\n„Когато съхранявате гумите една върху друга, бих препоръчал да увеличите малко налягането, понеже върху най-долната гума има сериозен товар.“ казва Дражик. •\tПроверявайте възрастта на гумите и си закупувайте нови най-много на 6-10 години\r\n•\tПроверявайте състоянието на протектора и махайте по-големите камъчета от жлебовете\r\n•\tИзмийте гумите и ги оставете да изсъхнат напълно преди да ги приберете\r\n•\tСъхранявайте гумите си на хладно и сухо място\r\n•\tПредпазвайте гумите от слънчева светлина и химикали\r\n•\tЗа повече спокойствие, оставете работата на професионалистите в хотела за гуми.\r\nСъветите са предоставени от Мартин Дражик, продуктов мениджър на Nokian Tyres.", "date": "2018.11.16", "title": "Как да удължим живота на гумите си"}
{"url": "https://www.actualno.com/viewpoint/bylgari-znaete-li-za-kakvo-da-protestirate-news_706205.html", "text": "  \"Отново протести из цялата страна\", \"Вълната от протести не спира\", \"Поредна вечер на протести и блокади\". Тези заглавия обрисуват недоволството, което през последните дни ескалира в България.     Какво ви прави впечатление в тези заглавия? Доста интересна за мен е липсата на акцент срещу кого и какво са насочени тези протести.\r\nНе са еднозначни и отговорите на протестиращите по този въпрос. Някои от тях посочват като причина за недоволството си повишението на цените на горивата, с всички произтичащи от това обстоятелства, Други пък, оставката на Валери Симеонов или абсурдните нововъведения в гражданската отговорност.\r\nОтвреме-навреме се чуват и гласове, които обявяват протеста за антисистемен. Тук е моментът ясно да дефинираме какво е системата. Ако приемем, че тя представлява съвкупността от политически, икономически и социални действия и бездействия на българските институции, какво следва от това?  Има стотици, а може би и хиляди причини за протест срещу системата.  Цените на горивата и наглото поведение на вицепремиера Симеонов са само поводи и парчета от мозайката. Изправени сме пред много тежки социални проблеми. Демографска катастрофа, обезлюдяване на малките населени места, заплати и пенсии на места, които изправят българските граждани на ръба на оцеляването.\r\nДокога ще си затваряме очите за терорът и геноцидът над уязвимите групи в българското общество? Възрастните хора в България са оставени на произвола на съдбата, особено живущите в малките населени места. Подложени са на откровен терор от маргинални групи, предимно от ромски произход, а социалните им придобивки  ги поставят пред абсурдния избор между хляба и лекарствата.\r\nАпропо, докога ще мълчим за проблема с интеграцията на ромите? Не е политически коректно да се говори и пише за това, нали? За толкова години преход (към какво), така и не се намери воля да се намери решение за този проблем. Ще посмее ли някоя социологическа агенция да разкрие какъв е процентът на безработицата сред етническите роми? Не мисля, че има нещо дискриминационно да се направи такова. Щом може да се прави проучване по пол и възраст, защо да не става и за етнически произход? Може би, защото има сериозна полза от функционално неграмотно население, което да се използва като хомогенна маса от удобни избиратели.       Време е да си дадем и ясна сметка за кого системата е неблагоприятна и кой се облагодетелства от нея. За управленската класа ми се струва, че тя работи отлично. За обикновените граждани обаче, нещата стоят доста по-различно. Тук идва моментът да призная, че за мен по-логичният въпрос не е защо част от гражданите протестират, а по каква причина по-голямата част не го правят?\r\nОтговорите ,които съм получавал на този въпрос, са до болка познати. \"Безсмислено е\", \"Студено е\", \"Няма алтернатива\", \"Всички са маскари\". Никой изглежда не си задава въпроса откъде да дойде тази алтернатива? Докато си пишем в социалните мрежи или разгорещено спорейки с телевизора, който е достатъчно невъзпитан да не отговаря?\r\nКакво бъдеще искате за децата си? Достойно ли изживяват старините си родителите ви? Доволни ли сте от възнагражденията си? Вярвате ли, че нещо ще се промени само с оставка на вицепремиера Валери Симеонов? Или дори на цялото правителство? Временното намаляване на цените на горивата ще реши ли социалните ви проблеми? Кажете какво искате, напишете го, излезте на улицата и го поискайте. Длъжни сме да опитаме. Дължим го на родителите си, дължим го и на себе си!  Тодор Беленски ", "date": "2018.11.16", "title": "Българи, знаете ли за какво (да) протестирате?"}
{"url": "https://www.actualno.com/burgas/zaloviha-burgazlija-syzdal-sajt-za-da-tochi-kreditni-karti-news_706472.html", "text": "  Служители на „Икономическа полиция” Бургас заловиха извършителя на транзакции в размер на 900 лева, който е правил и други опити за подобни измами. Последната е осъществена чрез използването на данни от банкови карти, собственост на военнослужещ от Карлово. Извършител на измамите е П.Д. от Бургас, който създал сайт, чрез който да извършва кражба на данни от банкови карти. Използвал е чуждите карти за зареждане на кредити в интернет он-лайн игри и закупуване на стоки от интернет магазини.     След претърсване, в дома на П.Д. са намерени вещи и предмети, които имат отношение към престъплението. Бургазлията е задържан за срок от 24 часа.\r\nТова е поредният случай, на разкрити действия, свързани с неправомерно ползване на чужди карти. Подобни случаи са регистрирани многократно от началото на годината, а за съжаление от полицията отчитат тяхното увеличаване.", "date": "2018.11.16", "title": "Заловиха бургазлия, създал сайт, за да точи кредитни карти"}
{"url": "https://www.actualno.com/dobrich/predsedateljat-na-bttp-kym-biznesa-arbitrajen-syd-e-lekyt-sreshtu-mudnata-sydebna-sistema-news_706471.html", "text": "  Фирмите да включват в договорите си арбитражна клауза, тъй както .     Такава препоръка отправи председателят на Българската търговско-промишлена палата Цветан Симеонов при посещението си в Добрич. По думите му решението на арбитражния съд е директно изпълнително основание.\r\nПо отношение на бизнес средата в България Симеонов посочи като положителни фактори макроикономическата стабилност, най-ниските в Европа данъци, както и бюджетния излишък.\r\nНо от БТТП не са удовлетворени от начина, по който се прави съдебната реформа. Системата на обществените поръчки също трябва да бъде усъвършенствана, а липсата на е-правителство води до „ “.  Най-често срещаните проблеми, които пречат за нормалната дейност на фирмите, са свързани с лоша инфраструктура, недостиг на квалифицирани кадри, недостатъчно добро ниво на образование и чистотата на населените места.\r\nВъзможността да се внасят работници е един от начините за компенсиране на недостига на работна сила. Данните на Симеонов са, че в момента Украйна бави споразумението за обмен на работна сила, тъй като разбра, че я губи, когато украинците отиват в други държави.\r\nПо данни на председателя на от инвеститорите, развиващи дейност в България, планират да разширят бизнеса си в страната ни. През последните години много турски и гръцки фирми прехвърлиха регистрацията си в нашата страна.    Добрич е сред регионите, които се представят добре в страната. Бизнесът в региона също изпитва недостиг на квалифицирана работна ръка, но инвестиционната активност е над средната за страната, каза още Симеонов. Демографският проблем и застаряването на местното население са проблем и за Добрич.", "date": "2018.11.16", "title": "Председателят на БТТП към бизнеса: Арбитражен съд е лекът срещу мудната съдебна система"}
{"url": "https://www.actualno.com/starazagora/stara-zagora-s-priz-smart-city-news_706443.html", "text": "  Победител в категорията Smart City в тазгодишния национален конкурс „Кмет на годината 2018“ е кметът на Стара Загора Живко Тодоров. На снощната церемония за връчването на наградите приза получи зам.-кметът Красимира Чахова от Мирослав Петров, главен директор \"Продажби\" и член на Управителния съвет на \"Виваком“.     Класацията се организира от Портала на българските общини kmeta.bg и безплатния вестник КМЕТА.bg от 2013 г. Чрез национално онлайн допитване всяка година в нея се отличават най-добрите кметове у нас.\r\nЗа шестте години от съществуването си конкурсът \"Кмет на годината\" стана важен мост между местната власт, институциите в страната и гражданите и е неформална мрежа от местни институции и власти за обмяна на добри практики.", "date": "2018.11.16", "title": "Стара Загора с приз Smart City"}
{"url": "https://www.actualno.com/velikotarnovo/1000-bebeta-za-7-godini-60-za-2018-g-rodeni-chrez-in-vitro-vyv-veliko-tyrnovo-news_706386.html", "text": "  В съотношение 60 (от началото на 2018 г. до настоящия момент) към 1000 (в периода 2011 г. - 2018 г.) са родените бебета, появили се на бял свят чрез \"ин витро\" процедури, финансирани от Фонда на община Велико Търново. Това стана ясно по време на церемонията по връчване на наградите в конкурса „Кмет на годината“. Програмата за подпомагане на двойки с репродуктивни проблеми във Велико Търново стартира през 2011 г. От тогава към настоящия момент старопрестолният град отчита 35% ръст на раждаемостта.     Данните изнесе публично лично кметът на Велико Търново инженер Даниел Панов. „По този Фонд за „ин витро“ програми до края на 2018 г. наближаваме цифрата 60 малки великотърновчета, които радват, както своите майки и татковци, така и общинска администрация. Моят екип в община Велико Търново работи за подобряване на градската среда за отглеждане на нашето бъдеще – децата и за създаване на по-добра образователна инфраструктура. Именно всички тези фактори, събрани на едно място, дават положителни резултати.“, категоричен е градоначалникът.   Панов уточни, че успехът е постигнат, вследствие и на други фактори, подобрявали средата за живеене в града през годините. Като пример той посочи извършения основен ремонт на родилното отделение на Многопрофилна болница „Стефан Черкезов“ в града. Градоначалникът на Велико Търново инженер Даниел Панов бе номиниран и спечели надпреварата в конкурса „Кмет на годината 2018“ в категорията „Ин витро“ програми“, в класа на големите общини.", "date": "2018.11.16", "title": "1000 бебета за 7 години, 60 за 2018 г. - родени чрез „ин витро“ във Велико Търново"}
{"url": "https://www.actualno.com/business/desetki-hiljadi-podpisi-za-preizchisljavane-na-pensiite-vnasja-bsp-news_706489.html", "text": "  \"Внасяме 30 000 подписа в Народното събрание, събрани от „Съюз на пенсионерите – Хасково”, от цялата страна с искане за преизчисляване на пенсиите с новия средно осигурителен доход за 2017 година\". Това каза председателят на ПГ на „БСП за България” Корнелия Нинова след среща с представителите на сдружението, предаде БГНЕС.     Подписката продължава. Досега е подкрепена и от млади хора. БСП предложи в бюджета за 2019 година, между първо и второ четене, да влезе преизчисляване на всички пенсии със средноосигурителен доход за 2013 година. Това, по думите на Нинова ще струва на бюджета 800 млн. лв. и левицата е посочила откъде ще дойдат тези пари.   \"Провеждаме тази политика години наред, защото възрастните хора са най-ощетените в страната. Цените на ток, парно, вода и продукти растат нагоре, а пенсиите ще бъдат осъвременени само по швейцарско правило и то от първи юли догодина, когато увеличението ще бъде изядено от инфлацията\", коментира лидерът на БСП.", "date": "2018.11.16", "title": "Десетки хиляди подписи за преизчисляване на пенсиите внася БСП"}
{"url": "https://www.actualno.com/starazagora/v-stara-zagora-namalili-razhoda-za-smetoizvozvane-s-8-mln-leva-za-poslednite-osem-godini-news_706457.html", "text": "  От мандата на проф. Светлин Танчев, когато са се плащали 7,5 млн. лв. годишно за сметоизвозване, сега на година се разходват на година по 6,5 млн. лв., което за два управленски мандата е спестяване на 8 млн. лв.     Това заяви по време на своя отчет преди дни кметът на Стара Загора Живко Тодоров.   \"Общината провежда консервативна финансова политика при стриктно спазване на бюджетната дисциплина, която е една от причините Международната рейтингова агенция „Стандарт енд Пуърс“ да потвърди дългосрочния ѝ кредитен рейтинг „ВВВ-“ със стабилна перспектива\", допълни Тодоров.\r\nСледващо вдигане на кредитния рейтинг е възможно . Той каза, че екипът му се стреми общината да не влиза в задължения и да изпълнява ангажиментите си с наличните ресурси.  “От 2012 г. , тогава променихме такса смет, която отново остана с най-ниски граници в сравнение с големите градове“, подчерта той и обясни, че е подкрепил със свое мнение увеличаването на данъка за моторните превозни средства заради замърсяването на въздуха, което в най-голяма степен се дължи на емисиите от старите автомобили. Според него „който замърсява повече въздуха и атмосферата, би трябвало да плаща и по-висок данък“.\r\nТодоров беше категоричен, че дебатите по темата трябва да се водят в обществото по цивилизован начин и че целта не е събиране на приходи в бюджета. Той обясни, че с по-голяма прозрачност в община Стара Загора са свалени цените на извършваните услуги. Намалени са сериозно и цените за асфалтиране на улици и за тротоари, с 30 на сто са намалени и разходите за улично осветление с внедряването на енергийната ефективност, обясни Живко Тодоров.", "date": "2018.11.16", "title": "В Стара Загора намалили разхода за сметоизвозване с 8 млн. лева за последните осем години"}
{"url": "https://www.actualno.com/business/mrrb-obeshtava-njama-da-sybirame-taksi-za-dejstvashtite-mostove-tuneli-i-prohodi-news_706492.html", "text": "  За действащи мостове, тунели и планински проходи няма да бъде събирана допълнителна такса. Това твърди в свое официално съобщение регионалното министерство (МРРБ).     Министерството излезе с официална позиция заради пуснат за проект за Наредба за условията и реда за събиране на таксите за специално ползване на републиканските пътища или на части от тях и за ползване на отделни съоръжения по републиканските пътища. Държавата обаче влиза в сериозни уточнения - след като бъде въведена електронна винетка и тол такса, съответно за леките коли и тежкотоварните автомобили, няма да се събира такса за вече действащите съоръжения по републиканската пътна инфраструктура. Допълнителни такси няма да се начисляват за пътищата, за които ще се плаща тол такса.   \"С проекта за наредба не се въвеждат нови такси. Чрез него подзаконовата нормативна уредба ще бъде приведена в съответствие с последните промени в Закона за пътищата.\r\nЗа ползване на отделни съоръжения по републиканските пътища, посочени в списък, приет с решение на Министерския съвет и обнародван в \"Държавен вестник\", могат да се въвеждат такси за ползване. \", уточняват от МРРБ.  В проекта за наредба, още в чл. 1 пише следното: \" С наредбата се определят условията и редът за събиране на такса за ползване на отделни съоръжения по републиканските пътища по чл. 10, ал. 4 от Закона за пътищата - мостове, тунели и/или планински проходи, посочени в списък, приет с решение на Министерския съвет и обнародван в \"Държавен вестник \". А във въпросния текст на пише следното: \" За ползване на отделни съоръжения по републиканските пътища по ал. 1 - мостове, тунели и/или планински проходи, посочени в списък, приет с решение на Министерския съвет и обнародван в \"Държавен вестник\", може да се въвежда такса за ползване на съответното съоръжение и/или проход. Тази такса не се въвежда за пътищата, за които се събира такса по ал. 1, т. 2. \". !", "date": "2018.11.16", "title": "МРРБ обещава: Няма да събираме такси за действащите мостове, тунели и проходи"}
{"url": "https://www.actualno.com/curious/oficialno-ot-rim-smenjat-teksta-na-otche-nash-news_706511.html", "text": "  Конференцията на италианските епископи окончателно одобри въвеждането на промени в думите на молитвата \"Отче наш\". Според вестник \"Месаджеро\", след 16 години подробни изследвания, най-накрая е признато, че в превод от древногръцки на латински са направени неточности, пише ТАСС.     Става въпрос за фразата \"не ни въвеждай в изкушение\". В съвременния италиански език глаголът \"въвеждай\" има значение на \"изпитвай\", т.е. предполага се, че Господ, а не Сатана, е в състояние да въведе вярващия в изкушение. По този начин беше решено този двузначен глагол да бъде заменен с \"не ни оставяй пред лицето на изкушението, не позволявай да паднем\" (по този начин той е избегнат ). По-рано папа Франциск лично говори за подобна корекция, припомня БГНЕС.   Предишният превод беше приет през 1966 г. след решенията на Втория Ватикански събор въз основа на компромис между католиците и протестантите и френскоговорящите православни. Но впоследствие представителите на църквите многократно са правили предложения за промяна на текста на превода.\r\nСпоред Евангелието Исус Христос е дал \"Отче наш\" на своите ученици в отговор на молбата им да ги научи на молитва.  ", "date": "2018.11.16", "title": "Официално от Рим: Сменят текста на \"Отче наш\""}
{"url": "https://www.actualno.com/politics/maja-manolova-kym-deputatite-ne-dopuskajte-recidiv-pri-narushavaneto-na-izborni-prava-news_706518.html", "text": "  Омбудсманът Мая Манолова изпрати днес в Народното събрание , в което призовава депутатите да не допускат поредно неспазване на разпоредбите от Изборния кодекс, в частта за машинното и електронното дистанционно гласуване.     Повод за писмото са постъпилите в институцията на омбудсмана жалби на граждани и сигнал от Движение „България на гражданите“, в които се изразява тревога, че за 2019 г. не са предвидени средства по бюджета на Централната избирателна комисия, които да осигурят и обезпечат провеждането на машинно и електронно дистанционно гласуване.   „Предвиденият за 2019 г. бюджет на Централната избирателна комисия надвишава с около 600 000 лв. този за 2018 г., а тези средства очевидно не са достатъчни за придобиване на машини и системи, необходими за провеждане на машинно и електронно дистанционно гласуване“, пише в писмото си Манолова.\r\nТя обръща внимание, че до момента, „в разрез с императивните разпоредби на Изборния кодекс, освен неосъщественото машинно гласуване, не е проведено и експериментално дистанционно гласуване, независимо от проведените през 2018 г. два частични избора за кметства, при които се е гласувало в 11 населени места“.  „Предвид предстоящите за 2019 г. избори за европейски парламент и местни избори, се обръщам към Вас с препоръка да се предприемат всички необходими мерки, така че да не се допусне пореден рецидив на погазване на граждански избирателни права като се обезпечи финансово спазването на изборните разпоредби в частта им за машинно и електронно дистанционно гласуване“, категорична е в позицията си Мая Манолова.", "date": "2018.11.16", "title": "Мая Манолова към депутатите: Не допускайте рецидив при нарушаването на изборни права "}
{"url": "https://www.actualno.com/books/metodi-za-fermentacija-i-recepti-za-dobro-hranosmilane-i-silen-imunitet-news_706524.html", "text": "  Повишеният интерес към темата за чревната микрофлора през последните години възроди забравената традиция на ферментиране на храните. Оказва се, че това е един от най-лесните начини да си набавим не само полезни бактерии и храносмилателни ензими, но и редица високоусвоими витамини и минерали. За българите киселото зеле и заквасеното мляко са част от националната ни култура, но разнообразието от ферментирали храни е значително по-голямо. По цял свят набират все повече популярност не само готови продукти като паста мисо или темпе, но и ферментирането в домашни условия.     „Ферментиране на храните за здраве“ е ценен практически наръчник, в който ще намерите информация за традициите и ползите от ферментиралите храни, основните техники за ферментиране на зеленчуци, плодове и мляко, както и за приготвянето на жива хлебна закваска; както и 40 основни рецепти за храни и напитки като кимчи, кефир и реджувелак.   Катрин Аткинсън е носител на почетна научна степен по хранене и диететика на Университетския колеж в Бирмингам. Работила е като помощник-редактор в отдел „Кулинария“ на списание Woman’s Weekly, a по-късно и като главен редактор в отдел „Кулинария“ на списание Home. В момента Катрин пише активно и е автор на повече от 60 готварски книги. Работи и като консултант по хранене за няколко лайфстайл списания и здравословен начин на живот. Тя специализира по темата за здравословното хранене, като някои от наскоро публикуваните й книги са: „Кокосова вода и кокосово масло“, „Ядкови млека и масла“ и „Смутита и каши за сила“.  ", "date": "2018.11.16", "title": "Методи за ферментация и рецепти за добро храносмилане и силен имунитет"}
{"url": "https://www.actualno.com/vraza/vrachani-se-stjagat-za-uchastie-v-protesta-v-sofija-news_706515.html", "text": "  Врачани ще се включат в неделния масов протест в София. Хората искат понижение на цените на горивата, данъците и застраховките за колите, работеща реформа в здравеопазването и адекватна помощ и пари за децата с увреждания. Автошествието ще потегли  за столицата в неделя по обяд, а сборният пункт е пл. „Софроний Врачански“.     Очаква се към протеста да се включат хора от цялата страна. Агитацията се провежда главно в социалните мрежи. На последното шествие се събраха над 1000 автомобила и поне 2 пъти повече граждани,които блокираха за кратко главен път Е-79 край Враца.     ", "date": "2018.11.16", "title": "Врачани се стягат за участие в протеста в София"}
{"url": "https://www.actualno.com/koledenduh/koledna-ukrasa-grejva-v-kustendil-na-denja-na-hristijanskoto-semejstvo-news_706554.html", "text": "  На 21-ви ноември отбелязваме Деня на християнското семейство. По този повод в град Кюстендил ще бъде открита официално тазгодишната предколедна украса. Програмата за празника започва от 17:30ч. с благодарствен молебен пред Общински драматичен театър - Кюстендил. След това ще се проведе празничен концерт, който включва и запалването на коледните светлини на централната алея в града, както и коледната украса пред Драматичния театър. Средствата за украсата са дарени от Кюстендилската търговско-промишлена палата - предадоха от отдел “Култура и духовно развитие“ към община Кюстендил, за кореспондент на Actualno.com от града.     В концертната програма на “Заедно в деня на християнското семейство“ ще се включат ВГ „Бъркотия” и Мажоретен състав към НУ „Св. Климент Охридски”, ВГ „Алегра” към ОУ „Ильо Войвода”, Мажоретен състав към ОУ „Проф. Марин Дринов”, ВГ „Игличе” към ОУ „Христо Ботев”, ВГ „Форте” към ОУ „Св. св. Кирил и Методий” и други.\r\nВ началото на месец декември пък, се очаква да бъде отрита и коледната украса в града. Огромна елха ще грейне, традиционно на централния площад, като официалното откриване се очаква да се състои през първата седмица на следващия месец, предаде кореспондент от града, за Actualno.com", "date": "2018.11.16", "title": "Коледна украса грейва в Кюстендил на Деня на християнското семейство"}
{"url": "https://www.actualno.com/cinema/djordj-martin-pishe-serial-za-supergeroi-mutanti-news_706528.html", "text": "  Докато феновете на \"Игра на тронове\" очакват осмия, последен сезон през април следващата година, се появи информация за неговото продължение, но и за съвсем нов сериал от автора Джордж Р. Р. Мартин.     Това е научнофантастичната \"супергеройска\" сага с работно заглавие „Диви карти“ (\"Wild Cards\"), която вероятно ще има поне два сезона. Но преговорите с продуцентските компании все още са в ход.   Историята се връща в алтернативно минало след Втората световна война, където вирус, наречен \"дива карта\" опустошава Ню Йорк. Тези, които са оцелели, мутират и придобиват специални сили и способности, което води до ново класово разделение на хората.\r\nВ същото време се оказа, че Мартин изпитва големи трудности шестата книга от \"Игра на тронове\". \"Мъча се с нея от няколко години. Тя не е един роман, а поне дузина - всеки с различен протагонист, с различни поддръжащи персонажи, антагонисти, съюзници и любовници около тях. Всички техни истории се преплитат заедно по изключително сложен начин. Затова и писането е голямо предизвикателство\", сподели Мартин пред The Guardian.  ", "date": "2018.11.16", "title": "Джордж Мартин пише сериал за супергерои-мутанти"}
{"url": "https://www.actualno.com/ruse/specialisti-syvetvat-roditeli-na-nedonoseni-deca-v-ruse-news_706539.html", "text": "  На Световния ден на недоносените деца, УМБАЛ „Медика“ организира среща на  повече от петнадесет деца и техните родители. Участниците имаха възможност да се запознаят, да обменят опит и да се консултират със специалисти.     Статистиката у нас показва, че всяка година над . Д-р Татяна Итова – специалист неонатолог и педиатър сподели с родителите спецификата в отглеждането на тези деца, направи и характеристика на физиологичните особености и последиците. Освен за борбата за живот, която водят лекарите в болницата, опитният специалист разказа и за грижите, които трябва да полагаме в домашни условия.. Излизането от лечебното заведение е само етап от развитието им, от там нататък всичко зависи от родителите.\r\nОсновен момент в своеобразната лекция бе рехабилитацията, която мъничетата трябва да провеждат всекидневно. Кинезитерапевтът Даниел Стойчев, също баща на недоносени деца показа пред гостите техники на масаж и гимнастика. Преминал през предизвикателството да си родител на преждевременно родено дете, той посъветва: „Играйте си с вашите деца! За специализираните методики и похвати има обучени хора. Играйте си, докато ги къпете, докато ги обличате, леко ги масажирайте. Отделяйте време за тях, винаги когато са с вас. Те са нежни, но не са толкова крехки“.\r\nА лилавите балони показаха цвета на каузата на недоносените деца по целият свят. И като на празник всички си тръгнаха с подаръци, подсигурени от организаторите и техните партньори.  ", "date": "2018.11.16", "title": "Специалисти съветват родители на недоносени деца в Русе "}
{"url": "https://www.actualno.com/starazagora/miniori-i-energitici-izlizat-na-protest-news_706555.html", "text": "  С митинг в Раднево на те започват кампания в защита на работните си места и бъдещето на комплекса „Марица-изток“. В декларация до председателите на Народното събрание и на парламентарната комисия по енергетика, до премиера и енергийния министър, до изпълнителния директор на Българския енергиен холдинг и до Пламен Димитров синдикалните организации на КНСБ в ТЕЦ “Марица Изток 2” и в “Мини Марица-изток” , осигуряващ от електроенергията в страната. Положението в двете държавни дружества се влошава заради непосилните суми за въглеродните емисии, които плаща централата, заяви за Деян Дяков, председател но синдикалната организация там.     Затова от синдикалните организации настояват за ясна позиция от страна на държавата, която да предприеме конструктивни мерки за финансовата стабилност на двете държавни дружества. Според председателя на синдиката в минното предприятие Наско Митев бъдещето на “Марица-изток” засяга пряко хората и бизнеса от цялата област и заради това очаква в протеста им да ги подкрепят и хората от цялата област.\r\nВ декларацията си организациите на КНСБ настояват за нова енергийна стратегия с хоризонт 2030-2050 г., до изчерпване на въглищата в Източномаришкото находище, както и държавата да поеме траен ангажимент за изработване на механизъм за компенсиране на загубите на ТЕЦ-2, за да се гарантира енергийната независимост на страната.\r\nСъс своя декларация до премиера, министрите на енергетиката и на околната среда и водите и до Димитър Манолов миньорската федерация, федерациите “Енергетика” и “Атомна енергетика” и други индустриални федерации от КТ “Подкрепа” пък  са заявили, че не приемат европейските правила и системата за търговия с емисии, нито \"бездействието на българските политици на национално и европейско ниво по проблемите на енергетиката.” Те също настояват за спешни мерки и действия на правителството за запазване на производството на електроенергия от български лигнитни въглища, за да се осигури енергийната независимост на държавата. В противен случай започват мащабна протестна кампания, а първият им митинг ще бъде на 29 ноември в София.  ", "date": "2018.11.16", "title": "Миньори и енергитици излизат на протест"}
{"url": "https://www.actualno.com/america/sasht-podkrepjat-sondajite-za-gaz-kraj-kipyr-turcija-nedovolstva-news_706563.html", "text": "  Високопоставен американски дипломат в петък подкрепи проучването на газ от Кипър, след като като ExxonMobil и Qatar Petroleum започнаха да пробиват въпреки опозицията от Турция.     Анкара предупреди международните фирми да не проучват в спорните води край средиземноморския остров, но Кипър е продължава да придвижва енергийни сделки, предаде БГНЕС.   Франсис Фанън от Държавния департамент заяви, че Вашингтон има \"дългогодишна позиция да признае правото на Кипър да развива ресурсно богатство\".\r\n\"Ние виждаме енергията като катализатор на сътрудничеството, икономическото развитие и ползата за всички хора в региона, а Кипър има значима роля за тази цел\", каза той пред репортери, след като се срещна с министъра на енергетиката на страната Джордж Лакотрипис.  ExxonMobil и Qatar Petroleum започнаха сондажни операции в Кипър в петък, в блок 10 на Изключителната икономическа зона (ИИЗ) на страната, съобщи министерството на енергетиката.\r\nАнкара твърди, че Кипър няма мандат за офшорно проучване без споразумение между члена на ЕС и отцепилата се, но подкрепяна от Турция, северна част на острова.   Фанън ,който също така ще посети Израел и Египет, каза, че Съединените щати вярват, че „богатството на ресурсите трябва да бъде споделено с всички общности на острова справедливо в контекста на цялостно уреждане\", за да се обедини наново Кипър.    По-рано този месец турският президент Реджеп Тайип Ердоган описва онези, които се противопоставят на Анкара като \"морски бандити\", които ще бъдат изправени пред подобен отговор като враговете на страната в Сирия.\r\nПрез февруари сондажен кораб, нает от италианската ENI, за да проучи в моето край Кипър, изостави мисията си, след като турските военни кораби блокираха пътя му.\r\nКипър миналия месец покани Total, ENI и ExxonMobil да кандидатстват заблок 7 в ИИЗ на Кипър.", "date": "2018.11.16", "title": "САЩ подкрепят сондажите за газ край Кипър, Турция недоволства"}
{"url": "https://www.actualno.com/vraza/zlatni-svatbi-za-11-dvojki-ot-mezdra-news_706556.html", "text": "  В Деня на Християнското семейство 11 двойки от община Мездра ще подновят брачните си клетви. Инициативата ще се проведе за първи път в Мездра нa 21 ноември. Церемониите на златните сватби ще бъдат в Ритуалната зала на града от 10.30 часа, където в изискана атмосфера съпрузите ще  се врекат отново  в любов .     Ритуалът ще се води от кмета инж. Генади Събков. За подарък  от общината са приготвили за златните младоженци удостоверение за юбилея и разнообразни подаръци.", "date": "2018.11.16", "title": "Златни сватби за 11 двойки от Мездра"}
{"url": "https://www.actualno.com/volleyball/jasno-e-kyde-shte-se-igrae-svetovnoto-po-volejbol-prez-2022g-news_706568.html", "text": "  Русия бе избрана за домакин на Световното първенство по волейбол през 2022 година от Международната федерация по волейбол на конгреса в Канкун, Мексико.     Въпреки че приеха изминалия Мондиал по футбол, руснаците не бяха в центъра на световния спорт след допинг скандала през 2015 година.   Русия се пребори за домакинство на Световния шампионат по волейбол с конкуренцията на Мексико и Катар.\r\nТова ще бъде третият път, в който страната ще приеме Световното по волейбол след 1952 и 1962 година. Като причина за избора на Русия бе посочено златното им отличие на Летните олимпийски игри в Лондон през 2012.  Президентът на Международната федерация по волейбол Ари Граса заяви по повод успешната кандидатура на Русия: ,\r\n,След много сериозна конкуренция и разговори бе взето единодушно решение, че кандидатурата на Русия е най-добрата за глобалното развитие на волейбола“, сподели той.", "date": "2018.11.16", "title": "Ясно е къде ще се играе световното по волейбол през 2022г. "}
{"url": "https://www.actualno.com/society/novinite-naj-vajnoto-za-denja-16-noemvri-news_706550.html", "text": "   Редакционният екип на ви представя най-важните новини за изминалия ден, 16 ноември.       Вицепремиерът Валери Симеонов подаде оставка на извънредна пресконференция. Стана ясно, че актът му цели запазването на кабинета.   Дали оставката на Валери Симеонов е наистина едноличен акт или е продиктувана от премиера Борисов? Спецсъдът пусна под домашен арест бившия кмет на столичния район \"Младост\" Десислава Иванчева и нейната заместничката Биляна Петрова. Причината за това решение на съдиите е, че здравословното и психическото състояние и на двете се влошава все повече в следствения арест. - нечувано развитие и то на база при уж незабавно т.е. моментално изпълнение.     Хорът Нови български гласове получи престижната статуетка в категория \"Най-добър фламенко албум\" за албума си \"Al este del cante\". Хорът е създаден в Нов български университет и в него участват алумни и студенти на Университета. Създател и диригент на формацията е Георги Петков. Президентът не може да иска оставки на когото и да е. В тази ситуация ще бъда на страната на гражданите. Българите ясно осъзнават, че всички действия на властта от тук нататък имат една цел – да не загубят властта. Те виждат, че не са приоритет на управляващите. Това коментира президентът Румен Радев, запитан за политическата ситуация в страната, предаде БГНЕС.    Факт е, че в България поддържаме нисък акциз, ДДС е ниско, бензинът и дизелът са борсови стоки. Наред с това е факт, че очакванията на българите са при тези факти да има по-ниска цена на горивата. Сравнения за бензина без акциз и ДДС има всякакви – така вицепремиерът Томислав Дончев коментира ситуацията с пазара на горива в България. За действащи мостове, тунели и планински проходи няма да бъде събирана допълнителна такса. Това твърди в свое официално съобщение регионалното министерство (МРРБ). Министерството излезе с официална позиция заради за Наредба за условията и реда за събиране на таксите за специално ползване на републиканските пътища или на части от тях и за ползване на отделни съоръжения по републиканските пътища. \"Проблемът е, че семейство Баневи са задържани в момент, в който се връщат в България. Нормално, полицейските и съдебни власти в България и във Франция са във връзка, за да знаят къде са Баневи и какво правят. Мисля, че България е знаела, че те се връщат. Логичен е въпросът защо са задържани във Франция, след като се връщат в България, която ги издирва.\" Това каза Венсан Пенар - адвокат на Николай и Евгения Банева във Франция. Лидерът на БСЗНС Николай Ненчев, който беше военен министър в периода 2014 - 2017 г., разпространи до медиите подробна информация относно придобиването на многоцелеви самолети \"Грипен\" с анонс за продължение. Ненчев говори от гледна точка дали няма корупция, за да купим шведските изтребители за българската армия. \"Няма по-добро място от Европейския съюз. И Гърция като изпадна в криза, кой застана до нея - Европейският съюз. Ако стане проблем, кой ще ни помогне най-много - НАТО и ЕС\". Конференцията на италианските епископи окончателно одобри въвеждането на промени в думите на молитвата \"Отче наш\". Според вестник \"Месаджеро\", след 16 години подробни изследвания, най-накрая е признато, че в превод от древногръцки на латински са направени неточности, пише ТАСС. Известният канадски певец Майкъл Бубле ще изнесе първия си концерт в България на 14 септември (събота) 2019, 20:00 ч., \"Арена Армеец\". В своята зашеметяваща музикална кариера, той има реализирани пет изключително успешни световни турнета, носител е на четири награди \"Грами\" и има над 60 милиона продадени албума по целия свят.", "date": "2018.11.16", "title": "Новините: Най-важното за деня, 16 ноември "}
{"url": "https://www.actualno.com/starazagora/v-stara-zagora-shte-zaraboti-sistema-za-upravlenie-na-trafika-news_706517.html", "text": "  “През 2012 г. много хора хулеха общината за прекратяване на договорите с частните превозвачи”, съобщи по време на отчета си в четвъртък Живко Тодоров, кмет на община Стара Загора. Резултат от тези действия обаче са нови тролеи, автобуси и спирки. Предстои въвеждането на електронна продажба на билети и разработване на тарифна политика за управление на градския транспорт, заяви кметът. Предстои внедряването на система за управление на трафика, на камери и „умни“ светофари.     Ремонтирани са и продължават ремонти на важни транспортни артерии в града. Сред тях са бул. „Руски“, ул. „Отец Паисий“, които са и с изцяло подновени водопроводи, които са сменени от ВиК ЕООД за собствена сметка, за да продължат ремонтните на улиците. За ремонта на „Руски“ в отсечките от “Христо Ботев” до “Славянски” и от “Августа Траяна” до “Столетов” са изразходвани 450 хил. лв., а за “Отец Паисий” от “Августа Траяна” до “Славянски” - 1,3 млн. лв.\r\nПочти за 290 000 лв. е извършен текущият ремонт на четвъртокласната пътна мрежа в общината, отчете се още Тодоров. Благоустроени са улици в селата Богомилово и Маджерито, ремонтирана е тротоарна настилка в Хан Аспарухово за над 46 000 лв. С осигурени от Агенция “Пътна инфраструктура” средства - 700 хил. лв. е извършен ремонт на пътя от Старозагорските минерални бани до Пъстрово. Един млн. лв. е стойността на поетапното изграждане на пътя Борово - Михайлово, от което е започнала реконструкцията на много тежка отсечка, съобщи още в отчета си старозагорският кмет.", "date": "2018.11.16", "title": "В Стара Загора ще заработи система за управление на трафика"}
{"url": "https://www.actualno.com/healthy/ne-se-nameriha-kandidati-za-dostavka-na-specialna-medicinska-aparatura-po-bylgarskata-koleda-news_706512.html", "text": "  Президентството приключи с подписването на 21 договора за доставки на медицинска техника и апаратура, които са обезпечени със средства от последната кампания \"Българската коледа\".     Поръчката беше разделена на 25 обособени позиции като за четири от тях не са били подадени оферти. Тя беше с обща прогнозна стойност 1 650 000 лв. без ДДС (1 980 000 лв. с ДДС). .   Подписаните 21 договора за доставки, последният от който е подписан на 9 ноември, са на обща стойност 1 790 256 лв. с ДДС. Като страни по договора в качеството на възложители са президентството, представлявано от главния секретар Димитър Стоянов, Българската национална телевизия и \"Нова броудкастинг груп\" АД.\r\nПрез периода от 1 декември 2017-та до 16 февруари 2018-та година от дарения се събра сумата от 2 472 000 лв. Над 3 000 индивидуални дарители и 420 компании и организации направиха дарения на обща стойност 1 917 000 лeвa. Останалата част от сумата е постъпила с SMS-и на стойност 1 лев.  Част от доставките по по-рано подписаните договори са вече реализирани и техниката е при съответните лечебни заведения – университетски, областни и общински болници.\r\nПрез октомври месец от президентството съобщиха, че са подписали договори за дарение от благотворителната инициатива „Българската коледа“ с 22 лечебни заведения. Тогава президентът Румен Радев заяви, че успехът на тази благотворителна инициатива, датираща от 15 години, се дължи на проявената съпричастност и доброта, както и на невероятното партньорство, изградено през годините между съорганизаторите – БНТ и НТВ, членовете на Експертния съвет и водещите лекари – педиатри. Държавният глава отбеляза, че \"Българската Коледа\" дава не само надежда за българските деца, а и че всички заедно работим нашето общество да е хуманно и цивилизовано, а това е надежда и за бъдещето.   ", "date": "2018.11.16", "title": "Не се намериха кандидати за доставка на специална медицинска апаратура по \"Българската Коледа\""}
{"url": "https://www.actualno.com/politics/iran-blagodari-na-bylgarija-za-podkrepata-za-jadrenoto-sporazumenie-news_706525.html", "text": "  В двустранните отношения между Република България и Ислямска република Иран има много неизползван потенциал. Около тази теза се обединиха българският вицепрезидент Илияна Йотова и иранският й колега Али Асгар Мунесан на среща на „Дондуков“ 2.     Вицепрезидентът на Иран благодари на българската държава за подкрепата за т.нар. иранско ядрено споразумение. „Твърда е волята на Европейския съюз и на България като страна член условията на споразумението да бъдат спазвани“, изтъкна Илияна Йотова.   „С една ръка не можем да ръкопляскаме“ – с тази персийска поговорка посланикът на Иран в България Сейед Мохаммад Джавад Расули обрисува необходимостта от двустранно сътрудничество.\r\n„Ние имаме народна мъдрост със същия смисъл: Една птичка пролет не прави“, отвърна вицепрезидентът Илияна Йотова, като подчерта колко дълбоки са връзките, които свързват народите.  Двамата обсъдиха по-конкретно задълбочаване на контактите в сферите на туризма, културното наследство и традиционните занаяти.\r\nОбмяна на опит и добри практики предложи вицепрезидентът на Иран. Илияна Йотова посочи, че за увеличаване на туристическия поток от и към Иран е необходимо подобряване на инфраструктурните и транспортни връзки.   „Нашите две държави имат хилядолетна история. Наш дълг е не само да опазим богатото си културно-историческо наследство и да го предадем на поколенията, но и да го развиваме“, заяви българският вицепрезидент.    Като много добро иранският вицепрезидент оцени предложението на Илияна Йотова първите туристически маршрути, които ще бъдат разработени между двете държави, да свързват древните им столици.\r\n„В тези маршрути могат да бъдат включени страните от Западните Балкани, а България да бъде естествен център на това сътрудничество“, подчерта българският вицепрезидент.\r\nСкоро се очаква да се проведе 19-ата сесия на Смесената българо-иранска комисия за икономическо и научно-техническо сътрудничество. Предстои подписване за нов тригодишен период на сключената през 1967 г. културна спогодба между двете държави.", "date": "2018.11.16", "title": "Иран благодари на България за подкрепата за ядреното споразумение"}
{"url": "https://www.actualno.com/varna/varna-se-vkluchva-v-evropejskata-nosht-na-teatrite-news_706565.html", "text": "  И тази година Варна ще се включи в Европейската нощ на театрите, за която официално е избрана датата . Общоевропейското културно събитие се провежда всяка есен в определен уикенд в няколко различни европейски страни.  Поради големият интерес, мероприятията в морската столица ще продължат и на 18 ноември.     По време на събитието Варна се превръща в една голяма \"сцена\" и  животът придобива други измерения и се насища с особен артистичен смисъл. В програмата са включени най-новата постановка на Варненския драматичен театър „Драконът“ от Евгений Шварц на режисьора Явор Гърдев, премиерният спектакъл от по-рано тази година „Изборът на Марта“ от Жорди Галсеран на режисьора Георги Михалков и „Приключения опасни със герои сладкогласни\" на режисьора Костадин Бандутов по Недялко Йорданов.   ", "date": "2018.11.16", "title": "Варна се включва в Европейската нощ на театрите"}
{"url": "https://www.actualno.com/society/harchim-okolo-330-lv-za-koledni-podaryci-zakupeni-onlajn-news_706526.html", "text": "   , показва проучване на потребителските навици по поръчка на pazaruvaj.com. В сравнение със средните разходи миналата година това означава, че хората, които ще купуват подаръци в интернет, ще похарчат със 100 лева повече. Нарастването на сумата за коледни подаръци е още един показател за повишаването на заетостта и увеличението на приходите на населението.      За намиране на съвършения подарък над три четвърти от активните български потребители на интернет ще използват най-вече онлайн канали. Остава обаче все още популярно преглеждането на вестниците за акции на магазините (49%), както и разглеждането на витрините на физическите магазини (41%). Тридесет и четири процента от потребителите на интернет пък са на мнение, че е по-добре направо да попитат близките си на какъв подарък ще се зарадват.\r\nЗначителна част от осигуряването на подаръци ще става по електронен път - 71% от потребителите на интернет планират покупка онлайн от местни сайтове, като в същото време значението си запазват и големите магазини и търговските центрове (51%).   Набавянето на подаръците обичайно не започва много рано. В средата на октомври едва 15% от потребителите на интернет са се заели с покупка на коледни подаръци.    Тридесет и девет процента от потребителите на интернет - приблизително 1,2 милиона души - съзнателно изчакват с покупките до акциите на Черния петък в края на ноември, защото се надяват на голям избор. Като цяло обаче 82% от всички хора оставят купуването на подаръци до последните дни преди Коледа.\r\nПланирането и подходящият план график са особено важни за тези, които възнамеряват да поръчат подаръци от чужбина - 14% от потребителите на интернет се възползват от тази възможност и заделят за това средно 111 лева. На Черния петък се очаква акциите по интернет да са най-популярни: от пазаруващите 47% онлайн, 43% онлайн и офлайн (в търговски центрове и големите магазини) ще търсят предложенията за акции на продукти.\r\nПовечето потребители на интернет следят за акции на конкретни видове продукти (56%), но за пазаруване много от тях (46%) черпят идеи от предложенията с намалени цени. На Черния петък 34% от потребителите на интернет планират импулсивно покупките си, тъй като от най-голямо значение за тях е, че ще пазаруват продукти с намаления, а всеки трети купувач ще следи кои продукти ще бъдат намалени най-много и това предопределя какво ще пазарува.   Избора на подходящ коледен подарък никога не е проста задача. Заедно с етикета с цената от година на година все по-голямо значение придобива и отношението стойност-цена и качеството, което обаче се смята за второстепенно от над 60% от потребителите на интернет. В същото време при избора на подаръци потребителите се придържат към обичайните групи стоки.\r\nИ тази година се очаква във всеки втори подарък да има някакъв вид дреха.    козметични продукти (45%)\r\nиграчки (42%)\r\nмобилни телефони, таблети и аксесоари (31%)\r\nобувки (28%)\r\nпродукти от развлекателната електроника (23%)   книги, музика и филми (20%)\r\nчасовници, бижутерия, спортни стоки (18%)\r\nкомпютърна техника (16%)\r\nстоки за бита (14%)\r\nкухненски машини и аксесоари (10%)   Заедно със стоките обаче - особено сред младите потребители на интернет - все по-популярни стават:\r\nваучери за подаръци (17%)\r\nподаръци свързани с пътуване (12%)\r\nбилети за различни събития (10%)\r\nа също така и различни изненади свързани с дигитални продукти и абонаменти (7%).", "date": "2018.11.16", "title": "Харчим около 330 лв. за коледни подаръци, закупени онлайн"}
{"url": "https://www.actualno.com/society/konfiskacija-na-imushtestvo-na-trajcho-trajkov-poiska-antikorupcionnata-komisija-news_706564.html", "text": "   Отнемането в полза на държавата е поискано от Софийския градски съд, съобщи БНТ.     По време на проверката на Трайков е предоставена възможност да внесе допълнителни документи и възражения. На бившия министър вече е запорирано имущество за над 1 милион и 500 хиляди лева.   Припомняме, че в края на месец септември стана ясно, че Комисията за противодействие на корупцията и за отнемане на незаконно придобитото имущество (КПКОНПИ) е открила несъответствие между декларираните доходи и активи на бившия министър на енергетиката. Комисията е проверила имуществото и доходите на Трайков през последните 10 г. Тогава магистратите запорираха 1/2 от апартамент, ателие, дворно място, паркомясто, акции, както и влогове и депозити на политика.\r\nНа 8 ноември срещу Симеон Дянков, Иво Прокопиев, Трайчо Трайков още трима души за януари 2019. Причината за отлагането беше отсъствие на част от адвокатите.  ", "date": "2018.11.16", "title": "Конфискация на имущество на Трайчо Трайков поиска Антикорупционната комисия"}
