{"url": "https://www.actualno.com/sofia/mylnija-udari-20-godishen-mladej-v-sofija-news_759855.html", "text": "    Мълния удари 20-годишен младеж в София тази вечер. Инцидентът е станал между блоковете в ж.к. „Люлин”. Младежът е разхождал кучето си, съобщи Нова ТВ.      На място веднага е извикан екип на Спешна помощ. Момчето е откарано към „Пирогов”, но е починало непосредствено преди бъде вкарано в Противошокова зала.   На мястото, където е паднала мълнията, има полиция, както и линейки, които помагат на шокираните свидетели на нелепия инцидент.\r\nДомашният любимец на младия мъж също не е оцелял.   ", "date": "2019.06.17", "title": "Мълния удари 20-годишен младеж в София "}
{"url": "https://www.actualno.com/analysis/ucheni-predrichat-skoroshen-apokalipsis-za-choveshkata-civilizacija-news_759811.html", "text": "    Човешката цивилизация в сегашната си форма е достигнала финалния стадий на съществуването си. Учени от Австралия представиха резултати от свързани с това изследвания, съобщава Индипендънт.      Причината за предстоящия колапс е . Липсата на действия от страна на правителствата по света, казват експертите, провокира социални и икономически кризи.   Намаляването на нивото на изгаряне на изкопаеми горива в близко бъдеще не се очаква. Изследователите от Мелбърн разглеждат сценарий, според който до 2030 г. глобалните емисии ще достигнат максимални стойности. До 2050 г. средната температура на планетата ще се повиши с 3 градуса над предидустриалните показатели. Ето какво твърдят авторите на изследването:   - В Амазония се очаква мащабна суша;\r\n- Вечните ледове ще изчезнат, а морският лед, отразяващ слънчевите лъчи, ще се стопи;\r\n- Мусони ще се разпрострат в Западна Африка и Азия. Тези процеси ще засегнат Гълфстрийм, което ще влоши положението в Европа;       - Северна Америка ще пострада от опустошителни метеорологични явления, сушата и топлината ще доминират, наводненията и горските пожари ще станат постоянни явления;\r\n- Азиатските реки ще бъдат по-малко пълноводни;\r\n- Количеството на валежите в Централна Америка и Мексико ще падне наполовина.\r\nДо 2100 г. Земята ще започне да се доближава до 5 градуса по Целзий над прединдустриалните стойности. Опустошителното въздействие на екосистемите и организацията на живот на световната общност ще доведе до затопляне от 4 градуса.\r\nОтбелязва се, че при увеличаване на температурните показатели само с 2 градуса, от южните ширини ще започне масово преместване на хора, а броят на климатичните бежанци ще достигне милиард.      Според учените, за съжаление светът все още не е готов да предприеме смекчаващи мерки и да предвиди последствията. ", "date": "2019.06.17", "title": "Учени предричат скорошен апокалипсис за човешката цивилизация  "}
{"url": "https://www.actualno.com/crime/tragedija-v-strajica-dete-padna-ot-lulka-i-pochina-news_759820.html", "text": "    Дете е починало преди часове по време на игра в Стражица. Трагедията се разиграла в късния следобед в местно заведение, предаде БГНЕС.      Нещастният инцидент става докато родителите на 8-годишното момченце били в местно заведение, а детето играело на люлка-автомат. Внезапно обаче детето пада. Оказало, че си е глътнало езика.   Родителите му незабавно го откарали в Спешна помощ, но когато пристигнали, окзало се, че момчето е мъртво. Детенцето е издъхнало в ръцете им.\r\nПо случая е образувано досъдебно производство по чл.115 от Наказателния кодекс за убийство. Разследването се води под наблюдението на Окръжната прокуратура във Велико Търново.  Разпоредени са множество експертизи, които ще изясняват причините за нелепата смърт. Трупът е откаран за аутопсия. ", "date": "2019.06.17", "title": "Трагедия в Стражица: Дете падна от люлка и почина"}
{"url": "https://www.actualno.com/society/mvnr-njama-danni-za-bylgari-na-borda-na-samoleta-popadnal-v-silna-turbulencija-news_759828.html", "text": "    По информация на посолството ни в Швейцария към момента няма данни български граждани да са били на борда на самолет Boeing 737-300 на авиокомпания ALK Airlines, с регистрация LZ-MVK.       , в резултат на която пострадаха 10 души. Това съобщиха от пресцентъра на МВнР.   От Външно министерство уточняват, че служители на посолството ни в Швейцария са в контакт с местните власти по случая.\r\nСамолетът е изпълнявал полет от Прищина (Косово) до Базел (Швейцария). Кацнал е успешно на летище Базел, а след кацането на пътниците е оказана помощ от летищните власти.  Машината Боинг 737-300 е на регистрираната в България авиокомпания ALK Airlines. ", "date": "2019.06.17", "title": "МВнР: Няма данни за българи на борда на самолета, попаднал в силна турбуленция"}
{"url": "https://www.actualno.com/football/toti-oficialno-napuska-roma-otpravi-tejki-obvinenija-news_759809.html", "text": "    Легендата на Рома Франческо Тоти, който игра за тима от столицата в продължение на 24 години преди да спре с футбола през 2017 официално обяви, че на директор в клуба.      „В 12:41 часа на 17 юни 2019, аз изпратих имейл, който никога не съм си представял, че ще изпратя: Подавам своята оставка“, заяви Тоти. „Никога не съм си мислел, че този момент ще настъпи“.   Бившият капитан на „вълците“, който изигра 58 мача за националния отбор на Италия, настоя, че това е по-скоро „довиждане, а не прощаване“, без да дава допълнителни подробности.\r\n„Мога само да кажа, че е невъзможно за Тоти да остане извън Рома. Сега аз ще поема по нов път, но в момента, в който друг собственик наистина иска да разчита на мен, съм насреща“, каза още той.  След като дебютира за мъжете на Рома на 16-годишна възраст през 1993, Тоти вкара 307 гола в 785 мача, печелейки Серия А през 2001 и  Купата на Италия на два пъти.\r\nНапускането му идва след това на бившия му съотборник Даниеле де Роси, след като „вълците“ решиха да не подновяват договора му след 18 сезона на „Олимпико“.   Какви обвинения отправи Тоти към настоящото ръководство на клуба вижте в .     ", "date": "2019.06.17", "title": "Тоти официално напуска Рома, отправи тежки обвинения"}
{"url": "https://www.actualno.com/velikotarnovo/hor-slavjansko-edinstvo-poluchi-naj-visokite-otlichija-na-sbmtd-news_759805.html", "text": "    С тържествен концерт на 15 юни 2019 г. в град Горна Оряховица . В залата на народно читалище „Напредък 1869“ се събраха хора от всички възрасти, за да чуят красивите, ефектни и вълнуващи музикални изпълнения на хористите.       Концертът започна с . С много аплодисменти публиката награди всички изпълнения, сред които „Дилмано дилберо“, „Тъкала ли си, момина мале“, „Гари, гари, мая звезда“ – в аранжимент на Антон Благоев и солово изпълнение на Мариян Костадинов, „Алелуя“, „Следвам Божиите стъпки“ в клавирен аранжимент и съпровод от проф. Филип Павлов,  съвместните изпълнения на хор „Славянско единство” и хор „Железни струни” от Разград „The night in America“ със солисти Петя Копринкова и Рафаел Пашамов,“Една българска роза“ - аранжимент на Антон Благоев и солист цигулар Мила Иванова, „Град на звезди“ и „Аве Мария” - с танцовото участие на две от младите надежди на балет „Калина” Миа Момъкова и Денислав Иванов, и за финал - хоровият химн „Родна песен нас навек ни свързва” и „На многая лета”. Тя подари на маестро Копринкова медно пано с богиня на плодородието и пожела всички в концертната зала заедно да отпразнуват 150-тия юбилей на хора. Със съдействието на е издадена , популяризираща неговото изкуство и съдържаща информация за историята на хора, диригенти и солисти, участия в национални и муждународни фестивали, награди от международни конкурси и фестивали, турнета, съвместни концерти, отзиви за изпълненията на хора.     Награди на хор „Славянско единство” и диригента маестро Копринкова поднесе . В своето слово тя подчерта    – заяви госпожа Рогозянска. Тя    В своето приветствие изтъкна: Той прочете . Те отбелязват, че в дългото време от 125 години творческа и концертно-изпълнителска дейност на хор „Славянско единство”, имат незабравими моменти заедно, прекрасни спомени и общи преживявания. И   както и диплом и почетен знак за приятелството, подкрепата и уважението на професор, доктор на изкуствата, Филип Павлов.\r\nОт своя колега , маестро Копринкова бе определена като а  – каза г-н Гичев.\r\nПоздравителни адреси и цветя бяха изпратени от още много институции, организации и партньори на хора в неговата дългогодишна дейност. Впечатляващата му китарна техника бързо спечели публиката.  - диригент на хор „Железни струни”. Две песни изпя Певецът бе искрено развълнуван, че пее на сцената, от която е тръгнал музикалния му път. Общо седемнадесет младежи са завършили висше музикално образование и днес професионално се занимават с музика или музикално-педагогическа дейност.  казват вички, които я познават. Хорът има 18 награди от участия в национални и международни конкурси. И днес, под нейното мъдро, професионално и насърчаващо ръкомодство той продължава да бъде  ", "date": "2019.06.17", "title": "Хор „Славянско единство” получи най-високите отличия на СБМТД "}
{"url": "https://www.actualno.com/society/koj-iska-protivokonstitucionna-organizacija-da-provejda-voenni-uchenija-v-bylgarija-video-i-snimki-news_759796.html", "text": "           За мнозина у нас БНО представляват група от неуравновесени хора, които се мислят за защитници на България от \"нашествениците\", идващи през турската граница. Техните членове смятат, че държавата не си върши работата, че сме изправени пред Апокалипсис, предизвестен от бежанската криза. Въпреки че има гранични власти, полиция, служби, хората от БНО аргументират съществуването си с \"неадекватността\" на правителството.\r\nСлед 2015 година, когато бежанската вълна от войната в Сирия достига сериозно европейските граници – в това число и България – организации като БНО започват да се представят като \"ловци на мигранти\". Именно с тази мантра те са представени в български и чужди медии, привлечени от този нов феномен. Повечето журналистически екипи не задълбават за мотивите на тези хора, въпреки че самото присъствието на подобни прото-милиции е в нарушение на българските и европейски закони, а също и незачитане на държавната власт.   Източник:  Благодарение на липсата на видима реакция от страна на институциите, след 2016 година подобен тип групи заживяват свой собствен живот. Макар немалка част от българското общество да гледа с недоверие събитията по границата, малцина биха се включили лично в крайни и насилствени действия. Все пак, подобни \"доброволчески патрули\", както описват членовете си БНО, изграждат мрежа със симпатизанти в търсене на одобрение отвън. Посланията им през Facebook, уебстраниците им и YouTube, са отправени към ултранационалистически структури в Европа, фашистки организации, крайнодесни екстремисти и Русия. Скоро те получават това внимание и много повече – в районите, където оперира БНО в Бургаско и Странджа, пристигат военни инструктори, членове на крайнодесни групи от европейски страни и личности, които при всички други положения биха предизвикали реакция на силите за сигурност у нас. Има сериозни податки, че терористът от Крайстчърч в Нова Зеландия Брентън Тарант, който уби 50 души , е вдъхновен от БНО и , а оръжието, с което извършва терористичната атака, е същото, с което БНО провежда част от ученията си.\r\nВече четири години организацията обаче успява да се задържи без да бъдат предприети сериозни действия срещу нея, въпреки че нейни членове участват в побой (за който наскоро бяха осъдени от Бургаския съд), тормоз, атаки и заплахи срещу журналисти и публични личности. Самата организация БНО открито призовава за промяна на политическия ред и не одобрява Конституцията – основния закон на България.    Тези сигнали не са достатъчни, за да предизвикат по-сериозно разследване през последните години. В медийното пространство почти няма материали за тази група, а отношението в институции е по-скоро \"по-добре да променим темата\". На фона на всичко това, има два основни въпроса на първо време: защо хора се присъединяват към такива групи и защо на територията на България е допуснато пристигането на хора, членуващи в екстремистки организации, които в горите на Странджа получават обучение от военен инструктор, свързан с въоръжените сили на Русия? Полезно е като начало да погледнем към идеите на БНО. Сайтът на организацията и техните страници в социалните мрежи (включително групата им във Viber, която създадоха наскоро), представляват микс от идеологии, които отправят предизвикателство към конституционния и политически ред на България. Тяхната т.нар. платформа съдържа призиви за спиране на \"геноцида на българския народ\" и предупреждава за \"правото на бунт срещу нелегитимното правителство\". Също така, има призиви за забрана на политическите партии и наказание за \"безполезния политически елит\". В пропагандата си те залагат на социалистическата носталгия, смятат, че Народната република е добро решение за сегашните проблеми и насочват вниманието си към най-крехките и отслабени групи от обществото, които най-силно чувстват върху себе си липсата на пари и възможности. По този популистки начин групи като БНО успяват да намерят симпатизанти не само сред по-възрастните, но и младежи, участващи в ученията им.\r\nДоктрината на организацията копира други подобни групи в Западна и Източна Европа, които клонят към Путинова Русия. Материалите им включват сензационни и алтернативни новини, които показват \"заплахата за България и европейската цивилизация\", \"терор срещу българи в Украйна\" и \"украинския терор в Донбас\". На страниците им се публикуват антисемитски и расистки статии, конспиративни теории и т.н.\r\nВтората част от идеите им напомнят тези на проруската пропаганда, не само като съвпадение в публикуването в руски медии и в страниците на БНО, но и директното споделяне на материали без превод от руски, които са насочени срещу ЕС, НАТО и демокрацията. Всички тези материали са комбинирани с категорични призиви за мобилизация и раздаване на оръжия на цивилното население в България, като се посочват бунтовниците в Украйна като добър пример.\r\nМнозина журналисти и дори представители на институции пренебрегват съществуването на подобен род организации у нас, защото са \"просто ловци на мигранти\" и \"нехранимайковци\". Откритите атаки срещу политическия ред и Конституцията не предизвикват внимание, защото \"има и други подобни\" организации. Наистина има такива организации, които съществуват отдавна – тогава защо да обръщаме внимание сега?   Тук идва един от важните моменти в разследването в Bellingcat: никоя друга група у нас не е имала толкова близки и явни отношения с руски военни и инструктор, свързан с ГРУ (военното разузнаване на Русия).\r\nСпоред един от източниците от българските служби, цитирани в материала, \"в началото БНО са смятани за клоуни и лунатици, които не представляват сериозна опасност\". Според същия този източник, промяна в отношението на службите у нас, както и на европейско ниво, започва след 2016 година, когато видимостта на организацията се увеличава и започва обвързването с чужди групи. В България започват да прииждат членове на крайнодесни екстремистки групи, които като туристи посещават първо София и Шипка, а след това се срещат с представители на националистически групи – в това число и БНО. Снимка 2:  Макар тези хора да са членове на движения, които са на ръба на легалното в техните страни, в България влизат като туристи. Властите обаче започват да разбират, че за фашистки и неонацистки групи, които изпращат свои симпатизанти, България се превръща във важен елемент от пропагандата. Балканите като цяло заемат централно място в идеологията на новите крайнодесни движения – както терористът в Нова Зеландия, така и норвежецът правят препратки към Балканите в своите манифести.\r\nПрез 2018 година българските служби – най-вече силите за сигурност, военните и полицейските сили - вече наблюдават постоянно БНО. Става ясно, че са засечени потенциални пратки с оръжие, влезли през Варна и Бургас, които са предназначени за \"граничните патрули\", т.е. БНО. Част от това оръжие после става видимо от клипове на организация, публикувани по техни групи и страници, показващи военни учения в района на хижа \"Свежен\" и Странджа.\r\nВъпреки че няма яснота колко точно крайнодесни екстремисти са минали на обучение у нас, службите са категорични, че учения е имало. Някои членове на тези групи публикуват снимки от посещението си в България. На една от тези снимки се вижда AR-15 – оръжие, което се произвежда и в България от завод \"Арсенал\" и е използвано от Брентън Тарант в Нова Зеландия. Тарант със сигурност е посещавал страната ни няколко месеца преди извършването на масовото убийство в Крайстчърч, като според българските служби той се е виждал с националистически формации, макар това да не беше съобщено официално.\r\nСред западноевропейските приятели на БНО най-известна е и за нея е писано достатъчно – тя служи като връзка между българската организация и чужди формации. По-интересни са други граждани на европейски страни, които остават встрани от медийния интерес през 2016-2017. Един от тези хора е Джим Доусън, известен във Великобритания като идеолог на екстремисткото крайнодясно. Самият той е обвързан с международната организация \"Рицари тамплиери\" (Knights Templar International, KTI), с която е свързан и норвежецът Андерс Брейвик. При запитване \"Рицари тамплиери\" отричат връзка и казват, че те са различна организация и имало други по-малки групи, които носят същото име. Доусън посещава няколко пъти България заедно с друго познато лице от британското крайно дясно – Ник Грифин. Снимка 3:  \"Рицари тамплиери\" и Доусън изпращат помощи на БНО, в това число бронежилетки и униформи. Във видео от 2016 година, Доусън призовава още хора да се присъединят към БНО и да се \"сражават\". \"Рицарите\" са по своята същност религиозна организация, със силни връзки в Източна Европа, Великобритания и САЩ. Те са силно антидемократични, антисемитски и ислямофобски настроени и поддържат близки контакти с руски групи, с които участват на крайнодесни форуми като Международния руски консервативен форум. Някои от участниците на форума публично изразяват подкрепата си за \"антиевропейски бунт\".\r\n\"Рицари тамплиери\" са помагали финансово на групи на Балканите и не за първи път са обект на скандали. През 2015 година унгарските медии разкриват намеренията на организацията да се обвърже с радикални фракции в Будапеща – впоследствие унгарските служби изгонват членове на групата. В Република Сръбска и Косово също предизвикват проблеми с властите. През 2015 година \"Рицарите\" изпращат свои хора в Сирия, където се виждат със Сирийската социалнационалистическа партия (SSNP)– една от най-активните фракции, сражаваща се в подкрепа на режима на Башар Асад. По време на сирийското си посещение, те се срещат със самия Асад и други официални лица от партията Баас в Дамаск и Латакия. БНО също изпитват симпатия към сирийското правителство, като участват в съвместни демонстрации с членове на про-Асад сирийци във Варна.\r\nВ търсенето на европейска легитимация, БНО се свързва с т.нар. Cyberpol и Европейския център за информация и сигурност, ръководени от Рикардо Барецки. Нека не се бърка Cyberpol с Europol – нямат нищо общо, макар Барецки да опитва да си предлага услугите. Все още не е ясно кой точно седи зад тези организации и още по-странно е, че Барецки идва като гост по време на българското европредседателство.\r\nИ ако присъствието на крайнодесни на територията на България предизвиква интереса на службите, то участието на руски военен инструктор светва \"червената лампа\" .  В специално видео от БНО, публикувано след 17 май, те защитават присъствието на този инструктор, който бил \"на почивка в България\" и материалът в пуска слухове и спекулации. Снимка 4:  Въпросният инструктор се казва Игор Зорин и обучава във военно дело членове на БНО. Според информация от руското министерство на отбраната, Зорин е ветеран от елитните спецчасти и военен специалист. Той също така е бил член на звено в руското военно разузнаване, ГРУ.\r\nДейността на Игор Зорин е наситена. Той води семинари за руската армия, посветени на военна тактика и бойни умения. Провежда учения не само в България, но и във Филипините, Украйна и Северна Корея. Най-вероятно връзката между БНО и Зорин е Евгений Щеголихин – руски гражданин, който живее в Бургас. Завършил военния факултет на Държавния университет в Томск, Щеголихин не за първи път се появява в скандал. През 2016 година той и други членове на БНО атакуват украинци, протестиращи срещу посещението на свързваните с Путин рокери от \" \".\r\nДруга връзка със Зорин е Тимур Сейфетдинов, който живее в Свети Влас. Той е засичан често в присъствието на лидерите на БНО и Щеголихин. И двамата руснаци имат връзки с бивши военни и специалисти по военна тактика – специалностите, които заемат място по време на ученията на БНО.\r\nЗасега БНО е определяна като прото-милиция – т.е. остава малко, докато се превърне в истинска милиция от военен тип, който едва ли ще се ограничава до \"борба с миграцията\" и \"граждански арести\", предвид това, че директно застават срещу законите в България. Официални лица в НАТО и ЕС смятат, че опасността е реална и се питат въпроса, който ние също си задаваме – защо няма силна и категорична реакция от властите?  Като се тегли чертата, изводите не са приятни: в България идват крайнодесни екстремисти, които получават военно обучение от човек, свързан с руското военно разузнаване под носа на българското правителство. Тези хора складират оръжие – неясно защо. Провеждат срещи и обучения по военна тактика – за къде и защо не се знае – не и публично. Ясно е обаче посланието на собствения им сайт и от техните речи: трябва да се смени политическия ред в страната.\r\nНе всички български институции и не всички представители на силите за сигурност са безмълвни или безучастни – напротив, според тях има достатъчно доказателства и материали, които да доведат до арести, разпити и разпускане на БНО. Единственият отговор към момента за това защо не се е стигнало до това, е вероятен политически чадър над лидерите на организацията. Кой и защо иска да има подобни противоконституционни групи на територията на България, също остава неясно. Автор:   ", "date": "2019.06.17", "title": "Кой иска противоконституционна организация да провежда военни учения в България? (ВИДЕО и СНИМКИ)"}
{"url": "https://www.actualno.com/tips/futbolni-prognozi-za-kopa-amerika-otlichni-predlojenija-v-sledvashtite-2-dni-news_759834.html", "text": "    Продължаваме с за Копа Америка 2019 по начин, който и самата надпревара продължава напред. Континенталната надпревара обещава още с първите си мачове да е прекалено солидна, като отборите категорично отказват да се предадат в борбата си за класиране в елиминационната фаза на турнира.        02:00 часа: Япония – Чили (18.06) За срещата Япония – Чили ще ви предоставим два залога. Мачът е дебютен за двата тима на Копа Америка, а те се помещават в група С на турнира.  Япония няма загуба в последните си три мача срещу Чили, а също така успя да спечели два от тях всъщност. Разликата в азиатския хендикап, който дава е прекрасна на коефициент 1,78. Дори Япония да загуби с гол разлика, то залогът ще бъде успешен, а с това и футболната ни прогноза. Прогноза : +1,25 гола за Япония – 1,78 коефициент.\r\nПод 9,0 корнера в срещата       Очакванията са ми за ниска резултатност при ъгловите удари. Япония наброи едва шест корнера в последния си мач, докато Чили видя девет такива. Предположението ми е за под 9 корнера, тъй като и двата отбора рядко успяват да достигнат котата. Прогноза : Под 9,0 корнера – 1,95 коефициент.  00:30 часа: Перу - Боливия (19.06)\r\nБоливия и Перу се изправят един срещу друг във втори мач за двете селекции в група А. Перуанците стартираха с равенство – срещу Венецуела, но боливийците не са от класата на „инките”. Перу показва стойностен футбол и очаквам отборът на Рикардо Гарека да излезе от квартета с отбора на Бразилия. Това минава единствено и само след победа над аутсайдера в групата Боливия, който не вярвам да се противопостави на Перу по никакъв начин. Редицата липси при „ла верде” на основни футболисти също ме води към факта, че „инките” ще вземат комфортен успех.      Прогноза – победа за Перу – 1,50 коефициент. 03:30 часа: Бразилия – Венецуела Домакинът в турнира Бразилия среща Венецуела във втори мач от група А на стадион „Арена Фонте Нова” в Салвадор. „Селесао” успя да тръгне с успех в турнира, като уверено ще продължи към целта си – достигане до елиминационната фаза, докато Венецуела ще трябва да се сбори с Боливия и Перу за място на финалите. Все пак мачовете между двата тима в историята са контрастни, що се отнася до голове. Убедителните победи на „златистите” над Венецуела датират от миналия век, след което двата тима не правят особено резултатни срещи, с изключение на световната квалификация през 2004-а година (5:2 за Бразилия). Венецуела е тим, граден от Рафаел Дудамел, който е наставник откровено обичащ защитния футбол. Именно затова венецуелците играят убедително в отбрана. Същевременно бразилците видяха трудност да пробият защитата на Боливия (3:0) в дебютния си мач, а головете паднаха през втората част. Точно затова мисля, че успехът на Бразилия няма да е гарниран с много голове в нашите футболни прогноза. Прогноза: Под 2,5 гола – 2,37 коефициент ", "date": "2019.06.17", "title": "Футболни прогнози за Копа Америка: Отлични предложения в следващите 2 дни"}
{"url": "https://www.actualno.com/moresport/kobrata-otnovo-dade-intervu-na-edrogyrda-reporterka-no-be-sdyrjan-news_759840.html", "text": "    Българската звезда в бокса Кубрат Пулев отново бе потърсен за интервю от американска репортерка.      Родният боксьор изгледа на живо победата на Тайсън Фюри над Том Шварц в Лас Вегас, след което към него се приближи американката Мишел Джой Фелпс, които потърси коментара на сънародника ни.   Този път обаче Кобрата бе далеч по-сдържан от предишния път, в който говори пред американска репортерка. Той просто сподели мнението си, след което си тръгна, но без да целува госпожица Фелпс.\r\nПрипомняме, че по-рано тази година Пулев даде интервю на Джени Суши, след което я целуна. От своя страна тя потърси разправа в съда и осъди Кобрата да изкара курс против сексуално посегателство и за сега правата му за бокс са спрени в щата Калифорния.  Галерия с красивата репортерка вижте в . ", "date": "2019.06.17", "title": "Кобрата отново даде интервю на едрогърда репортерка, но бе сдържан"}
{"url": "https://www.actualno.com/europe/naprejenie-ruski-iztrebiteli-prihvanaha-amerikanski-bombardirovachi-news_759846.html", "text": "    Руски изтребители Су-27 са прихванали американски бомбардировачи B-52H, приближаващи руската граница по посока на Черно и Балтийско море, съобщи Националният център за управление на отбраната в страната.      От съобщението става ясно, че не е било разрешено навлизане в областта на руската граница.   Националният център за управление на отбраната съобщи също, че полетите на руските самолети са извършени в строго съответствие с международните норми за въздушно пространство.\r\nМиналата седмица официалният вестник на Руските въоръжени сили, „Красная Звезда“, съобщи, че през последните няколко дни руските самолети 10 пъти са прихванали чужди самолети в близост до въздушното пространство на Русия.  В същото време Русия изрази опасеня от опити на САЩ за кибератаки срещу системите за управление на инфраструктурата на Русия.\r\nВ събота американският вестник \"Ню Йорк таймс\",, позовавайки се на свои източници, написа, че САЩ се осъществили кибератаки срещу енергийната система на Русия.   Източникът от руските ведомство отбеляза, че става дума преди всичко за транспорта, банковата сфера и енергетиката. \"Ние наблюдаваме и регистрираме подобни опити\", каза той и добави, че руската страна успява да неутрализира тези действия.    Кремъл заяви днес, че американската статия поражда тревога и показва, че поне на теория кибервойната е възможна. ", "date": "2019.06.17", "title": "Напрежение: Руски изтребители прихванаха американски бомбардировачи"}
{"url": "https://www.actualno.com/smolyan/chetirima-sa-postradali-pri-turisticheska-obikolka-14-godishen-e-s-opasnost-za-jivota-news_759849.html", "text": "    Четирима души са пострадали, докато били транспортирани към туристическата атракция „Вълчи камък“ край девинското село Гьоврен завчера. Местността се намира на около 4 км от разклона за селото.      Сигналът е бил подаден към 11,50 часа. Екипи от ФСМП – Девин, сектор „Пътна полиция“ и  „Пожарна безопасност и защита на населението установили, че товарен автомобил \"Мицубиши –L 200\" със смолянска регистрация се е преобърнал под пътя.   Джипът бил управляван по черен горски път от 19-годишния Мустафа Устов от Гьоврен. В един участък загубва управление над автомобила и той се претъркаля.\r\nРанени са 4-ма души. 44-годишна жена от София е с фрактура на таз и лява ключица.  Пострадали са и двама мъже - на 45 и 54 г. от София, единият от които   с множествена фрактура на петата, а другия е с контузия на гръден кош, освободен е за домашно лечение.\r\n14-годишния Джамер Юреклиев от с. Гьоврен е с разкъсан далак, спукани 14 ребра и с множество фрактури. Той е  с опасност за живота.\r\nВсички са транспортирани в МБАЛ \"Братан Шукеров\", където им е оказана спешна помощ.       Младежът  е опериран и е в стабилно състояние, но е с опасност за живота, а жителите от София са  транспортирани в УМБАЛСМ  „Н. И. Пирогов\".\r\nВодачът е задържан за срок до 24 часа. Пред журналисти в Смолян Велизар Шанов, който е изградил и стопанисва атракцията, обясни, че Мустафа имал шофьорска книжка и помолил да вземе личния му джип.\r\n„Този джип няма нищо общо с дружеството. И друг път съм му давал джипа, сега го поиска, за да се разходят без да уточнява къде. Разбрах, че ще си правят пикник. Нямам представа, кога в джипа се е качило 15-годишното момче\", заяви още Шанов.    ", "date": "2019.06.17", "title": "Четирима са пострадали при туристическа обиколка, 14-годишен е с опасност за живота"}
{"url": "https://www.actualno.com/bgfootball/eto-koi-sa-vyzmojnite-sypernici-na-ludogorec-cska-i-levski-v-evropa-news_759851.html", "text": "    Три от родните евроучастници научиха възможните си съперници преди утрешния жребий.      Шампионът Лудогорец ще започне участието си като поставен в първия кръг на Шампионска лига. Разградчани са в група 1, където заедно с Астана, Цървена звезда, Шкендия и АИК са сред поставените отбори.   Жребият е в Нион от 15:30 часа българско време, като 32 отбора са разпределени в 3 групи. В първите две има по 10 отбора, а в третата отборите са 12. Първите двубои ще се играят на 9 -10 юли, а реваншите ще са седмица по-късно - 16 и 17 юли.   В утрешния ден ще станат ясни и съперниците на Левски и ЦСКА за първи кръг в Лига Европа.    След разбивките отборът на Левски попадна в група 5, където е сред поставените. Непоставени са 5 отбора и именно един от тях ще е първият съперник на \"сините\".     Носителят на Купата Локомотив (Пловдив) ще започне участието си от втория кръг на Лига Европа. ", "date": "2019.06.17", "title": "Ето кои са възможните съперници на Лудогорец, ЦСКА И \"Левски\" в Европа"}
{"url": "https://www.actualno.com/society/novinite-naj-vajnoto-za-denja-17-uni-news_759816.html", "text": "    Екипът на подбра за вас най-интересното от новините днес, 17 юни.       тделът за военно сътрудничество към Посолството на САЩ в София официално представи днес на българското Министерство на отбраната предложениe за сключване на договор, съдържащо евентуално споразумение за придобиването от страна на България на осем изтребителя F-16 Block 70, въоръжение и свързаните с него системи за дългосрочна експлоатация и поддръжка, както и цялостна подготовка на пилоти и помощен персонал. Това съобщиха от посолството на САЩ у нас.   Заплашени да останат на улицата са над сто семейства след фалита на завод „Захар Био” в Русе. За покриване на задълженията ще бъдат продадени материалните активи, включително и ведомствените жилища, което притеснява хората, които от години живеят в тях, съобщи БНТ. Според доклада на синдика захарната фабрика е изпаднала в несъстоятелност заради наложените ограничения на европейския и световен пазар. \"Опитът с машинното гласуване, който получихме от евроизборите на 26 май, е трагичен\", смята председателят на Съвета на директорите на \"Информационно обслужване\" проф. Михаил Константинов. При 40% от машините имаше грешка, 1200 устройства се издъниха, заяви той в сутрешния блок на Нова телевизия. Експертът все пак уточни, че проблемите с устройствата за гласуване не са се отразили на резултата от европейските избори. Според него обаче не така ще стоят нещата на местния вот, където той прогнозира катастрофа.     \"На ГЕРБ им предстои всичко това, през което минахме. Няма да им е леко.\" Това прогнозира лидерът на БСП Корнелия Нинова. \"Когато подавах оставката си, смятах, че така е морално и достойно. Дадох изход споровете в партията да се решат по най-добрия начин. По две причини я оттеглих. Моята грешка е, че не прецених правилно събитията. Започна търговия за БСП. Започнаха лобита, групи и бизнесмени да си правят планове, да си излъчват кандидати, започнаха да се притискат хората. Видях, че всичко, което правехме се разсипваше. Не допусках, че всичко това ще се случи. Втората причина бе реакцията на членовете и симпатизантите на партията\", обясни още тя за оттеглянето на оставката ѝ. Твърд отказ да бъде признат Гоце Делчев за българин - това е гласът на учените от Северна Македония за момента. На първо място против е македонският историк проф. Драги Георгиев, директор на Института за национална история. Той е водачът на македонските учени в съвместната комисия по историческите въпроси, създадени на база Договора за добросъседство със Северна Македония.    Падне ли Истанбул, ще рухне един от основните стълбове на властта на Реджеп Ердоган. Битката е за добре напълнената хазна на града, която осигурява охолен живот на роднини на президента и свързани с него бизнесмени, пише Даниел Белут в анализ за Deutsche Welle. Истанбул е безспорният икономически център на Турция. В града на Босфора се създава почти една трета от БВП на страната (31%). Затова градската управа винаги разполага с много пари. Не е изненадващо, че в кампанията за кметските избори всичко се върти основно около парите. ", "date": "2019.06.17", "title": "Новините: Най-важното за деня, 17 юни"}
{"url": "https://www.actualno.com/society/poreden-shef-na-api-napusna-tozi-pyt-po-lichna-molba-news_759808.html", "text": "    В управителния съвет на (УС) на Агенция \"Пътна инфраструктура\" (АПИ) беше извършена поредна рокада.      Радослав Влахов, който беше единственият друг член на съвета освен неговия председател Георги Терзийски, е напуснал по \"лична молба\", се казва в прессъобщение на регионалното министерство.   На негово място е назначен инж. Иван Досев, който досега е бил директор на дирекция \"Поддържане на пътната инфраструктура\" в АПИ, а преди това е бил заместник-началник на ДНСК.\r\nВлахов беше назначен заедно с председателя на УС на АПИ Георги Терзийски в края на януари. И двамата нямаха нищо общо с пътната инфраструктура.  Влахов е икономист, който преди да поеме ръководството на АПИ, три години е бил изпълнителен директор и член на съвета на директорите на \"Пазари Изток\". Преди това е работил в \"Булгартрансгаз\".\r\nТерзийски също е икономист по образование, който преди пътната агенция е бил областен управител на Ловеч. Съвпадение или не, точно преди него този пост заемаше зам. регионалният министър Николай Нанков.   Преди да бъдат назначени Терзийски и Влахов, три седмици сам начело на АПИ беше Дончо Атанасов.    Влахов е поредният шеф в пътната агнция, който я напуска. Преди него първо Лазар Лазаров беше обвинен в безстопанственост през юни 2017г. а впоследствие с друг член на управителния съвет - Дончо Атанасов, получи и второ .\r\nЛазаров беше подал оставка през 2016 г., а Атанасов напусна управителния съвет, когато прокуратурата го обвини и за фаталната отсечка край град Своге, където катастрофа отне живота на 20 души.\r\nДруг от пътните шефове - Светослав Глосов, влезе в УС през юни 2017 г., а година след това стана и негов председател.   Бойко Борисов поиска в началото на 2019 г. Покрай този гаф поста си наложи да напусне и друг член на съвета - Веселин Давидов. Глосов също получи обвинение за пътя край Своге през април. ", "date": "2019.06.17", "title": "Пореден шеф на АПИ напусна, този път по \"лична молба\""}
{"url": "https://www.actualno.com/analysis/haosyt-okolo-brexit-syzdade-otbor-ot-rezervni-evrodeputati-news_759719.html", "text": "    Към дългия списък от хора, които биха искали Великобритания да не участва в изборите за Европарламент, са и 27 имена на избрани европeйски депутати, които не знаят кога ще отидат в Страсбург.      При евровота миналия месец бяха избрани 751 евродепутати – плюс 27, които ще започнат работа едва когато (или ако) се случи , коментира изданието , цитирано от БГНЕС.\r\n\"Това е странна ситуация\", каза Линеа Сьогард-Лидел, която спечели място за либералната партия \"Венстра\" в Дания. \"Никой не знае какво ще се случи. Може би ще бъда в готовност пет години или няколко месеца“.   Ако се беше случил, както беше планирано в края на март, новият вече щеше да се сбогува със 73-та британски евродепутати. След Brexit планът е да се преразпределят 27 от британските места в 14 държави членки, за които ЕС смята, че са недостатъчно представени. Останалите ще бъдат държани в резерв за всяко бъдещо разширяване на блока.  Но увеличаването на срока на британското еврочленство в последната минута до края на октомври предполага промяна в аритметиката. Вместо намаляване на общия брой на членовете на ЕП и преразпределението на британските места, парламентът остава със същия размер като в последния мандат. Това означава, че група от избрани членове на сега са неспособни да заемат местата си, докато британците най-накрая не напуснат.\r\nСьогард-Лидер е планирала да се премести в Брюксел с приятеля си, ако бъде избрана. \"Това има голям ефект не само върху професионалния живот, но и върху личния ми живот\", каза тя.\r\nДруги „резервни играчи“ също са разочаровани от разрешаването на това положение. \"Европа, която ни постави в тази гротескна ситуация, това е Европа, на която трябва да сложим край\", каза Сандро Гози, бивш министър в правителството в Италия, който беше избран в списъка на „Република, напред!“ във Франция.       Въпреки че е срещу Brexit, Гози обвинява Европейския съвет, че се съгласи да даде на Великобритания повече време, за да приеме сделката за Brexit. \"Бих бил много щастлив, ако Великобритания реши да остане или да се присъедини отново, но (би било) крайно погрешно ново отлагане след 31 октомври\", отбеляза той.\r\nТова означава, че Гози и други противници на Brexit в патова ситуация са в странна позиция - да се придържат към това, на което се противопоставят, за да заемат местата си в Европарламента.\r\nБари Андрюс от \"Фиана Фойл\", който спечели място в Дъблин, очевидно би предпочел никога да не заема мястото си в Брюксел, ако това означава, че Великобритания ще остане в ЕС. \"Надявам се, че Brexit никога няма да се случи\", коментира той. \"Ирландия е засегната от Brexit повече от всяка друга държава членка. Очевидно е, че е странна и безпрецедентна позиция да съм избран\".\r\nМакар и избрани в страните си, тези 27 евродепутати „нямат специален статут“, каза служител на пресслужбата на Европарламента, докато не се случи Brexit. С други думи, според позицията на ЕС, тези хора, макар и спечелили вота, са просто представители на обществеността, докато Великобритания не си тръгне. ", "date": "2019.06.17", "title": "Хаосът около Brexit създаде отбор от резервни евродепутати"}
{"url": "https://www.actualno.com/europe/es-moje-da-zamrazi-pregovorite-za-mitnicheski-syuz-s-turcija-news_759806.html", "text": "    Правителствата на Европейския съюз ще повторят осъждането на \"продължаващите незаконни действия на в Източното Средиземноморие\" според проектокомюнике, което ще бъде публикувано във вторник, предаде агенция Блумбърг.      Според същия документ правителствата на ЕС ще посочат, че преговорите за членство на Турция в съюза са спрели, като се добавя, че \"не се предвижда по-нататъшна работа за модернизиране на съюз ЕС-Турция.\"   Гръцкият външен министър Йоргос Катругалос бе в Брюксел в понеделник, за да присъства на Съвета по външни работи, където се очаква да проведе серия от срещи с европейските си колеги.\r\nВ неделя турският президент Реджеп Тайип Ердоган каза, че Анкара няма да се откаже от проучванията в областта на енергетиката около Кипър, въпреки призивите на южноевропейските лидери.  \"Продължаваме и ще продължим да търсим в тези области, които са наши\", каза Ердоган.\r\n„Някой е дал заповед. Те очевидно ще арестуват персонала на нашите лодки. Ако го направите, ще понесете тежки последствия“, предупреди турският президент.   Неговите коментари бяха направени след като Никозия издаде заповеди за арест срещу компании, ръководители на компании и екипажи, които участват в операциите в изключителната икономическа зона на острова без изричното или косвено съгласие на правителството на Република Кипър.     ", "date": "2019.06.17", "title": "ЕС може да замрази преговорите за митнически съюз с Турция "}
{"url": "https://www.actualno.com/africa/pochina-bivshijat-egipetski-prezident-mohamed-morsi-obvinjaem-za-ubijstva-news_759829.html", "text": "    Бившият египетски президент Мохамед Морси почина в болница в Кайро, след като припадна по време на сесия в съда.      \"Той е говорил пред съдията в продължение на 20 минути, след това е станал много разгорещен, след което е припаднал. Той бързо бил откаран в болница, където по-късно починал\", съобщи източникът за AFP.   Морси беше първият демократично избран президент на Египет, но управлява само една турбулентна година след въстанието през 2011 г., преди армията да го свали през юли 2013 г.\r\nИма редица свидетелства за убийства, за които се твърди, че са организирани от Морси и други членове на групата му \" по време на въстанието.  Прокурорите твърдят, че са били извадени от затвора с помощта на палестинската група \"Хамас\" и оперативни представители на движението \"Хизбула\" в Ливан.\r\nНа границата с Газа Северен Синай е епицентър на ислямското въстание, което избухна след свалянето от власт на Морси с военен преврат през 2013 г.   През последните години Египет изгради буферна зона по границата, за да спре потока от бойци.    През 2015 г. Морси беше н на смърт, но върховният апелативен съд на страната отмени присъдата и върна процеса за преразглеждане.\r\nТурският президент Реджеп Тайип Ердоган отдаде почит на бившия египетски президент, наричайки го \"мъченик\".\r\n\"Нека Аллах да даде покой на нашия брат Морси, нека неговата мъченическа душа почива в мир\", каза Ердоган, който създаде тесни връзки с Морси.    ", "date": "2019.06.17", "title": "Почина бившият египетски президент Мохамед Морси, обвиняем за убийства"}
{"url": "https://www.actualno.com/analysis/oon-naselenieto-na-sveta-shte-se-uvelichi-no-ne-i-v-bylgarija-news_759837.html", "text": "     ще нарасне до 10,9 милиарда до 2100 г., установи нов анализ на ООН, изразявайки опасения, че увеличаването с повече от 3 милиарда души на планетата може да разруши природните ресурси и да ускори глобалното затопляне. Общото население на света ще продължи да нараства, достигайки 9,7 млрд. до 2050 г., съобщава Euronews.      Новият доклад предвижда по-бавен растеж на населението в сравнение с последната оценка на ООН, публикувана през 2017 г. Тази прогноза предвиждаше световното население да достигне зашеметяващите 11,2 милиарда до края на века. Ревизираните цифри отразяват низходяща тенденция на глобалния коефициент на раждаемост, което означава, че все повече държави се свиват.   Най-бърз растеж, според новия доклад, е най-вероятен в Африка на юг от Сахара, която се очаква да удвои населението си през следващите 30 години. Докладът също така прогнозира, че Индия ще стане най-населената страна в света до около 2027 г ., надминавайки Китай, при който се очаква сегашното си население от 1,43 милиарда да спадне с 2,2% до 2050 г.\r\nПрез следващите 30 години се очаква  в 54 страни населението да намалее. Сред тях са Литва, , Украйна и Япония.   Очаква се Съединените щати да нараснат от 329 милиона души през 2019 г. до 434 милиона души до края на века, като по-голямата част от прогнозираното увеличение се дължи на миграцията.\r\nСпоред ООН много от най-бързо разразрастващите се региони са сред най-бедните, което би могло да изостри проблемите с глада и разселването. Учените също са загрижени за ефекта от растежа на населението върху изменението на климата. С нарастването на световното население, човешкото въздействие върху планетата също ще нарасне.\r\n\"Нашето въздействие върху климата е свързано с населението по много различни начини - какви ресурси използват хората, колко промишлено производство се извършва, колко енергия е необходимо за отопление, охлаждане и транспорт\", казва Ейми Сноувър, директор на Групата за влияние на климата към университета във Вашингтон. \"Всички тези неща засягат емисиите на парникови газове, така че колкото повече хора има и колкото повече ресурси използваме, толкова по-трудно ще бъде да се справим с рисковете и въздействията от изменението на климата.\"       Но растежът на населението е само един от факторите, които стимулират изменението на климата. Потребителските навици също са от значение и те са много различни в различните страни.\r\n\" Има огромно разминаване между това къде е най-голямото население и къде е най-голямото потребление\" , казва Кори Брадшоу, директор на Глобалната екологична лаборатория в университета Флиндерс в Австралия. С други думи, начинът на живот на обикновения човек в Съединените щати е по-пагубен за околната среда от средностатистическия жител на Африка на юг от Сахара . Това означава, че бързото нарастване на населението в Африка няма да бъде толкова вредно за околната среда, колкото подобно нарастване на населението в САЩ.\r\nВ някои региони нарастващото население означава, че повече хора ще станат уязвими към покачването на морското равнище, екстремни климатични условия и разпространението на инфекциозни болести, чийто брой може да се покачи от изменението на климата.\r\nЕдно от най-големите опасения на Сноувър е дали планетата ще има достатъчно ресурси, за да посрещне основните нужди на хората. Растежът на населението, съчетан с изменението на климата, би могъл още повече да засили проблемите със земеделието и достъпа до чиста питейна вода.\r\nУчените твърдят, че е трудно да се разбере дали има ограничение за броя на хората, които планетата може да издържи. Все пак, според Брадшоу, 7,7-те милиарда души, които населяват Земята в момента, вече могат да избутат планетата до критичната точка.      \"Дори и да запазим сегашното статукво и да не се освободи нито една друга въглеродна молекула заради човешката дейност\", каза той, \"ние ще можем да бъдем свидетели на последиците от изменението на климата в продължение на поне 300 години само от емисиите, които са вече в системата.\" ", "date": "2019.06.17", "title": "ООН: Населението на света ще се увеличи, но не и в България"}
{"url": "https://www.actualno.com/europe/uslovna-prisyda-i-globa-poluchi-samozadovoljavasht-se-v-parijkoto-metro-news_759823.html", "text": "    Френски съд осъди мъж на осем месеца условно, след като бе заснет да мастурбира в парижкото метро пред жена, заснела деянието, съобщи AFP.      48-годишният мъж от Бангладеш, който работи в индустрията за бързо хранене, бе осъден да плати 500 евро обезщетение на жената, както и на друга жена, която е съобщила за същото поведение. Освен това му е било наредено да се подложи на психиатрично лечение.   20-годишната жена, която го е заснела, публикува видеото в Twitter на 12 декември и поиска от транспортните власти в Париж да предприемат действия. Тя също така е подала жалба за неприлично поведение.\r\nВидеото се разпространи бързо и няколко жени съобщиха, че са разпознали човека и са съобщили за подобни престъпления. След като втората жена подаде жалба, мъжът се предаде на полицията.  И двете ищци подчертаха по време на изслушването, че това не е първият път, в който са преживели подобно нещо.\r\nПсихиатърът, който го прегледал, казал, че мъжът е пристрастен към сексуалните фантазии, а виновникът е съобщил, че е претърпял операция на тестисите преди няколко години.   Според публикувана през 2017 г. френска статистика, около 267 000 души, главно жени, са съобщили за сексуален тормоз в обществения транспорт през 2014 и 2015 г.     ", "date": "2019.06.17", "title": "Условна присъда и глоба получи самозадоволяващ се в парижкото метро"}
{"url": "https://www.actualno.com/america/strelba-v-centyra-na-dalas-news_759845.html", "text": "    Полицията е отговорила на сигнал за стрелба пред федералната сграда на Ърл Кейбъл в центъра на Далас.      Според информация, предоставена от градското полицейско управление, по време на размяна на стрелба с федерални офицери е бил застрелян заподозрян стрелец, като по време на инцидента никой друг не е бил ранен.   „Заподозреният е прострелян и транспортиран в районна болница. Няма ранени служители или други граждани“, се казва в изявление на даласката полиция.\r\nСпоред CBS автомобилът на заподозрения е намерен близо до мястото на стрелбdта, а сапьорски отряд е бил повикан да инспектира колата.  Всички улици около Федералната сграда на Ърл Кейбъл са затворени, съобщи CBS. Местните жители са помолени да избягват зоната в близост до стрелбата.\r\nСпоред CBS, полицията е предала разследването на ФБР, тъй като инцидентът се е случил в собственост на правителството. ", "date": "2019.06.17", "title": "Стрелба в центъра на Далас  "}
{"url": "https://www.actualno.com/sciencelogy/motorola-one-vision-naj-dobrata-ni-kamera-dosega-blagodarenie-na-inovativnata-tehnologija-quad-pixel-news_759807.html", "text": "    Само преди месец, Motorola представи последния си продукт, разполагащ с най-добрата moto камера до момента - . Телефонът, който направи нощните снимки достъпни за потребителите. Телефонът, който разширява възможностите ви, така че да получите впечатляващи кадри по всяко време на денонощието.      90-годишната ни история доказва, че Motorola винаги е била с едни гърди напред в иновациите и в стремежа си да отговаря първа на очакванията и желанията на своите потребители. От това да направи възможна комуникацията от Луната до Земята през лансирането на иконичния телефон с капаче, който всички обичаме и познаваме, до днес, когато пионерският дух на компанията продължава да вдъхновява. Технологията Quad Pixel motorola one vision пристина на пазара с най-новата технология - Quad Pixel - термин, разработен от отдела за проучвания и разработки на компанията. Целта е била да се замени трудния и неразбираем термин “pixel binning”. Екипът осъществява широкообхватно проучване, което доказва необходимостта от опростена терминология, която на потребителски език ще обясни на хората ползата от новата технология.  Технологията Quad Pixel комбинира четири пиксела в един голям, 1.6µm  пиксел, което допринася за създаването на впечатляващи снимки, особено при ниска осветеност.  В комбинация с оптичната стабилизация (OIS), снимките няма да бъдат неясни или размазани дори и през нощта.\r\n48 МР сензор е от съществена важност, тъй като е с цели 28% по-голям от сензорите на редица флагмани, предлагани на пазара към днешна дата. Благодарение на Quad Pixel технологията този 48 МР сензор притежава четири пъти по-висока светлочувствителност Резултатът е повече от удивителен - невероятно ясни 12 МР снимки и значително подобрено представяне при ниска осветеност. Селфита, готови за Instagram     В допълнение, можете да бъдете напълно спокойни, че на портретите ви ще изглеждате повече от добре и то при всякаква светлина, благодарение на 25 МР предна камера, боравеща отново с Quad Pixel технологията. Имате възможност да изберете размера на пиксела, съобразно условията, а камерата гарантира ясни снимки с отлично качество всеки път.\r\nУсъвършенствани функции с изкуствен интелект\r\nНе е необходимо да похарчите цяло състояние, за да правите  снимки като “произведение на изкуството” с мобилното си устройство. Камерата на motorola one vision разполага с усъвършенствани от изкуствен интелект функции, осигурени от самообучаващите се възможности на  8-ядрения процесор.   - Night vision режим - ясни и ярки снимки с отлично качество и цветове\r\n- Auto Smile снимка - никога няма да изпуснете перфектния момент за групова снимка.   - Умна композиция - защото кой може да помни “правилото на третините” за всяка снимка?\r\n- Портретен режим  - можете да създавате висококачествени снимки при всякакви условия на осветеност\r\nmotorola one vision е наличен на нашия пазар във и на препоръчителна цена от 599 лв. на свободна продажба и ексклузивно във Виваком с абонаментен план от 349.98 лв. или 17.98 лв на месец. ", "date": "2019.06.17", "title": "Motorola one vision: най-добрата ни камера досега, благодарение на иновативната технология Quad Pixel"}
{"url": "https://www.actualno.com/books/samo-spomen-news_759682.html", "text": "    Роско Ланкастър – най-богатият човек в градчето Уинстънвил, е на смъртно легло. Освен тази вест, младата му съпруга Карълайн преживява още един шок. Пристига Ринк – синът на Роско, който преди дванайсет години е напуснал дома си, избягал е от голямата си любов – Карълайн. Магията на едно далечно любовно лято е застанала между тях. Двамата трябва да си отговорят на много въпроси за разбития им живот.      В дъното на забулената с тайни история се прокрадва, сякаш от ада, зловещата фигура на Роско...   Сандра Браун винаги е била пълна с изненади. В младежките си години тя направила доста бърза кариера като модел, но тъкмо щяла да стъпи и на световния подиум, когато се отказала и станала телевизионна водеща. Междувременно успяла да се омъжи за видеопродуцента Майкъл Браун и да му роди 2 деца, които днес вече живеят самостоятелно.\r\nКато малка Сандра четяла всичко, което й попадне, падала си най-вече по историите с много любовна страст и не престанала да ги чете до момента, в който сама започнала да пише такива. Издателство „Арлекин“ веднага оценило перото й и я взело под крилото си като един от най-обещаващите таланти, но тя бързо се отказала. Започнала да пише по-стойностни творби, макар и в същия жанр.  С Горещи страсти в рая, Огледален образ, С дъх на скандал и Френска коприна Сандра Браун покори класациите и застана начело, елиминирайки Стивън Кинг и Даниел Стийл.\r\nС всеки следващ успех, изразяващ се в милиони продадени екземпляри, писателката печели и признанието на критиците, които я увенчават с наградите Уелдънбукс, Далтън, наградата на Романс Райтърс ъв Америка за постижения в жанра, с отличителния знак на успеха на Американ Бизнес Уименс Асошиейшън, награда за изключителни литературни постижения и наградата Ей Си Грийн.   Така се стига до момента, в който милиони читателки по света се оказаха подвластни на неустоимата романтика на творенията й, преведени вече на 33 езика.    Сандра Браун е рекордьорка сред пишещото братство в САЩ. За последните години тя има 56 бестселъра в класацията на Ню Йорк Таймс, издала е над 70 романа и е продала над 70 милиона екземпляра по света! Тя е и единствената, която е имала по едно и също време 3 бестселъра в класацията. ", "date": "2019.06.17", "title": "Само спомен"}
{"url": "https://www.actualno.com/crime/moreto-vze-pyrva-jertva-za-tozi-sezon-news_759749.html", "text": "    Първата жертва на морето за този сезон е мъж от Ямбол, съобщи кореспондентът на .      Инцидентът е станал на 16 юни на неохраняема плажна ивица, която се намира близо до устието на река Велека в село Синеморец.   В ранния следобед в районно управление Царево е получено съобщението за нещастието. Оказало се е, че 53-годишен мъж от Ямбол се е удавил.\r\nПоради факта, че ивицата е без спасители, подробности за инцидента почти няма. Районно управление Царево разследва случая.  Тялото на откарано в отделение \"Съдебна медицина\" при УМБАЛ-Бургас. ", "date": "2019.06.17", "title": "Морето взе първа жертва за този сезон"}
{"url": "https://www.actualno.com/curious/dneven-horoskop-za-18-uni-news_759754.html", "text": "           През този ден ще получите важна подкрепа. Бъдете сигурни, че вслушвайки се в съвета на ваш близък ще намерите много истини. През този ден не разчитайте на чужда помощ, ако искате да се похвалите със собствено постижение. Вероятно няма да ви е лесно, но усилието ще си заслужава.   През този ден потърсете съвет сред хора, които са специалисти в областта си. Вероятно ще загубите време, но това ще ви гарантира добър резултат.     Това е решаващ ден за вашите отношения с любимия ви човек. От поведението ви ще зависи крайният резултат - или всичко, или нищо. Това е ден, в който да не правите компромиси с качеството в личните отношения. Покажете ясно какви са желанията и границите ви и не отстъпвайте от тях. Не всичко е толкова черно, колкото ви се струва. Може да се окаже, че сте във временна дупка - имайте го предвид. Засега не бързайте с важните решения.   Това е ден, в който да проявите максимална далновидност. В никакъв случай не се отказвайте от замисленото, но и не издавайте бъдещите ви ходове.    Този вторник е добър ден за професионални постижения. Не жалете сили и усилия, за да покажете възможностите си. Това е ден, в който трябва да спрете и да се огледате. Ако това, което виждате не ви харесва, значи ще трябва да се насилите за промяна. Козирог    Този вторник не споделяйте свои тайни. Помислете как бихте могли да действате инкогнито. Начини има само трябва да ги откриете. Водолей Днес може да получите изненадващо обаждане с покана да се включите във важен проект. Не отказвайте. Нещата не са толкова сложни, колкото изглеждат. Риби През този ден не правете компромиси с желанията ви. Времето си върви и едва ли ще можете да го върнете, за да се чувствате щастливи. ", "date": "2019.06.17", "title": "Дневен хороскоп за 18 юни"}
{"url": "https://www.actualno.com/starazagora/obsydiha-problemite-s-transporta-v-malkite-obshtini-v-starozagorsko-news_759675.html", "text": "     на хората от малките населени места и малките общини в Старозагорска област Стара Загора и Казанлък започнаха да стават сериозни още миналата година. Заради нерентабилността  и загубите, които търпят, частните превозвачи отказват да обслужват някои линии. Много от живеещите в малките населени места и в селата обаче работят в големите градове, за което използват обществен транспорт. За специализирана медицинска помощ и за осигуряване на лекарства на много от хората също им е  нужен транспорт за да отидат до по-големите градове.      Затрудненото придвижване с междуградския транспорт обсъдиха на среща днес областният управител Гергана Микова и заместникът й Димитър Драчев с кметовете на общините Гурково - Иван Иванов, и  Николаево - Косьо Косев. В срещата участваха и председателите на общинските съвети на двете общини - Нейко Нейков и Христо Христов. Според кметовете увеличаването на държавните субсидии са най-доброто решение, както и да се оптимизират транспортните графици на превозваческите фирми. Областният управител се ангажира да инициира среща на кметовете на общините от Старозагорско с министъра на транспорта Росен Желязков, на която да се обсъдят начините за справяне с проблемната ситуация. „Длъжни сме заедно да намерим решение. Хората в малките населени места са български граждани като всички останали и имат равни права с тях“, смята каза Микова.    ", "date": "2019.06.17", "title": "Обсъдиха проблемите с транспорта в малките общини в Старозагорско"}
{"url": "https://www.actualno.com/society/radev-udostoi-s-orden-stara-planina-pyrva-stepen-poslanika-na-germanija-news_759752.html", "text": "    Ние гледаме на Федерална република Германия като на приятел, важен партньор и съюзник. Това каза президентът Румен Радев, който удостои с орден \"Стара планина\" първа степен посланика на Федерална република Германия Херберт Салбер, предаде репортер на БГНЕС.      Най-високото държавно отличие се връчва за изключителни заслуги за укрепването и развитието на българо-германските отношения.   Румен Радев отбеляза, че това отличие е поредното потвърждение за стратегическия характер на българо-германските отношения.\r\n„Преди 140 години нашите страни поставиха началото на своите дипломатически отношения. Този юбилей е повод да отбележим значимостта на двустранните връзки и приятелството между нашите страни и народи, както и приносът на много поколения дипломати, политици, предприемачи, инженери, учени, дейци на изкуството и културата, както и обикновени граждани, благодарение на които днес се радваме на отлични отношения между нашите страни и народи, основани на партньорство и приятелство”, каза президентът.  Президентът изрази надежда, че престоят на посланика в България да му е донесъл и професионално и лично удовлетворение. „Убеден съм, че във Ваше лице България има още един приятел, който ще продължи да се връща и да преоткрива нашата страна, и е винаги добре дошъл сред приятели”, каза Румен Радев.\r\n„За мен е дълбока чест да мога да бъда награден с орден „Стара планина” в края на мандата си тук в България. България е наш доверен приятел, партньор и съюзник в ЕС”, заяви Херберт Салбер. Той изказа благодарността си за удостоената чест. „И бих искал да изразя своята дълбока благодарност на Вас, г-н президент, и на Република България с благодарност за щастливото време, което прекарахме тук. За съжаление едва две години, но мога да Ви уверя, че ще остана приятел на България”, каза още Салбер, който след София напуска германската дипломатическа служба.    ", "date": "2019.06.17", "title": "Радев удостои с орден \"Стара планина\" първа степен посланика на Германия"}
{"url": "https://www.actualno.com/starazagora/priemat-dokumenti-za-podpomagane-na-dvojki-za-asistirana-reprodukcija-v-stara-zagora-news_759702.html", "text": "     на съпрузи и лица, живеещи на съпружески начала, ще има в община Стара Загора, съобщи кореспондентът на .      Приемът ще започне на 1 юли от 09:00 часа в зала 216 на общинската администрация. Подаването на документите ще се извършва всеки работен ден от 09:00 до 12:30 часа, а крайният срок е 12:30 часа на 5 юли.   Финансовото подпомагане на процедури и дейности по асистирана репродукция ще бъде със средства от общинския бюджет, а кандидатстващите двойки с репродуктивни проблеми трябва . Според правилника те могат да кандидатстват веднъж годишно, при условие че не са одобрени за финансово подпомагане от други фондове за същия период и за същата процедура.\r\nКритериите и необходимите формуляри са публикувани в сайта на община Стара Загора в секция .  През май общинските съветници на Стара Загора решиха да подпомагат кандидатствалите за финансова помощ 28 двойки при първия прием с по две хиляди лева. Вторият прием се осъществява, защото в гласувания бюджет за асистирана репродукция остават още средства. ", "date": "2019.06.17", "title": "Приемат документи за подпомагане на двойки за асистирана репродукция в Стара Загора"}
{"url": "https://www.actualno.com/curious/4-izvestni-knigi-napisani-pod-vlijanieto-na-narkotici-news_759772.html", "text": "    Рядко се впечатляваме, ако чуем, че някой актьор или музикант е пристрастен към дрогата - сякаш приемаме, че това е нещо нормално за тях. Когато стане дума за писатели, сме по-критични към лошите им навици. Някои от най-известните произведения обаче са създадени именно под влиянието на забранени вещества.      От BrightSide дават няколко примера: \"То\" - Стивън Кинг    Кралят на ужасите не крие, че в периода от 1978 до 1986 г. е бил пристрастен към кокаина. Тогава той пише някои от най-успешните си книги като \"То\", \"Гробище за домашни любимци\" и \"Тъмната кула\". Кинг казва, че дори не помни написването на някои от тях заради наркотиците.   \"Полет над кукувиче гнездо\" - Кен Киси През 1959 г. авторът работи в психиатрично отделение, където участва в експерименти с LSD. После използва част от преживяванията си там, за да напише творбата, която днес е класика.      ", "date": "2019.06.17", "title": "4 известни книги, написани под влиянието на наркотици"}
{"url": "https://www.actualno.com/plovdiv/kakvi-tajni-krie-mogilata-maltepe-kraj-plovdiv-news_759777.html", "text": "    „Ако атмосферните условия позволят, археологическите дейности на могилата Малтепе край Пловдив ще продължат дори до Нова година“. Това каза директорът на Археологическия музей в Пловдив доц. д-р Костадин Кисьов. Той посети могилата край село Маноле днес заедно с кмета на Пловдив Иван Тотев и кмета на община „Марица“ Димитър Иванов.       \"Няма друга такава могила като Малтепе. Това е нещо уникално. Това е кула от 4 секции, която е висока над 20 метра и според изчисленията ни тежи 250 тона. Върху нея е имало мраморен постамент, явно на Римски император, тежащ 25 тона. Това ни подсказва, че самата кула е с много здрава основа. През тази година се надявам да достигнем от юг до входа й. Когато разкрием изцяло кулата и направим цялостната инфраструктура ще стане една от най-големите забележителности на Европa\", допълни директорът на Археологическия музей доц. Костадин Кисьов.  От своя страна кметът на Пловдив заяви, че за разкопките вече са отделени 300 000 от тазгодишния бюджет. „Ако трябва ще гласуваме още, но трябва да разкрием тази уникална забележителност. Това е обект от национално и световно значение, като няма аналог в Римската империя\", коментира Иван Тотев. „Това, което се открива тук, е нещо уникално и заедно с Голямата епископска базилика и форумния комплекс става струпване на културно-историческо наследство, което може да се сравни с това в Рим и Атина. Голямата епископска базилика, Източната порта, площада, театъра, стадиона, Небет тепе – това са обекти, които правят разликата между Пловдив и останалите градове. Това са обекти, които остават в историята“, категоричен е Иван Тотев. От община „Марица“ пък помагат с охраната на Малтепе.     Откритата досега кула е огромна и е уникална не само за България, но и за Балканите. Според археолози тя се е издигала на височина 20 метра, като е служила за постамент на гигантска статуя. На кой обаче е била тя, все още е неизвестно. За момента никой не може да каже със сигурност и какво има в откритата наскоро огромна галерия встрани от кулата. Според археолози това може да е гробница на император или тракийски цар. Екипът археолози е установил, че галерията е на около 15 метра под земята. Очаква се повече подробности да станат ясни когато се открие входът към това уникално съоръжение, което може да превърне България в истински световен античен център. ", "date": "2019.06.17", "title": "Какви тайни крие могилата Малтепе край Пловдив?"}
{"url": "https://www.actualno.com/politics/sasht-oficialno-ni-predlojiha-dogovor-za-osem-iztrebitelja-f-16-news_759726.html", "text": "    Отделът за военно сътрудничество към Посолството на САЩ в София официално представи днес на българското Министерство на отбраната предложениe за сключване на договор, съдържащо евентуално споразумение за придобиването от страна на България на , въоръжение и свързаните с него системи за дългосрочна експлоатация и поддръжка, както и цялостна подготовка на пилоти и помощен персонал. Това съобщиха от посолството на САЩ у нас.      \"Посолството използва възможността да изрази задоволството си от работата на българската делегация от военни и финансови експерти, които гарантираха, че предложението за сключване на договор е съобразено в най-голяма степен с изискванията на Българските военновъздушни сили\", се казва още в позицията на американските дипломати. \"Съединените щати очакват финализирането на този договор с правителството на България в съответствие с българските процедурни изисквания\", завършва позицията на официален Вашингтон.        Малко по-късно от Министерството на отбраната уточниха, че предстои окончателно финализиране на предложението на американската страна съгласно националните процедури, както и внасянето му в Министерския съвет. ", "date": "2019.06.17", "title": "САЩ официално ни предложиха договор за осем изтребителя F-16"}
{"url": "https://www.actualno.com/crime/ostava-tejko-systojanieto-na-deteto-postradalo-v-katastrofata-kraj-varna-news_759735.html", "text": "    Остава тежко състоянието на детето, което пострада при в района на село Долище. Това съобщиха от ОДМВР - Варна. Изяснена е и самоличността на двете жени, които загинаха при инцидента. Става въпрос за 42-годишна жена от Варна и за 64-годишната ѝ спътничка.      Сигналът за катастрофата е подаден около 10.10 часа. Според първоначалната информация са се сблъскали лек и товарен автомобил. Вследствие на инцидента две жени от лекия автомобил загиват на място.   Работи се за изясняване на детайлите и обстоятелствата около случая. Образувано е досъдебно производство. ", "date": "2019.06.17", "title": "Остава тежко състоянието на детето, пострадало в катастрофата край Варна"}
{"url": "https://www.actualno.com/football/toti-napuska-roma-sled-27-godini-slujba-na-olimpiko-news_759620.html", "text": "    Директорът в Рома и легенда на клуба - Франческо Тоти, най-вероятно ще напусне клуба.      Решението за раздяла е вече взето и ще бъде обявено днес. Клубът е насрочил пресконференция, на която се очаква Тоти да съобщи неприятната за феновете новина, съобщава \"Sky Sport Italia\".   Причините за решението на \"Принца на Рим\" да погледне към изхода на \"Олимпико\" са няколко. Тоти е недоволен, че мнението му не е било зачетено при избора на нов треньор и директор.\r\nСпоред легендата клубът се е опитал да го представи в лоша светлина в медиите, а президентът на \"вълците\" Джеймс Палота назначи съветник в лицето на Франко Балдини и ограничи правомощията на бившия капитан на тима.  Какви са другите причини за недоволството на легендата, . ", "date": "2019.06.17", "title": "Тоти напуска Рома след 27 години служба на \"Олимпико\"? "}
{"url": "https://www.actualno.com/education/vijte-prerazkaza-kojto-se-padna-na-sedmoklasnicite-news_759627.html", "text": "    Седмокласниците преразказват приказката на Георги Русафов \"Богатствата на момъка\". Преразказът е втората част от т. нар. малки матури, които са вход за гимназиите, предаде БНР.      От тази година вече е задължително да работи и по двете части в изпитния формат. Преди той можеше да се откаже от втория модул, който беше решаващ за приема в гимназиите, докато сега двете части формират обща оценка. Тя ще бъде вписана в специална графа в дипломата за основно образование, но няма да влияе върху годишния успех. \"Богатствата на момъка\" Живял някога в една далечна страна беден момък. Той бил строен като топола, здрав като канара и силен като мечка, но где с кого се срещнел, де с когото заговорел, младият човек на всички се оплаквал:  — Ох, не е живот моето, а жива мъка — за всичко сам се трудя, парчето хлебец с пот на челото си изкарвам!… А колко хубаво би било, ако имах несметни богатства — цял ден щях да се излежавам, край мене от сутрин до вечер щяха да припкат пъргави слуги и слугини да ми прислужват!\r\nТака изминало много време, през което момъкът само се оплаквал от сиромашията си и за никаква работа не се захващал, та наистина от година на година ставал по-беден…\r\nЕдна пролетна привечер, като се прибирал в колибата си, младият човек заварил там непознат старец с изпито лице и дълга до пояса брада.    — Кой си ти, дядо, и какво търсиш в сиромашкия ми дом? — викнал момъкът към стареца.\r\n— Пътник отдалече съм, синко… — отвърнал тихо непознатият. — Видях отворена вратата на колибата ти и влязох вътре да ме нагости стопанинът с коматче хляб и кратунка студена водица, че съм капнал от дългия път!\r\n— Сбъркал си вратата, дядо — намръщил се домакинът, като чул желанието на стареца. — Стопанинът на този дом е последният бедняк в този край!\r\nИ както правел всякога пред всеки срещнат човек, момъкът започнал и сега надълго да се оплаква от сиромашията си.\r\n— Защо говориш, че си беден, синко? — прекъснал го по едно време благо старецът. — Както те гледам, ти си по-богат от най-богатия цар на света…   — Да не си дошъл да се подиграваш със сиромашията ми, бре старче! — настръхнал веднага момъкът. — За какво богатство ми говориш? Къде са ми дворците? Къде са ми кованите сандъци с жълтици, кожените торби с драгоценни камъни? Къде са ми слугите, слугините?… Не виждаш ли, че освен двете си очи, голите си ръце и босите крака нищо друго си нямам на тоя свят!\r\nВместо да му отговори, непознатият старец бръкнал в пазвата си, извадил оттам едно огледало, кимнал на момъка да се приближи към него и му поръчал:\r\n— Погледни, синко, в това огледало — всичко, което видиш в него, само да пожелаеш, на минутата ще стане твое!…   Младият човек се подчинил мълчаливо, погледнал в огледалото и занемял от удивление пред гледката, която зърнал.\r\nНай-напред видял голям дворец, златните кули на който се губели в облаците. След туй погледът му се зареял сред необятната градина, която заграждала от всички страни двореца. В нея деветдесет и девет златни фонтана изхвърляли непрекъснато към знойното небе прохладни сребърни струи. А малко по-далече от тях люшкало сънливо сините си вълни едно изкуствено езеро, в което плували гордо дванайсет бели и дванайсет черни лебеда. Из поръсените с дъхав цвят храсти се надпявали славеи и авлиги, боричкали се пъстропери папагали. И навред шътали като трудолюбиви мравки пъргави прислужници в златни ливреи, подскачали млади прислужнички, нагиздени до една с дантели и копринени одежди…\r\n— Нима наистина всичко това може да бъде мое? — погледнал накрая момъкът с недоверие към белобрадия старец.\r\n— Да, синко, всичко, което зърна в моето вълшебно огледало, ще стане за вечни времена твое, ако в замяна ми дадеш само твоите млади очи… Съгласен ли си на такава размяна?\r\nПреди да отговори, момъкът погледнал през прозореца навън, дето в туй време омаята на пролетния залез била превърнала цялата природа в хиляди пъти по-вълшебна картина от картината, която младият човек видял в чудодейното огледало на дядото…   Високо в копринената синевина на пролетното небе се гмуркали като пухкави патета бели перести облачета, до едно поръсени щедро от златото на последните слънчеви лъчи. Сред зеленото кадифе на далечните планини, над които пламтял с целия си чар пожарът на залеза, час по час проблясвали като сапфирени светкавици потулените през деня планински поточета и горски ручеи. А близко, съвсем близко, току до самата колиба на момъка, една млада брезова горичка кънтяла от възторжените песни, с които сладкопойните птици изпращали залязващото слънце.\r\n„Ако си дам очите, вече никога няма да зърна прелестта на гаснещия ден, нито чара на модрото утро… Ще прекарам целия си живот като къртица само в непрогледна нощ, във вечен мрак!“ — потръпнал като полазен от морници при тая мисъл момъкът.\r\nИ викнал буйно на стареца:\r\n— Не, дядо, още сто дворци като този в огледалото ти да ми дадеш, пак не бих се лишил доброволно от очите си!…\r\n— Е, щом са ти толкова скъпи очите, синко, дай ми тогава вместо тях силните си ръце и халал да ти е дворецът ведно с всичко в него и около него! — предложил му нова размяна белобрадият гостенин.   Но момъкът и сега се дръпнал като ужилен по-далече от стареца и викнал още по-буйно:\r\n— Не, не!… Не си давам дори един пръст от ръцете, ако ще за него да ме направиш владетел и на хиляда дворци!\r\nСъщото се повторило и когато старецът му поменал да замени двореца от вълшебното огледало срещу стройните момкови крака… Накрая дядото погледнал ласкаво младия човек, усмихнал му се благо и рекъл:\r\n— Видя ли какви несметни богатства притежаваш, синко, а ти се оплакваш, че си бил беден?!\r\nМомъкът не отвърнал нищо. Но още на другия ден се хванал на работа, започнал да печели добри пари и вече никой не го чул да се оплаква от сиромашията си… ", "date": "2019.06.17", "title": "Вижте преразказа, който се падна на седмокласниците "}
{"url": "https://www.actualno.com/europe/peskov-sasht-vse-oshte-njamat-predlojenie-za-sreshta-mejdu-putin-i-trymp-na-g-20-news_759708.html", "text": "    Вашингтон все още не е формулирал предложения за среща на президентите на Руската федерация и САЩ - Владимир Путин и Доналд Тръмп – в кулоарите на форума Г-20, но това не изключва контакти между двамата „на крака\". Това съобщи пред журналисти говорителят на Кремъл Дмитрий Песков, цитиран от ТАСС.      „Няма новини за възможна пълнофроматна среща между президентите Путин и Тръмп в Осака. Това означава, че американската страна все още не е формулирала никакви инициативи или предложения по този въпрос. Разбира се, като се има предвид, че и президентът Тръмп, и президентът Путин ще вземат участие в Г-20, не може да се изключи кратка комуникация между тях на крака, но това няма да бъде пълноформатна среща\", поясни още Песков.\r\nСрещата на върха на Г-20 ще се проведе в периода 28-29 юни в японския град Осака, припомня агенция \"Фокус\".      Предишната среща между Путин и Тръмп бе планирана на форума на Г-20 в Аржентина през декември миналата година, но американският президент отмени участието си в нея само ден преди договорената дата. В тази връзка руската страна заяви, че е готова за диалога със САЩ, но при условие, че съществената и конкретна инициатива за такъв контакт дойде от Вашингтон.\r\nПо-рано съветникът на президента Юрий Ушаков заяви пред репортери, че възможността за среща Тръмп-Путин „виси във въздуха“. На 14 май в черноморския курорт Сочи американският държавен секретар Майк Помпео се срещна с Путин. Той говори за потенциалната готовност за провеждане на такава среща, но американската страна така и не е изпращала официално искане.     ", "date": "2019.06.17", "title": "Песков: САЩ все още нямат предложение за среща между Путин и Тръмп на Г-20"}
{"url": "https://www.actualno.com/asia/bezraboticata-v-turcija-e-141-news_759670.html", "text": "    Безработицата в е 14,1% през март тази година, съобщи статистическата служба на страната. Равнището на безработица се е повишило с 4 процента  спрямо предходната година, казаха от  турския статистически институт.      На годишна база броят на безработните на възраст 15 и повече години се повиши с 1,33 милиона до 4,54 милиона към март, предаде БГНЕС.   „За същия период безработицата се е повишила до 16.1%, с увеличение от 4,2 %“.\r\n„Докато процентът на безработица сред младите хора, включително лицата на възраст 15-24 години, е 25,2%, като се увеличава със 7,5 процента, коефициентът на безработица за лицата на възраст между 15 и 64 години е 14,3%, което е увеличение от 4 процента.”  През февруари безработицата в страната е била 14,7%, като 4,73 милиона безработни на възраст 15 и повече години отбелязват годишен ръст с 4,1 процента. ", "date": "2019.06.17", "title": "Безработицата в Турция е 14,1% "}
{"url": "https://www.actualno.com/europe/voenno-kosmicheskite-sili-na-rusija-poluchiha-pyrvite-mig-35-news_759761.html", "text": "    Първите изтребители МиГ-35 са предадени на Военно-космическите сили (ВКС) на Русия, съобщи агенция ТАСС, цитирана от \"Фокус\".      Генералният директор на руската самолетостроителна корпорация \"МиГ\" и вицепрезидент за военно-техническо сътрудничество на Обединената авиостроителна корпорация Иля Тарасенко информира журналистите в понеделник на аерокосмическото изложение в Льо Бурже.\r\n„Наистина, те ( ) са прехвърлени, изпълняваме договора си навреме“, каза експертът.   Припомняме, че МиГ-35 е най-новият многоцелеви изтребител от поколение 4++, който е създаден на базата на МиГ-29К/КУБ и МиГ-29М/М2. Началото на полетните тестове и международната презентация на машината се състоя през януари 2017 г., а през декември същата година бяха завършени фабричните му тестове.  Изтребителят е създаден за работа в зони на въоръжени конфликти с висока интензивност в условията на наситена и ешелонирана система за противовъздушна отбрана (ПВО) на противника. Той може да изпълнява сложни многоцелеви задачи в условията на постоянно променяща се оперативна и тактическа обстановка на бойното поле и да поразява въздушни, наземни и надводни цели.\r\nПървият договор за доставка на шест МиГ-35 до 2023 г. бе подписан от заместник-министъра на отбраната Алексей Криворучко и ръководителя на Обединена авиостроителна корпорация Юрий Слюсар на 22 август 2018 г. на форума Армия-2018 в Кубинка край Москва.      ", "date": "2019.06.17", "title": "Военно-космическите сили на Русия получиха първите МиГ-35"}
{"url": "https://www.actualno.com/europe/estonija-iznasja-ot-parlamenta-znameto-na-es-news_759787.html", "text": "    Естонският парламент (Рийгикогу) гласува против връщането на знамената на Европейския съюз в залата за тържествени мероприятия и пресконференции. Спорът за присъствието на европейския флаг в законодателното събрание придоби идеологически характер: Управляващите националисти, по чиято инициатива знамето бе изнесено, твърдят, че интеграцията в ЕС не е дала нищо на Естония, а само е разрушила нейната икономика, предава електронното издание Rubaltic, като отбелязва, че „подобни хули спрямо „европейския избор“ досега не са чувани в Прибалтика“. \"Фокус\" представя статията без редакторска намеса.      Историята на европейските знамена в естонския парламент изглежда на пръв поглед дребна, за да можете сериозно да се замислите над нея. Всичко е твърде провинциално, смешно и абсурдно, за да се говори за геополитиката и европейските дела. Но когато става дума за балтийските държави, символиката на подобни събития не е шега.   След пролетните избори в Рийгикогу новото ръководство на парламента разпореди отстраняването на флаговете на ЕС от залата за церемонии. Преди това те винаги се издигаха до естонските флагове, когато първите лица от парламента и страната влизаха в Бялата зала, където говорят с пресата.\r\nИзпратената в опозиция още преди три години либерална и проевропейска Партия на реформите призова колегите си да размислят и да върнат жълтите звезди на синия фон в Бялата зала на Рийгикогу.  „Рийгикогу е представителна сграда на Република Естония, провежданите там мероприятия съответстват на европейските ценности. Решението да се изхвърли знамето от представителната зала не е ежедневно вътрешно решение; знамето има символично значение и символите не се пипат лекомислено. Символите означават нещо“, каза един от лидерите на реформистите, бившият естонски премиер Таави Рийвас.\r\nВъпросът придобива политическо и дори идеологическо значение. Председателят на Рийгикогу, заместник-председателят на Консервативната народна партия (ЕКРЕ) Хен Пилоуас, който нареди да се премахнат флаговете на ЕС, реши да постави въпроса на публично гласуване.   В резултат на това мнозинството от народните представители гласуваха два пъти, че не трябва да има символи на Европейския съюз в естонския парламент.    Отделно внимание заслужава тяхната аргументация. Ако председателят Пилоуас се ограничи с протоколно разглеждане, че европейските знамена са в естонския парламент във връзка с естонското председателство на ЕС и след прекратяването им не са нужни там, членовете на неговата партия побързаха открито да разкритикуват Европейския съюз.\r\nЛидерът на ЕКРЕ Март Хелме,например, казва, че естонската икономика „няма никаква полза“ от ЕС.\r\n„Европа, все пак, се състои от толкова много различни националисти и всички те са богатството на ЕС и хората в различните държави изобщо не искат ЕС да стане някаква имерпия“, заяви Хелме и посочи, че естонците не харесват ЕС и Естония се обявява против опитите на брюкселската бюрокрация да отнемат властта от независимата национална държава.   Преди няколко месеца би било абсолютно невероятно да си представим, че такива неща ще бъдат говорени в Прибалтика не от някакви маргинали, а от лидера на управляваща партия. Европейският съюз не е просто някакъв голям интеграционен проект за балтийските страни. „Европейският избор“ е религия, сградите на ЕП, ЕК и другите европейски институции са свещени храмове, а знамената на ЕС – свети хоругви. ", "date": "2019.06.17", "title": "Естония изнася от парламента знамето на ЕС"}
{"url": "https://www.actualno.com/society/nad-100-semejstva-zaplasheni-da-ostanat-bez-dom-zaradi-falit-na-zavod-v-ruse-news_759637.html", "text": "    Заплашени да останат на улицата са над сто семейства  след „Захар Био” в Русе. За покриване на задълженията ще бъдат продадени материалните активи, включително и ведомствените жилища, което притеснява хората, които от години живеят в тях, съобщи БНТ.      Според доклада на синдика захарната фабрика е изпаднала в несъстоятелност заради наложените ограничения на европейския и световен пазар.   Производството се е оскъпило, а за нарушения на квотите за внос на сурова захар от захарна тръстика Държавен фонд „Земеделие\" санкционира предприятието с 8,5 милиона лева. Поради тази причина кредиторите назначили синдик.\r\nМеждувременно се натрупват задължения към Агенцията по приходите, от неплатени местни данъци към Община Русе и други фирми.  Според информацията на синдика Георги Чолаков в момента в Европа са останали само няколко предприятие за производство на захар и то е субсидирано от държавата.\r\nА именно в Русе през 1913 година заработва най-големият захарен завод у нас, построен от австрийски предприемачи. Тогава те изграждат и жилища за работниците си.   Сега тези къщи трябва да бъдат разпродадени наред с останалото от някогашната захарна фабрика, за да бъдат покрити поне част от задълженията. В момента в тях под наем живеят над 250 души.    В момента в завода в Русе са назначени 3 души, чиято дейност е свързана с поддържането на жилищата. Хората, които са работили тук, освен че се притесненията да не останат на улицата, съжаляват и за предприятието, което им е давало прехрана.\r\nКакво ще се случи с жилищата и къде ще отидат хората, ще стане ясно към края на годината, когато приключат процедурите около обявяването в несъстоятелност на предприятието. ", "date": "2019.06.17", "title": "Над 100 семейства заплашени да останат без дом заради фалит на завод в Русе"}
{"url": "https://www.actualno.com/asenovgrad/novata-kletka-za-bitovi-otpadyci-kym-depoto-v-asenovgrad-zarabotva-skoro-news_759489.html", "text": "     Финализирани до края на този месец ще бъдат строително-монтажните дейности по изграждането на така наречената втора клетка на Регионалното депо за твърди битови в Асеновград. \"Общината е в готовност веднага след това да започне процедурите по въвеждане в експлоатация\", заяви кметът на града доктор Емил Караиванов, след като инспектира обекта тази седмица.      Реализирането на инвестицията включва пакет от няколко дейности. Сред тях са изграждане на земна основа, ограждащи диги, долен изолиращ екран, дренажна система за инфилтратни и дъждовни води, изграждане на оросителна инсталация, противопожарен пръстен и обходен път. Същевременно се изпълнява и реконструкция на втория ретензионен басейн, в който се отвеждат инфилтратните и дъждовни води. Втората клетка за битови отпадъци се изгражда на площ от на 31 декара, а тази за строителния отпадък е с площ от около четири декара.   Възлагане изпълнението на целия обем от описаните дейности е след провеждане на процедура, чиято стойност е над 4 700 000 лева. На този етап дейностите са изпълнени на 80%, съобщи кметът. Междувременно, с докладна записка от Общински съвет-Асеновград е поискано съгласие за разход до 700 000 лева /с ДДС/ за нуждите на депото. Искането е със средствата да се закупи тежкотоварна техника, нужна за по-бързото покриване на изолационното покритие на депото със слой отпадък, който да предпазва от повреждане.\r\n\"Начинът на придобиване и осигуряване на средства за двете машини ще бъде за сметка от натрупани отчисления в Регионалната инспекция по околната среда и водите (РИОСВ)\", обясни Караиванов. Ползването на тези средства може да се осъществи, след получаване на съгласие по време на среща на Регионалното сдружение на общините. В случай, че това стане факт, ще последва процедура по провеждане на обществена поръчка за избор на доставчик на машините и кандидатстване пред РИОСВ за одобрение за финансиране на покупката.   ", "date": "2019.06.17", "title": "Новата клетка за битови отпадъци към депото в Асеновград заработва скоро"}
{"url": "https://www.actualno.com/haskovo/15-metrov-kryst-za-zdrave-izdignaha-kraj-selo-gorski-izvor-news_759693.html", "text": "    Днес кметът на община Димитровград Иво Димов и областният управител на Хасковска област Станислав Дечев участваха в освещаването на 15-метров християнски кръст, издигнат до параклиса „Свети Дух“, в покрайнините на село Горски извор.      Кръстът е изграден с дарения на хора от селото и радетели на християнската вяра след няколкомесечна дарителска кампания по инициатива на Пенчо Пенев от местното църковното настоятелство и кмета на селото Янко Янков, съобщиха от пресцентъра на Община Димитровград.   В огромния кръст има вграден по-малък с височина 5 метра, който свети през нощта. Водосвет за здраве и благополучие отслужиха местни свещеници, а кметът на Горски извор връчи свидетелства на дарителите, благодарение на които е изградена светинята. Близо 15 000 лв. струва самата изработка, а в основата ѝ са налети 26 кубика бетон.\r\n\"Вярата в Бог, традициите и семейството са основата върху която трябва да градим нашето общество. Община Димитровград ще съдейства с всичко необходимо, за да направи това кътче предпочитано място за жителите и гостите на селото\", каза градоначалникът на Димитровград Иво Димов.   ", "date": "2019.06.17", "title": "15-метров кръст за здраве издигнаха край село Горски извор"}
{"url": "https://www.actualno.com/crime/33-godishen-sofijanec-zadyrjan-s-metamfetamini-v-starozagorsko-news_759608.html", "text": "    34,38 грама метамфетамин са намерили полицаи  в колата на 33-годишен мъж от София.      На 11 юни автомобилът на софиянеца бил спрян за проверка преди разклона за мъглижкото село Ягода и при извършеното претърсване на автомобила са намерени количествата метамфетамин.   Водачът е задържан в Районно управление - Казанлък, за срок до 24 часа и е образувано е бързо производство за престъпление по чл. 354а от Наказателния кодекс. ", "date": "2019.06.17", "title": "33-годишен софиянец задържан с метамфетамини в Старозагорско"}
{"url": "https://www.actualno.com/football/osem-fakti-i-istorii-zad-bljasyka-futbolyt-e-bil-zabranen-na-azar-news_759628.html", "text": "    Има факти и истории от живота и кариерата на Еден Азар, които почти всички фенове на футбола знаят.      Но има и неща за белгийската звезда на Реал Мадрид, с които малцина са наясно, но определено будят интереса на футболния свят.   \"Спорт Експрес\" събра 8 такива факта за бившата звезда на Челси, които бихте искали да знаете.\r\nСпоред една от тях преди 20 години родителите на Еден искали първородният им син да избере какъвто път иска, само не футболния.  \"Не си мечтай за професионална кариера\", чувал той неведнъж от баща си. Тиери, чийто таван стана Втора белгийска дивизия, се опитал да предпази сина си от разочарование.\r\nКакъв е прякорът на Азар, как още в началото на бляскавата си кариера избяга от националния отбор на Белгия и останалите интересни факти и истории, можете да  ", "date": "2019.06.17", "title": "Осем факти и истории зад блясъка: Футболът е бил забранен на Азар"}
{"url": "https://www.actualno.com/vraza/nacionalnata-nagrada-za-regionalna-biblioteka-vyv-vraca-news_759613.html", "text": "    Регионална библиотека „Христо Ботев“ – Враца е горд носител на Националната награда „Христо Г. Данов“ в категория „Библиотеки и библиотечно дело“ , изграден по проект www.kartanavremeto-vratsa.org. Престижната награда се присъжда ежегодно за принос в националната книжовна култура. Насочена е към всички творци, свързани със създаването и популяризирането на книгата – автори, преводачи, издатели, художници, критици, библиотечни дейци, книгоразпространители.      Най-голямото отличие в областта на културата бе връчено на директора на РБ – Враца Силвия Врачовска на официална церемония в къща музей „Христо Г. Данов” в Пловдив, в рамките на инициативата „Пловдив чете”.   „За нас е истинска чест да получим тази награда. Тя е голямото признание за работата на целия екип и поредно доказателство, че проектът „Карта на времето” е безценен и неповторим. Да притежаваме това отличие е голяма отговорност, но и стимул да продължим да утвърждаваме библиотеката като място, в което традицията среща модерното мислене“, каза директорът на библиотеката Силвия Врачовска.\r\nНаградата представлява малка пластика, диплом и парична сума.  Проект „Карта на времето – Създаване на дигитален архив на регион Враца – ХХ век – история, култура, бит и традиции, забележителности” представя автентична „картина” (чрез текст, звук, фотография) на живота на всяко от населените места на регион Враца. Ценни записи, документи , фотография) на живота на всяко от населените места на регион Враца. Ценни записи, документи и фотографии излизат от забвението, за да бъдат опазени и показани – представени по най-добрия общодостъпен начин, за да разкрият пред съвременника „житието” на един от най-колоритните и интересни региони на България.\r\nОбхванати са 123 населени места от 10-те общини на областта. Основният резултат е систематизирането и предоставянето на информацията и ресурсите чрез изграждането сайт на проекта: www.kartanavremeto-vratsa.org. В него простичките покъртителни човешки послания звучат и изглеждат различно. В края на 2018 г. публикуваните истории са 1 000, 800 са ретро снимките от различни периоди на ХХ в., 1 200 са качените снимки, направени по време на теренните обиколки, 500 – пълнотекстови документи – статии, краеведски и фолклорни текстове, 800 файла аудиозаписи и 50 видеоматериали, със свободен достъп до всички чрез сайта. Част от текстовете, както и цялата информация за проекта, са достъпни и на английски език. Сайтът е разработен от Емилиян Кадийски и Светослав Василев, част от партньорска организация, а концепцията е дело на специалиста в областта на краезнанието Калина Тодорова.    ", "date": "2019.06.17", "title": "Националната награда за регионална библиотека във Враца"}
{"url": "https://www.actualno.com/crime/katastrofa-ubi-dve-jeni-dete-e-v-tejko-systojanie-news_759635.html", "text": "    Две жени са загинали в близо до село Каменар. Около 10:10 часа лека автомобил \"Сеат\" се е сблъскал с камион на Т-образното кръстовище за село Долище след разклона за Каменар, съобщават от дирекцията на МВР във Варна.      Вследствие на инцидента две жени от лекия автомобил са загинали на място. В автомобила е имало и дете, което преминаващ автомобил е откарал в болнично заведение. То е в тежко състояние.   Работи се за изясняване на детайлите и обстоятелствата около случая, както и за установяване самоличността на загиналите. На място текат действия по разследване на инцидента, предаде БНР.\r\nФаталното кръстовище е изключително опасно, тъй като излизащите на главния път автомобили нямат видимост към идващите иззад завоя коли. Семейство загина тук и преди 20-ина години, след като автомобилът му беше пометен от камион, допълва БГНЕС.  Досега по пътя за Долище най-често тежки катастрофи ставаха на кръстовището с пътя Аксаково-Албена, но то беше обезопасено със знаци и маркировка.     ", "date": "2019.06.17", "title": "Катастрофа уби две жени, дете е в тежко състояние"}
{"url": "https://www.actualno.com/society/otpada-razreshitelnijat-rejim-za-prevoz-na-tovari-i-pytnici-mejdu-bylgarija-i-cherna-gora-news_759646.html", "text": "    Министърът на транспорта, информационните технологии и съобщенията Росен Желязков и министърът на транспорта и морските въпроси на Черна гора Осман Нуркович подписаха двустранна Спогодба за международни превози на пътници и товари, предаде репортер на БГНЕС.      По силата на този документ, от 17 юли официално отпада разрешителният режим между двете страни.   „Това е нов подход, който от 2018 г. се прилага, но с тази Спогодба даваме начало на новата правна рамка и регулация. Това ще доведе до интензифициране на товарите и пътниците. Стокообменът между страните бележи значителен прогрес, само през 2018 г. той е около 40%“, заяви министър Желязков и припомни, че Черна гора е в предприсъединителен процес, както и че е привлекателна туристическа дестинация.\r\nКолегата му Осман Нуркович каза, че от обявяването на независимостта на Черна гора през 2006 г. работи по съгласуването на Дунавското споразумение и съгласуването с Европейските държави, за да може да съгласува превоза на пътници и товари със своята политика.  „Със сключването на това Споразумение ще се постигне по-голяма ефективност на превозите, тъй като по този начин се преодоляват редица препятствия и бариери, които имаше преди това. Този документ ни приближава към либерализиране на двустранния  и транзитния превоз на товари. Развитието на двустранните отношения ще окаже влияние както на контактите между двете държави, така и между превозвачите от двете държави“, заяви Нуркович и благодари за доброто сътрудничество между двете държави и изрази надежда, че ще работим и в други сектори в областта на транспорта.\r\nПопитан дали либерализацията на транспортния пазар в Черна гора няма да стане предпоставка за трудова емиграция при неблагоприятни условия у нас, Росен Желязков отговори, че няма да насърчава, но няма и да пречат на хората да избират къде да работят.   „Ние ще се опитаме да направим така, че от една страна да задържим българския бизнес у нас с целенасочени мерки, от друга страна да поведем много сериозна борба за вредата от компаниите „пощенски кутии“ у нас, който е констатиран и на европейско равнище и е един от аргументите за приемането на пакета „Мобилност“. Ние ще се опитаме да разсеем всички съмнения, че България е привлекателна за такъв тип компании“, каза в заключение транспортният ни министър.     ", "date": "2019.06.17", "title": "Отпада разрешителният режим за превоз на товари и пътници между България и Черна гора"}
{"url": "https://www.actualno.com/vidin/vidinskite-sela-kapitanovci-i-pokrajna-praznuvaha-news_759630.html", "text": "    Фолклорният фестивал „Дунав и Тимок ни свързват“ се провежда за 8-ма година в Капитановци и съвпада с празника на селото. Организатори на събитието са Община Видин, кметството и Народно читалище “Славяни-2013“.      Огнян Ценков откри фестивала и поднесе поздравителен адрес на кмета на селото Десислава Венелинова:   „Всички вие сте гостоприемни домакини на това събитие и то се случва благодарение на вашия ентусиазъм, любовта ви към народните обичаи и уважението, с което се отнасяте към фолклорните традиции на населението от трансграничия регион“. Кметът пожела на жителите на Капитановци да бъдат все така сърцати, предприемчиви и грижовни към родното си място.\r\nСъбитието уважи и областният управител Албена Георгиева.  След празника в Капитановци кметът посети Покрайна, където се чества традиционния  празник - Свети дух. Гости на празненството бяха председателят на Общински съвет – Видин Генади Велков, кметът на селото Валентин Маринов, председателят на НЧ „Просвета-1927“ Адриана Асенова и кметът на с. Чупречини Мой, Румъния - Георги Мунджило. Празникът се провежда съвместно от кметство Покрайна, местното читалище и със съдействието на Община Видин.\r\nЦенков приветства гостите и присъстващите с думите: „Този ден е не само повод да се докоснем до миналото, но и да се гордеем с настоящето на родния край, изпълнени с надежда за по-добри дни. Бъдете задружни и занапред и се радвайте на плодовете на своя труд“ и поднесе своя поздравителен адрес на кмета на селото.   На фестивала в Капитановци, както и на традиционния събор в Покрайна участваха самодейни състави и индивидуални изпълнители от България и от съседна Румъния. За участието си фолклорните групи получиха грамоти.     ", "date": "2019.06.17", "title": "Видинските села Капитановци и Покрайна празнуваха"}
{"url": "https://www.actualno.com/ruse/zanimatelni-letni-dejnosti-v-ruse-news_759614.html", "text": "    Летни обучителни курсове, интересни уъркшопи и походи на открито - това са само част от интересните предложения на Сдружение „Вдъхновение“ и Общински младежки дом - Русе за следващите месеци към младите хора на Русе. Те са част от проект „Има значение кой си“, който се финансира от Министерството на младежта и спорта по Националната програма за младежта.      Дейностите започват през месец юни и всички младежи на възраст между 15 и 30 години могат да се включат в тях. Предвидени са обучения по гражданско образование, младежки дейности и доброволчество, национални и европейски младежки програми, комуникационни умения, здравословен начин на живот, спортни дейности на открито, танцови уъркшопи и други. Акцент в този проект ще са обученията, предвидени за младежки работници, както и информационните кампании, насочени към всички млади хора на Русе и региона по различни теми.   Част от проекта е и цветната младежка инициатива „Музика и цветове“, предвидена за края на юни в Русе. Носители на идеята са група млади хора, членове на Младежкия парламент в Русе към Общински младежки дом, които са разработили иновативен за града културен продукт. Това събитие е нестандартен музикален фестивал на цветовете, в който безвреден органичен цветен прах се разпръсква във въздуха от участниците, създавайки феерия от цветове. Съчетан с Hip hop, House, Techno-музика и популярни DJ, фестивалът е иновативен за град Русе. В рамките на проекта участниците ще изпълняват тематични задачи и музикални картини, ще създадат образци на изкуството чрез нестандартни технологии, резултат на свободното мислене, пречупени стереотипи и различната гледна точка на младите хора. ", "date": "2019.06.17", "title": "Занимателни летни дейности в Русе"}
{"url": "https://www.actualno.com/cars/specialen-defender-shte-spasjava-land-rover-v-kitaj-news_759678.html", "text": "Компанията Land Rover ще направи специална версия на новото поколение на всъдехода Defender за китайския пазар, съобщават медиите във Великобритания. На външен вид тя няма да са отличава от американския и от европейския варианти, но ще предлага някои \"специфични функции\", които са предпочитани от китайските клиенти.  Всъщност, ходът на британците е напълно логичен, тъй като Китай е най-големият пазар на планета и съответно е най-важен за почти всички производители, в това число и Jaguar Land Rover. Продажбите на компанията там обаче рязко спаднаха през последната година и сега спешно се търсят варианти за излизането та тежката ситуация. В Land Rover планират да оборудват новия Defender с най-различни задвижващи агрегати. Ще има бензинови и дизелови мотори, а също така и два типа хибриди - стандартни и такива, които се зареждат от електропреносната мрежа. Обмисля се и изцяло електрически вариант, но неговата появя ще е възможна след 3-4 години. Новото поколение на легендарния всъдеход ще се произвежда в новия завод на компанията в Словакия, като моделът ще съхрани ръбатия си дизайн. Той ще продължи да се предлага във версии с 3 и с 5 врати, като ще има модификации с удължена и с къса база. Предвижда се и пикап, а като главни конкуренти се сочат Jeep Wrangler, Toyota Land Cruiser и Ford Bronco, чието излизане на пазара предстои. Автомобилът ще бъде построен на модифицираната платформа MLA, която е в основата на новите Land Rover Discovery и Range Rover Sport. Дебютът на модела вероятно ще се състои по време на автосалона във Франкфурт през есента, а продажбите ще стартират в началото на 2020 г.", "date": "2019.06.17", "title": "Специален Defender ще спасява Land Rover в Китай"}
{"url": "https://www.actualno.com/analysis/tova-moje-da-srine-sistemata-erdogan-news_759681.html", "text": "            е безспорният икономически център на Турция. В града на Босфора се създава почти една трета от БВП на страната (31%). Затова градската управа винаги разполага с много пари. Не е изненадващо, че в кампанията за кметските избори всичко се върти основно около парите.   Кандидатът на Републиканската народна партия (РНП) си има любима предизборна тема и не пропуска случай да говори за това как градските власти в Истанбул са разхищавали парите на данъкоплатците. Във всяко свое участие в политическо токшоу той размахва парче картон, на което пише \"Israf\" (разхищаване).\r\nТам са изброени неправомерни харчове за милиони, на които е успял да се натъкне в краткото си време, през което беше кмет на Истанбул. Парите са отишли за служебни коли, интернет сайтове и какво ли още не. Да припомним, че в продължение на 18 дни, преди Висшият избирателен съвет на Турция да анулира резултатите от изборите.   Имамоглу засяга една много чувствителна тема. Когато той повдигна темата в интервю за близката до правителството телевизия CNN Turk, водещият на бърза ръка прекрати разговора, защото уж нямало повече време. Разбираемо е, че в условията на тежка икономическа криза разточителното харчене на пари от страна на управляващата партия няма как да се хареса дори на най-верните ѝ привърженици.\r\nЗа критиците на президента Ердоган обаче харчовете на управляващите са по-малкото зло: всички в Турция знаят, че турският президент има огромно лично състояние, измерващо се с трицифрена сума в милиони, чували са за неговите вили и гигантски парцели земя. Не е забравен и корупционният скандал от декември 2013 година. Тогава прокуратурата в Истанбул обвини турското правителство в нелегални сделки със злато за Иран, около които членове на правителството били взимали подкупи. Самият тогава стоеше в центъра на скандала: в един подслушан разговор турският президент инструктираше по-малкия си син Билал незабавно да изнесе \"парите от къщата\". В записа Билал казва, че са останали още около 30 милиона евро. Експерти тогава заявиха, че записът е автентичен, но Ердоган да го окачестви като \"монтаж\" и \"мръсна кампания\".       „Този подслушан разговор е най-категоричното доказателство за наличието на корупция в обкръжението на турския президент“, казва Кристиан Бракел от фондацията \"Хайнрих Бьол\" в Истанбул. \"Една групичка от влиятелни бизнесмени, много близки до управляващата Партия на справедливостта и развитието (ПСР), печелят големите обществени поръчки – често това са едни и същи фирми. Има и примери за това как за определени бизнесмени се правят изключения, а понякога дори се променят и закони в тяхна полза. Въпросните фирми - обикновено големи холдинги - от своя страна се отблагодаряват на управляващите по различни начини. Говори се например, че един бизнесмен е финансирал следването на децата на Ердоган в САЩ\", казва Бракел. От добре напълнената хазна на Истанбул се облагодетелстват основно религиозни фондации и съюзи. Официален доклад показва, че през 2018 година религиозни фондации са получили 130 милиона евро. На пръв поглед няма нищо нередно в това, тъй като парите са предназначени за образование и за насърчаване на младежката заетост. Но прави впечатление също, че почти всичките фондации са свързани с управляващата ПСР или лично със семейството на Ердоган.\r\nФондацията за младежта (TÜGVA), която е получила най-много пари от градската хазна (11,3 милиона евро), се ръководи от по-малкия син на Ердоган - Билал. Други 8 милиона евро обществени средства е получила Фондацията за образование и младеж (TÜRGEV), в чийто управителен съвет е Ердогановата дъщеря Есра Албайрак. А един от зетьовете на турския президент ръководи дейността на една технологична фондация, получила над 6 милиона евро по същите канали.\r\nНа повторните на 23 юни ще се решава дали тази система на разхищение, шуробаджанащина и корупция ще оцелее или не. Ако победи кандидатът на ПСР Бинали Йълдъръм, това ще означава всичко да си продължи както е било. Самият Йълдъръм не е смятан за неопетнен: преди 2 години група разследващи чужди журналисти разкриха покрай аферата \"Парадайс пейпърс\", че синовете на Йълдъръм притежават дялове от редица офшорни фирми, регистрирани в Малта. Мнозина виждат в това механизъм за укриване на данъци.      Опозиционният кандидат Екрем Имамоглу вече обяви, че е решен да сложи край на тази порочна система: \"Край на практиката да се облагодетелстват избрани фондации, доверени лица и общини. Отсега нататък ползите ще бъдат за цял Истанбул\", обеща социалдемократът.\r\nЗа президента Ердоган и неговата партия загубата на кметското място в Истанбул би бил тежък удар. Ако загубят контрола над добре напълнената градска хазна, ПСР няма да запази близките си отношения с влиятелните местни бизнесмени. Би рухнал един от стълбовете, на които се крепи властта. А една смяна в управлението ще даде възможност да се разкрият нелегалните действия на досегашните управляващи. От това лесно ще пострада и имиджът на президента Ердоган.  ", "date": "2019.06.17", "title": "Това може да срине системата \"Ердоган\""}
{"url": "https://www.actualno.com/europe/samolet-popadna-v-turbulencija-ima-raneni-pytnici-video-news_759793.html", "text": "    10 пътници бяха ранени при авиоинцидент с български пътнически самолет, съобщи .      Машината \"Боинг 737-300\" със 121 пътници на борда е изпълнявала чартърен полет от Прищина до Швейцария. Самолетът на регистрираната в България авиокомпания ALK Airlines е попаднал в силна турбуленция, уточнява . Това се е случило около 30 минути преди кацане. Най-малко десет души са били ранени, а вибрациите са били толкова силни, че няколко седалки са били изтръгнати от местата им.  Инцидентът е станал, когато машината е заобикаляла зона с гръмотевична буря над Алпите. Самолетът се е приземил успешно в Базел, където ранените са били откарани в болница. Няма пострадали с тежки травми.  ", "date": "2019.06.17", "title": "Самолет попадна в турбуленция, има ранени пътници (ВИДЕО)"}
{"url": "https://www.actualno.com/society/mladejki-obmen-estestvoto-na-ucheneto-news_759654.html", "text": "    На 19 юни започва младежкия обмен “Естеството на ученето”. “Естеството на ученето” е проект по ключова дейност К1, сектор Младеж, ”. Проектът събира в България 25 младежи и техните лидери на възраст между 18 и 25 години от 5 държави – България, Румъния, Португалия, Италия и Латвия, които водени от нас – Естествоизпитатели, ще изследват естеството на ученето сред природата и връзката ни с нея и как можем да предаваме послание от нашето преживяване.      Проектът се провежда от 19 до 28 юни на 3 места – град София, язовир Голям Беглик, Родопи и град Пловдив. Програмата включва престой в планината и в града. В планината, в чрез разнообразни дейности на открито като къмпингуване (спане на палатки), колоездене, плаване с кану, въжена градина, преход ще преживеем и изследваме своята среща с природата. Ще търсим и откриваме заедно посланията си и артистичните средства за тяхното изразяване. След това ще отидем в града.\r\nОчаквайте ни в град Пловдив между 25ти и 27ми юни. На 27ми юни в първата половина на деня, между 9 и 13 часа, младежите ще реализират 3 представяния. Чрез тези представяния младите хора ще предадат на публиката тяхното преживяване с природата, ще изразят себе си и своите послания. Локациите на представянията са: Цар Симеоновата Градина, Парка на Джумаята и сцена “Ядрото” в Капана. Вечерта на 27ми ще бъдем в Стария град. За повече конкретика следете фейсбук страницата ни .  Младежкият обмен поставя фокус върху нуждата на младите хора от връзка с природата. Той предлага възможност те да открият свой път към нея, да развият умения ползвайки я като среда и инструмент за учене, както и да изразяват преживяванията си. Целта на проекта е да стимулира личното и професионално развитие на младите хора, предоставяйки им пространство и преживяване сред природата, да изследват процесите на учене в природна среда, изразяване, взаимодействие и свързаност с природата, с другите и със себе си. Методът “Учене чрез преживяване” е в основата на проекта.\r\nОпитът ни показва, че децата и младежите имат нужда от време на открито сред природата в преживяване, рефлексия и учене, игри и взаимодействие с другите. на сдружението ни е да възстановяваме и засилваме връзката на младите хора с природата. Ние от “Естествоизпитатели” смятаме, че тази връзка е жизненоважна за израстването и реализирането на всеки млад човек – осъзнаване на взаимосвързаността и взаимозависимостта, за развиване на увереност и доверие в себе си, усещане за себестойност и вътрешен мир, умения за учене. Посредством връзката си с природата младите хора разбират своето място като част от заобикалящия ги свят.\r\nСдружение „Естествоизпитатели“, estestvoizpitateli.org     ", "date": "2019.06.17", "title": "Младежки обмен Естеството на ученето"}
{"url": "https://www.actualno.com/ruse/s-ribolovna-nadprevara-se-otkriha-baza-za-otdih-kraj-belcov-news_759638.html", "text": "    Нова площадка за спорт и отдих край село Белцов вече привлича туристи от целия район и страната. Базата е изградена на брега на река Янтра в изключително живописната местност Скалите. След откриването се проведе и състезание по спортен риболов. Празникът беше организиран под патронажа на кмета на община Ценово д-р Петър Петров. Близо двадесетина въдичари пробваха късмета си да уловят риба в пълноводната река, а много повече бяха гостите, дошли да се заредят с добро настроение и положителни емоции.      „Базата не е само за жителите от района. Тя ще се превърне в притегателен център за рибари, любители на водните спортове и туристи от цялата страна“, сподели кметът на Белцов Иван Илиев. Площадката е изградена изцяло с дарения и доброволен труд. С помощта на дарители бяха събрани малко повече от 4300 лева, с които бяха закупени материалите за изграждане на барбекю, беседка, пейки, монтирани са люлки и пързалки за децата. Мястото е добре почистено и ще се поддържа от доброволци.   В близко време ще се осигури електрозахранване, химическа тоалетна и  водоподаване.\r\nЗа близо два часа от риболовната надпревара 15 от въдичарите се радваха на добра слука. С най-богат улов се похвали Иван Генов от Белцов. Най-малкият участник Людмил Стойчев от Долна Студена успя да изпревари много опитни въдичари и зае почетното трето място. Първенците получиха набор от риболовни принадлежности, плакети и грамоти. Наградите бяха връчени от зам.-кмета на община Ценово Цветомир Петров и Данчо Монков - специалист „Спортни дейности“ в общинската администрация.   ", "date": "2019.06.17", "title": "С риболовна надпревара се откриха база за отдих край Белцов"}
{"url": "https://www.actualno.com/haskovo/obshtina-dimitrovgrad-poluchi-prestijna-nagrada-news_759658.html", "text": "    Община Димитровград е отличена за активни социално отговорни политики и цялостен принос за социалното развитие на България от Националния алианс за социална отговорност (НАСО). Това се случи по време на международен форум „Партньорство за по-добри социални услуги, заетост и развитие“, съобщиха от пресцентъра на администрацията на кмета Иво Димов.      Официални гости на събитието бяха Султанка Петрова -  зам.-министър на Министерството на труда и социалната политика, Люк Зелдерло -  генерален секретар на Европейската асоциация на доставчиците на услуги за хора с увреждания (EASPO), Елеонора Лилова - председател на Държавната агенция за закрила на детето, Силвия Георгиева - изпълнителен директор на Националното сдружение на общините в Република България.   Във форума, който се проведе на 13 и 14 юни, участваха над 200 представители на държавни институции, общини, доставчици на социални услуги, неправителствени организации и др.   ", "date": "2019.06.17", "title": "Община Димитровград получи престижна награда"}
{"url": "https://www.actualno.com/crime/ostaviha-v-aresta-sobstvenika-na-pette-kucheta-ubili-myj-news_759639.html", "text": "    Окръжен съд – София остави за постоянно в ареста 41-годишният собственик на кучетата, в село Владо Тричков.      Магистратите взеха това решение въпреки искането на адвоката на Йордан Карагьозов за по-лека присъда. Обвиняемият също заяви, че иска да излезе на свобода или да му бъде постановена мярка „домашен арест”, предаде Нова телевизия.   Резултатите от съдебно-медицинската експертиза доказват, че именно кучетата на Карагьозов са предизвикали смъртта на 39-годишния Димитър. Това пък съобщиха от прокуратурата. Към момента не е ясна съдбата на четириногите от породата „Кане корсо”. В момента те се намират в приют на „Екоравновесие”. ", "date": "2019.06.17", "title": "Оставиха в ареста собственика на петте кучета, убили мъж"}
{"url": "https://www.actualno.com/asia/izmamnici-predstavjali-se-za-djordj-kluni-bjaha-arestuvani-v-tajland-news_759537.html", "text": "    Двама италианци, обвинени в това, че неправомерно използвали името на американския актьор Джордж Клуни, за да рекламират модния си бизнес, бяха арестувани в Тайланд, след като в продължение на години се укриваха от правосъдието, съобщава BBC.      58-годишният Франческо Галдели и 45годишната Ваня Гофи бяха издирвани с червена бюлетина на Интерпол от 2013 година.   Холивудската звезда Джордж Клуни заведе дело срещу тях в Италия през 2010 година и ги осъди задочно за това, че използвали неправомерно името му. Двамата обвиняеми са издирвани и за серия от няколко други измами на Ботуша.\r\nЗа да избегнат ареста, те напуснаха Италия и бяха обявени за италианските Бони и Клайд подобно на известната американска гангстерска двойка.  Измамниците бяха арестувани по време на съвместна операция на италианските и тайландските власти в покрайнините на град Патая.\r\n„По време на разпита Франческо призна, че се е представял за Джордж Клуни, за да започне бизнес с дрехи и да накара хората да му изпращат пари“, съобщиха от тайландската полиция.   Двойката живеела в Тайланд от 2014 година. Франческо Галдели бил арестуван миналата година, о успял да избяга по време на процеса.    Според италиански медии измамниците успявали да се изхранват в Тайланд благодарение на онлайн продажбата на фалшиви часовници „Ролекс“.  Двамата ще бъдат съдени за просрочване на визите си преди да бъде разгледано искането за екстрадицията им в Италия. ", "date": "2019.06.17", "title": "Измамници, представяли се за Джордж Клуни, бяха арестувани в Тайланд "}
{"url": "https://www.actualno.com/curious/legendarnata-japonska-gradina-na-sakura-bar-garden-oficialno-posreshtna-ljatoto-sys-zvezdno-parti-news_759577.html", "text": "    Под звуците на изтънчен джаз над 150 отбрани гости се забавляваха до полунощ в приказния Sakura bar Garden в хотел Marinela Sofia.      Домакините посрещнаха звездните гости и делегации на посолствата на Куба и Индонезия с екзотичен кетеринг и богат избор от летни коктейли и селектирани питиета от BetterHalf Garage Wines и Gin Bulldog и Rum Brugal.\r\nДипломатическото присъствие на събитието бяха представители на посолството на Япония в България, посланикът на Индонезия в България Астари Расжид и посланикът на Куба в България Каридат Ямира Куето Милиан, заедно със своите делегати от #PrensaLatina на 6-ия Световен конгрес на прес-агенциите, проведен в София.  Телевизионната водеща Мариана Векилска, Жени Калканджиева, журналистите Маги Гигова, Пепа Попова-Кънева, Ася Георгиева, Борис Ангелов, една от най-красивите представителки на Мис България Габриела Василева, бизнесдамата Мария Бонева, професор Любомир Стойков, бодибилдинг шампионът Слави Горанчовски, адвокат Биляна Тончева, топ коафьорът Борислав Сапунджиев - Урсула, популярният хирург и носител на отличието “Trendsetter of the year” Панче Димитриев както и актрисите Стефания Колева и Лилия Марвиля се насладиха на живата музика и впечатляващите вокали на Вирджиния и Мели - две от най-обичаните и ярки участнички в хитовия телевизионен формат X-factor.\r\nЗа бляскавата визия на изпълнителките се бе погрижила модна къща Princess Fashion by Sonia Silvana.\r\nСъс стратегическата си локация в сърцето на София, “японската градина” е единствена и неповторима на целия Балкански полуостров. Тя е създадена по модела на 400 годишната японска градина на Hotel New Otani в Токио. На 24 май 1979г., преди точно 40 години, е прерязана лентата бележеща откриването на „Витоша-Ню Отани“ - хотелът, символ на топлите българо-японски връзки, емблема на услуги от най-висок клас и доказателство как под един покрив могат да спят Хелмут Кол и Али Агджа, император Акихито и Карлос Чакала, Енио Мориконе, Орнела Мути и десетки холивудски знаменитости и световни дипломати.     ", "date": "2019.06.17", "title": "Легендарната японска градина на Sakura bar"}
{"url": "https://www.actualno.com/america/facebook-shte-predstavi-planovete-si-za-sobstvena-kriptovaluta-news_759653.html", "text": "    Facebook ще представи във вторник плановете си да пусне собствена криптовалута, съобщава AFP.       в света ще оповести детайли от сътрудничеството си с няколко компании, включително Visa, Mastercard, Paypal и Uber за създаването на консорциума „Либра“, в който всяка от участващите фирми ще инвестира по 10 милиона долара.   Консорциумът ще се управлява от самостоятелен мениджърски екип, като целта е да се изгради доверие сред потребителите във виртуалната валута, която ще бъде конвертируема включително в долари и евро.\r\nСпоред започнати Facebook вече е потърсил благословията на американското финансов министерство и на Централната банка на Великобритания.   ", "date": "2019.06.17", "title": "Facebook ще представи плановете си за собствена криптовалута"}
{"url": "https://www.actualno.com/crime/ia-medicinski-nadzor-i-prokuraturata-se-samosezirat-za-smyrtta-na-mlad-myj-ot-vraca-news_759647.html", "text": "    След излъчен телевизионен репортаж ИА „Медицински надзор“ се самосезира и започва проверка в ЦСМП – Враца  и МБАЛ „Христо Ботев“, гр. Враца по случай с починал по време на медицинско обслужване 28-годишен мъж от същия град. От прокуратурата разследват професионална небрежност.      Министърът на здравеопазването Кирил Ананиев е информиран за образуваната проверка и резултатите от нея ще му бъдат докладвани, когато тя приключи.   На 14 юни сутринта линейка пристига в дома на 28-годишният Веселин Георгиев. Мъжът е бил на работа предния ден, но се е почувствал зле. Изнесен е на носилка от пожарникари, защото е с наднормено тегло. Помагат и на линейката да тръгне, защото не може да запали.\r\n„Едно такова друсане и още повече той се обърна по очите си, погледна ме искаше въздух да му дадем, аз му държа главата така и я моля жената, която беше вътре, малко да ми помогне да го обърнем, викам той посинява, той няма въздух”, разказва Виолета Василева, майка на починалия пред bTV.  Тя настоява спешният автомобил да спре и да се окаже помощ на сина ѝ. Тогава лекарят, който пътува до шофьора, се качва при пациента. Свалят майката от автомобила на Спешна помощ.\r\nМинути по-късно в Спешния център Виолета научава, че синът ѝ е . Категорична е, че нито в дома й, нито в линейката екипът е направил нещо, за да му помогне.   Д-р Евелин Иванов е шеф на екипа. Обяснява смъртта на пациента с наднорменото тегло и с непотърсена навреме помощ.    „Опита се сестрата, не можахме да хванем венозен път в това състояние, физическа възможност нямаме двеста килограмов човек да го обърнем, единственото – да му обърна главата и да му подадем кислород”, казва лекарят.\r\nСпоред аутопсията причината за смъртта е белодробен проблем. ", "date": "2019.06.17", "title": "ИА \"Медицински надзор\" и прокуратурата се самосезират за смъртта на млад мъж от Враца"}
{"url": "https://www.actualno.com/starazagora/obuchitelen-kurs-agrobiznes-lideri-v-dejstvie-v-stara-zagora-news_759575.html", "text": "    Тридесет и трима младежи, лидери и хора, активни в сферата на младежките дейности, ще участват в обучителния курс „Агробизнес лидери в действие“ (EntrepreRurial Leaders in Action),който ще се проведе от 17 до 23 юни в Стара Загора, предаде кореспондентът на .      Той е част от проект по програмата \"Еразъм+\" на Европейската комисия (ЕК) и в него ще се включат младежи от 10 страни - България, Полша, Испания, Северна Македония, Гърция, Италия, Литва, Румъния, Уелс Великобритания и Хърватия.   Обучението има за цел да развие предприемачество в селските и изолираните райони, да се споделят на добри практики от страните, чиито представители участват в проекта, както и да се придобият знания и умения в стартирането на малък бизнес и за подобряването на работата участващите организации с млади хора, които живеят в изолирани райони. Сред целите на обучителния курс е и намаляването на рисковото поведение сред младежите в селските изолирани райони, свързано с разпространение и употреба на психоактивни вещества.\r\nОрганизатори и домакини на обучителния курс „Агробизнес лидери в действие“ са Сдружение „Академия на успеха“ - Стара Загора, Общинският съвет по наркотични вещества и Превантивно-информационният център по зависимости към община Стара Загора.   ", "date": "2019.06.17", "title": "Обучителен курс „Агробизнес лидери в действие“ в Стара Загора"}
{"url": "https://www.actualno.com/smartfinance/zashto-e-nujno-da-chetem-smart-finance-news_757699.html", "text": "    Финансовите теми са навсякъде около нас – в медиите и рекламите, в моментите със семейството и приятелите, на местата, където работим, учим или се забавляваме. Ежедневно слушаме, гледаме и четем за кредити, лихви, вноски, данъци, осигуровки, лизинги, инвестиции и др.      В съвременния свят финансовата грамотност е поне толкова важна, колкото компютърната грамотност и уменията да четем и пишем . Добрата финансовата култура ни помага да реализираме нашите планове и цели и ни предпазва от грешни избори, заради които лесно можем да попаднем в затруднения.\r\nМакар че в България от почти 30 години живеем в пазарна икономика, все още има какво да научим за финансовите въпроси.\r\nИменно затова от решихме да създадем нашата нова рубрика – Smart Finance . В нея ще ви разкрием част от необятния свят на финансите, ще обясним основните принципи, по които работи финансовата система и различните възможности, които предоставя. Няма да спестим и капаните, в които може да попаднете, ако действате неразумно и/или твърде рисково.   Защо е важно да четем  Smart Finance ?\r\n– –     – – – Живеейки в 21-ви век е задължително да бъдем финансово грамотни и информирани. Неразбирането на ключови финансови въпроси, които ежедневно ни влизат в употреба, е твърде голям пропуск. И дори да не сме ги учили в средното или висшето училище, има начин да наваксаме пропуснатото. Четете Smart Finance и ще разберете как. ", "date": "2019.06.17", "title": "Защо е нужно да четем Smart Finance?"}
{"url": "https://www.actualno.com/cite/na-pozitano-20-daje-i-ostavka-ne-mogat-da-podadat-news_759585.html", "text": "     \"На „Позитано“ 20 даже и оставка не могат да подадат.\" Това каза министър-председателят Бойко Борисов след среща с еврокомисаря по цифровата икономика и общество Мария Габриел и с ръководителя на ГД „Свързаност“ към ЕК Роберто Виола, предаде репортер на Агенция „Фокус“.      На въпрос дали би коментирал вътрешнополитически теми, Борисов заяви, че това не е интересно. „Сега сме високо технологично ориентирани в България, на най-високо ниво“, заяви той.   По отношение на случващото се на Борисов заяви: „Даже и оставка не могат да си подадат“. ", "date": "2019.06.17", "title": "На \"Позитано\" 20 даже и оставка не могат да подадат"}
{"url": "https://www.actualno.com/prasspress/kak-se-sdobiva-chovek-s-televizija-i-kakvo-da-pravi-s-neja-po-stypki-news_759586.html", "text": "    Ето кратък наръчник как да станете собственик на телевизия. Последвайте всяка стъпка и ще преуспеете.       Стъпка №1 - Не губете ценно време на младини, за да измислите или подобрите продукт или услуга, с което да натрупате своя капитал. Трябват ви връзки. Връзките у нас са на феодален принцип - предават се по наследство и по полов път. Стъпка №2 - Обяснявайте, че постигнатото с връзки и далавера всъщност е вашият личен и себеотрицателен предприемачески дух. Важното е по едно време вие да си вярвате, за да се втурнете в повече и повече поприща. Стъпка №3 - Осъществявате българската мечта. Корпулентизирате се. Давате хляб и препитание на хиляди клетници, които трябва цял живот да се кланят, че получават по 650 лева и понякога се налага да идват събота или да стоят до късно, без да получават компенсация. Защото им давате хляб, а по-голям от хляба няма.   Стъпка №4 - Идва момент да инвестирате в свободата на словото. Първо просто плащате за адверториал във вестник и SEO-PR-скучна публикация в някой сайтец. Но това не е достатъчно. Стъпка №5 - Уреждате се с вестник и сайт, в които давате хляб на още хора и е съвсем нормално те да са съгласни с вас и да пишат във ваш интерес. Стъпка №6 - Изведнъж имате футболен отбор. Може да го искате, може да не го искате. Не сте го купили, някой ви е казал да го поемете. И вие поемате един отбор за спорта. И ви е по-леко.     Стъпка №7 - Не сте съвсем щастливи, искате да ви показват по телевизора колко сте хубави. И целият народ да е съгласен с вас и да ви подкрепя. Стъпка №8 - Ако сте близки с тоя на власт, взимате голяма телевзия. Ако не сте - някоя кабеларчица пак е нещо. Стъпка №9 - Реформирате съдържанието, но не казвате, че търсите удобство в излъчваните тези, а оптимизирате. Щото сте предприемач и всичко е пари. Стъпка №10 - Някой във Фейсбук боботи нещо си, но няма значение. Преклонените глави не разбират, като ги е посекла сабията, така че всичко вече е наред и телевизията излъчва това, което ви се излъчва. Стъпка №11 - Неминуемо някой по-лаком от вас ви опрасква. И колкото и да се правите на жертва, никому не му е жал.    Автор:  ,  ", "date": "2019.06.17", "title": "Как се сдобива човек с телевизия и какво да прави с нея (По стъпки™)"}
{"url": "https://www.actualno.com/society/oshte-edna-godina-smyrt-protest-za-zabrana-na-fermite-za-cenni-koji-news_759580.html", "text": "    Протест за забрана на фермите за ценни кожи под надслов „Още една година смърт“ ще се проведе пред вратите на Министерски съвет на 19 юни 2019 г. (сряда) от 9 ч. по време на редовното заседание на кабинета.      На 22-ри юни ще се навърши една година откакто Национална гражданска инициатива внесе в Народното събрание искане за забрана на отглеждането и убиването на животни само заради кожите им.   51 234 граждани се подписаха под инициативата. 64 организации изразиха подкрепата си в отворено писмо. Според социологическо проучване на МБМД 75% от българските граждани не смятат за оправдано да се убиват животни само заради кожата им, а 65,6% искат забрана.\r\n„Днес, една година след нашето искане, забраната все още не е внесена нито от депутатите, нито от Министерски съвет. Време е да напомним, че продължаваме да настояваме институциите да си свършат работата – да внесат и гласуват законопроекта за забрана на отглеждането и убиването на животни само заради кожите им“, споделят организаторите.   Енергията на протестиращите е насочена към Министерски съвет и конкретно към министър-председателя Бойко Борисов. Протестиращите ще внесат протестна декларация и ще настояват институцията и премиерът да се вслушат във волята на гражданите и да предложат законопроекта за гласуване в Парламента.\r\n„Забавянето на забраната обрича на страдание и смърт още едно поколение от стотици хиляди невинни животни, които ще бъдат убити в газови камери и одрани само в името на модата и суетата. Скривайки се зад бездействието всички вече информирани политици участват косвено в това ужасно деяние. Не можем да не си зададем въпроса при положение, че личната позиция на почти всички депутати е в подкрепа на инициативата, и нито един не се обяви срещу нея, защо досега, вече една година, законопроектът не е внесен? Възможно ли е да има влияние от страна на бизнеса? Ще уважи ли Министерският съвет волята на 51 хиляди граждани и близо 66% от българите? Тези и още въпроси искаме да зададем лично на г-н Борисов.“ – сподели г-жа Петя Алтимирска, председател на Инициативния комитет.\r\nКато част от протеста, пред входа на Министерски съвет ще бъде проведен атрактивен флашмоб с мащабни визуални послания към политиците.       Организаторите споделят, че този протест ще е първият от поредицата публични събития и протести, които ще се провеждат докато забраната не бъде постигната. Следващото протестно шествие е планирано за 9-ти юли, от 18 ч.\r\nМеждувременно стана ясно, че на 14-ти юни Норвегия официално забрани фермите за ценни кожи. Всички съществуващи ферми в Норвегия трябва да бъдат демонтирани най-късно до февруари 2025 г. , Норвегия е един от най-големите производители на лисичи кожи, дори и в момента. Борбата за забрана на фермите там, се води от почти три десетилетия.\r\n\"Примерът с Норвегия е показателен за нас, нашите политици и бизнесмени. Той показва, как една страна, която през годините е допускала развитието на неетичен и неустойчив бизнес, сега се налага да поправи тази грешка, като за нея ще платят най-вече данъкоплатците.Допускайки съществуването и развитието на бизнеса с ценни кожи, всички ние един ден ще плащаме за неговото премахване. Ето защо е важно забраната у нас да се приеме възможно най-скоро.\" споделят от инициативата.\r\nПрипомняме, че само за миналата година в двете единствени ферми у нас са убити над 100 хиляди норки за кожи. Фермите за ценни кожи са забранени или ограничени вече в над 16 европейски страни. Модната индустрия също се отказва от ценните кожи: преди по-малко от месец стана 1000-ната компания, която обяви, че спира употребата на ценни кожи.\r\nНационалната гражданска инициатива за забрана добива на ценни кожи е създадена на основание Закона за прякото участие и местното самоуправление.  Основана е през март 2018 г. Кампанията за събиране на подписи за инициативата и предложения от нея законопроект за изменение и допълнение на Закона за ветеринарномедицинската дейност се проведе от 24 март до 22 юни 2018 г.       ", "date": "2019.06.17", "title": "\"Още една година смърт\" - протест за забрана на фермите за ценни кожи"}
{"url": "https://www.actualno.com/burgas/14-deca-sys-specialni-obrazovatelni-potrebnosti-sa-se-javili-na-maturata-po-bel-v-burgas-news_759636.html", "text": "    Матурата по български език и литература се проведе в две части. 3625 ученици от Бургаска област са заявили желания да се явят на изпита. Те са писали по изтегления \"Вариант номер едно\". Изпитът се проведе в две части. На 25 въпроса отговориха седмокласниците в първата, за времето от един час. Втората част на изпита е с продължителност 90 минути. Тя включва дидатическа задача и  работа по непозната текст.       разговаря с Виолета Илиева, която е директор на Регионалното управление на образованието в Бургас, за още подробности по темата: “Учениците работиха в 105 училища. Във всяко училище сме създали организация, двата изпита да се проведат на място. Първата част продължава 60 минути, а за децата със специални образователни потребности 30 минути. За цяла област Бургас те са 14 деца, като за тях сме отделили 14 зали, в които консултант адаптира затрудненията на детето към изпита, за да може то да напише своите знания в книжния свитък, който има пред себе си. Консултантите знаят по какъв начин да адаптират знанията на детето. Имаме дете в болница, за което също сме осигурили квестори, само и само да покаже знания.“   За две деца със счупена дясна ръка, също са осигурени условия да пишат по темите. Всеки родител, който е предоставил необходимите документи, че има специфични обстоятелства, които не позволяват на детето да се яви като всички други, от Регионалното управление на образованието в Бургас са реагирали, за да осигурят необходимите условия.\r\nИзпитните работи ще бъдат изпратени в София, за да бъдат сканирани. След това се връщат в Бургас. Два са оценителските центрове тук, в които комисиите по български език и по математика ще проверяват и оценяват.  Всеки оценител има специално устройство с парола, за да може да прегледа работата и да постави оценка. Новото тази година е, че родителите могат да заявят желанието на детето за избор на паралелка, специалности и професия, само на електронен носител. Тези, които не могат да подадат сами заявление, трябва да посетят училището на детето, където ще получат помощ от дежурните учители. ", "date": "2019.06.17", "title": "14 деца със специални образователни потребности са се явили на матурата по БЕЛ в Бургас"}
{"url": "https://www.actualno.com/climate/adriatichesko-more-e-edno-ot-naj-zamyrsenite-s-plastmasa-news_759574.html", "text": "    Наличието на пластмасови отпадъци на дъното на Адриатическо море е почти най-голямото в Европа. Отпадъците на Адриатика идват от около четири милиона души, живеещи по крайбрежието, а този брой се увеличава почти шест пъти по време на туристическия сезон, сочи международен екип от експерти в проучване, публикувано в списание „Бюлетин за замърсяване на моретата“.      Както се посочва, особен проблем е, че това е малко, плитко и полузатворено море, което е свързано със Средиземно море, което също е наполовина затворено и замърсено, с Отрантския пролив, широк само 80 км, предаде БГНЕС.   В южните хърватски води повечето отпадъци, около 90%, идват от течения и ветрове, предимно от Албания.\r\nПеро Тутман от Института по океанография и рибарство в Сплит  твърди, че 70 до 80% от отпадъците в морето идват от континента, а останалите идват чрез морски транспорт, туристически дейности, морски туризъм и риболов.  „За съжаление, Средиземноморието е едно от най-замърсените морета, защото е полузатворен басейн и по бреговете са разположени много страни с различни цивилизации. Това са много страни от Азия, Африка и Европа, и за съжаление нивото на и поведение не навсякъде е на най-високо ниво“, каза Тутман.\r\nДа не забравяме, че пластмасата в морето се разлага за 450 години, алуминиеви кутии от консерви между  200 до 500 години. Е, дървото е „по-бързо“ – за 13 години, хартията изчезва за две до четири седмици.    ", "date": "2019.06.17", "title": "Адриатическо море е едно от най-замърсените с пластмаса"}
{"url": "https://www.actualno.com/asenovgrad/na-bylgarski-folklor-shte-se-uchat-bezplatno-deca-ot-asenovgrad-news_759484.html", "text": "    На български фолклор ще се учат малки асеновградчани. От 01.07.19 г. стартира още една безплатната лятна ваканционна програма в града. Тя се провежда ежегодно в сградата на Центъра за подкрепа за личностно развитие (ЦПЛР) \"Васил Левски\" в Асеновград. ще продължи до 30.08.19 г., като е предназначена за ученици над 7-годишна възраст.       Лятната ваканционна програма включва обучение по български фолклорни танци, народно пеене и свирене на музикален инструмент – гайда и китара. Малчуганите ще учат също английски език, а момчетата ще могат да тренират футбол. Заявления за участие се подават от 08:00 ч. до 17:00 ч. в сградата на ЦПЛР „Васил Левски”, разположена срещу сградата на пожарната в Асеновград, на улица „Захари Стоянов” №1, етаж 2. График за летните занимания може да се намери на място, а допълнителна информация предоставя Георги Анастасов, с телефонен номер: 088 54 111 70.    ", "date": "2019.06.17", "title": "На български фолклор ще се учат безплатно деца от Асеновград"}
{"url": "https://www.actualno.com/curious/4-te-zodii-koito-shte-izjivejat-nezabravima-ljatna-lubov-news_759612.html", "text": "    Лятото е най-вълнуващото време в годината, в което се случват чудеса. Тези няколко ще запомнят лято 2019 с най-незабравимата любов. Ето кои са те:       Телец    Имате нужда от нещо разтърсващо, нещо което ще промени живота ви, макар и само за едно незабравимо лято. Имате нужда от страст и емоция. И ще я получите. Лятото е в разгара си и може да очаквате цял куп емоции, с които ще трябва да се справите. Най-интересните хора в живота си срещаме тогава, когато сме загубили вяра, че съществуват. И те идват, за да ни напомнят колко истински могат да бъдат емоциите, които изпитваме, когато се влюбим. А любовта не пита, идва и преобръща живота ни, припомня ни какво е да сме живи. Чака ви незабравим летен романс. Не очаквайте от него да се превърне във връзката на живота ви, не в това е смисъла.    Рак Най-хубавото лято в живота е всяко, в което сме били влюбени. И това няма да е по-различно. Ще се запознаете с човек, с който ще си разкажете света. Ще се окаже, че имате много общи планове и мечти за бъдещето. Ще се вдъхновите и ще усетите близост, която ще ви накара да се замечтаете за съвместно бъдеще с този човек. И защо не... не бива да мислим, че не ни е писано да сме щастливи отново, когато вече сме били на седмото небе от щастие с друг човек. Оставете старите емоции в миналото и посрещнете без страх новата любов, която ще остане за дълго в живота ви. А защо не и завинаги?         ", "date": "2019.06.17", "title": "4-те зодии, които ще изживеят незабравима лятна ЛЮБОВ"}
{"url": "https://www.actualno.com/health/bira-i-oshte-3-neshta-koito-da-piete-prez-ljatoto-za-da-ne-pylneete-news_759584.html", "text": "    Лятото вече е факт, а вие трябва да се погрижите за телата си. Множество вкусни летни напитки влияят на фигурата ви пагубно. За да изглеждате добре през летния сезон ще трябва да се ограничите не само от определени храни, но и да премахнете някои напитки от дневното меню. Натуралните сокове съдържат прекалено много захари и не е препоръчително да ги консумирате.      Газираните напитки също са вредни за организма. Избягвайте напитките,които се предлагат на търговската мрежа. Голяма част от тях са доста вредни. Всъщност здравословните напитки далеч не са по-неприятни на вкус от вредните, дори напротив. Ако ги включите в ежедневието си, дори можете да свалите излишните килограми с тяхна помощ.     1. Вода - Излишно е да се казва, че консумацията на вода е изключително важна. Високите температури са причина за по-обилното потене и загубата на течности. Заради това трябва да увеличите приема на вода през летните дни. Ако искате тя да бъде по-свежа и вкусна, можете да добавяте лимон, който ще направи водата доста по-приятна за пиене. Постоянният прием на вода ще пречисти организма ви. Научно доказано е, че водата може да подобри настроението и увеличи самочувствието ви. Винаги носете шишенце с вода в себе си. Така ще свикнете да пиете вода доста по често, а тя ще повлияе благоприятно на организма ви.   2. Фрешове - Няма по-подходяща напитка от прясно изцеден сок, който съдържа множество фибри, минерали и витамини. Цитрусовите плодове са перфектните плодове за фреш, който ще ви освежи изключително много. Подходящо е да ги съхранявате в стъклени бутилки, за да не ферментират плодовете. Изберете фреш от портокал, лимон или грейпфрут за повече свежест или фреш от мокрови за да се погрижите за здравето си. Освен че няма да ви позволят да напълнеете, фрешовете ще ви помогнат да се погрижите за красотата си. 3. Смутита - Също много подходяща напитка за горещите летни дни. Можете да пиете смутитата вместо закуска. Те са доста засищащи и полезни. В тях можете да добавите абсолютно всички видове плодове и зеленчуци. Особено подходящи са зеленолистните зеленчуци, които съдържат много полезни вещества. Полезна добавка към всички видове смутита са различните семена и ядки. Смутитата са много свежа и здравословна напитка, която може да замени някое от основните хранения, а това ще ви помогне да свалите килограми.    4. Бира - Това е алкохолната напитка с най-ниска калорийна стойност, сравнено с останалите. Можете да се наслаждавате на свежия и вкус, но в умерени количества. Също така тя се произвежда от изцяло естествени суровини, които са полезни за организма.     ", "date": "2019.06.17", "title": "Бира и още 3 неща, които да пиете през лятото, за да не пълнеете "}
{"url": "https://www.actualno.com/curious/3-te-zodii-sys-seriozni-lubovni-problemi-prez-mesec-uli-news_759616.html", "text": "    Това са , които може да имат проблеми в личния живот. Всичко е поправимо, стига да знаем къде сме сбъркали и как да поправим грешката си, ако тя е в самите нас.           Телец Не се мислете за вечно прави, защото в живота няма човек, който никога да не е грешил. Проблемите ще създавате вие, защото никога не се извинявате без „битка“ и предпочитате първо да поспорите здраво и чак след това да се замислите дали не сте виновни.  Тази черта от характера ви е черта, която никой няма да търпи за дълго. За това, ако искате да запазите добрия тон с половинката си през август, по-добре сменете подходя и се дръжте човешки. От страна на човека до вас може да ви подразни с вечните съвети, които ви дава. Покажете, че повече не може така.     Козирог     Не си мислете, че щом веднъж спечелите сърцето на половинката си, то остава ваше завинаги. Трябва да полагате повече усилия за връзката си – както вие, така и вашата половинка. Вече не си правите изненади, не се грижите за външния си вид и изобщо сте оставили романтиката на заден план. Задълженията никога не спират, но трябва да намираме време да поддържаме искрата жива и това зависи от самите нас. Първа за това ще заговори вашата половинка и не и се сърдете… наистина има нужда от внимание.  ", "date": "2019.06.17", "title": "3-те зодии със сериозни любовни проблеми през месец ЮЛИ"}
{"url": "https://www.actualno.com/varna/morskata-ni-stolica-shte-otbeleji-denja-na-morjaka-news_759601.html", "text": "    Богата и интересна програма е подготвила община Варна по случай 25 юни- Меж­ду­на­род­ния ден на моряка. Празникът ще се отбележи в морската ни столица за седми пореден път. Военни моряци, техни близки, пред­с­та­ви­тели на община Варна, варненци и гости на града ще се съберат във вътрешния двор на Археологическия музей, за да отбележат специалния ден. Това съобщиха от Моряшкия про­фе­си­о­на­лен съюз.      Празничният концерт ще бъде открит от пред­с­та­ви­тел­ния духов оркес­тър на ВМС, а нак­рая пуб­ли­ката ще има удо­вол­с­т­ви- ето да се наслади на група ФОНДАЦИЯТА.   Ден преди празника, на 24.06 от 18:00 часа в офиса на Моряшки про­фе­си­о­на­лен съюз на ул. Граф Игна­тиев 6А  ще бъде открита изложба с кар­тини и фотоси на лау­ре­ати и учас­т­ници в Наци­о­нал­ния кон­курс „Диря в морето”.\r\nНа 25.06. от 16:00 часа на Мор­ска гара във Варна, на вет­ро­хода „Кали­акра” ще се състои Мор­ско кръ­ще­ние за деца, изя­вени в кон­курса „Дет­ско море” и деца, близки на моряци. Ако времето е хубаво, ще бъде организирана мор­ска раз­ходка из залива.   ", "date": "2019.06.17", "title": "Морската ни столица ще отбележи Деня на моряка"}
{"url": "https://www.actualno.com/cars/skandalyt-dizelgejt-veche-struva-na-volkswagen-okolo-2-mlrd-dolara-news_759599.html", "text": "    Сагата с манипулираните емисии при дизелови автомобили (Дизелгейт) е (Volkswagen) 1,77 милиарда евро (2 млрд. долара) такси за консултанти и адвокати, съобщи говорител на компанията, цитиран от ДПА.      Сумата, която се очаква да нарасне предвид продължаващите дела, включва плащанията, направени от всички марки в групата като Audi и Porsche на всички международни пазари на концерна.   Новината за финансовото бреме от скандала бе оповестена, след като Фолксваген съобщи, че печалбите му са понесли удар в началото на годината.\r\nПрез първото тримесечие на 2019 г. Фолксваген груп отчете печалба от 3,05 млрд. евро, в сравнение с 3,3 млрд. през същия период година по-рано.  Това отчасти се дължи на разходите, породени от дизеловия скандал. ", "date": "2019.06.17", "title": "Скандалът Дизелгейт вече струва на Volkswagen около 2 млрд. долара"}
{"url": "https://www.actualno.com/scene/kakvo-moje-da-kaje-choveshkoto-tjalo-gledajte-na-one-dance-week-news_759607.html", "text": "     Чешкият хореограф Мартин Талага гостува със спектакъла си \"СОМА\" на 4 октомври в Дом на културата \"Борис Христов\", Пловдив. В това танцувално дефиле главният герой е тялото. Ще го видим в цялата му прелест и грозота, възможности и ограничения.      Какво може да каже човешкото тяло? И какво не може да изрази?\r\n\"За пореден път Мартин Талага не се опитва да угоди, удовлетвори или – съзнателно или неволно – да възнагради зрителя. Ето защо неговата творба се усеща толкова искрена и чиста… Освежаващи, изчистени движения, функционално осветление, пространството, декорите, концепцията на хореографията – сурово и ново. Това ни води до една неочаквана дестинация – инсталация от движения\", Ян Кодет\r\nМартин Талага работи в областта на физическия театър и съвременния танц като хореограф и изпълнител. През годините си сътрудничи с утвърдени танцови и театрални компании, сред които LATERNA MAGIKA – Национална танцова компания на Чехия, чешките компании VerTeDance, Spitfire Company, Radim Vizváry и Вера Ондрашикова, както и Csaba Molnár (Унгария), Матю Роджърс (САЩ) и много други.  Автор е на няколко самостоятелни продукции, сред които “Thirsts”, “FAUNUS” и “SOMA” - носител на две чешки награди за танц. Талага създава хореографии за други театри и компании – от камерни спектакли до големи продукции и мюзикъли. Спектакълът “СОМА”, който е част от специалната програма на ONE DANCE WEEK 2019, e носител на голямата награда на Чешката танцова платформа през 2018 г. Пърформанс, отличаващ се с изчистен танц и хореография, техническа прецизност, функционално осветление и декори. Представянето на “СОМА” се случва в партньорство с Чешки център - София.\r\nБилети за “СОМА” ще намерите онлайн в мрежата на EpayGo, както и на касите на EasyPay.    Мартин Талага гостува в България с подкрепата на Чешки център - София.  ", "date": "2019.06.17", "title": "Какво може да каже човешкото тяло? Гледайте на ONE DANCE WEEK "}
{"url": "https://www.actualno.com/curious/luboven-horoskop-za-17-21-uni-news_759573.html", "text": "     Значително подобрение в любовния живот очаква Овните. Емоциите, които ще изпитате, ще ви накарат да се почувствате така, сякаш сте влюбени тийнейджъри и светът е пред вас. Любовта е реална, насладете й се.       Няма да е изненада за никого, ако кажем, че да имате удобства и да ги споделяте с близък човек е приоритет за вас. Новата седмица ви предлага възможности за подобряване на финансовото ви състояние, които не са за изпускане. Няма да имате никакви колебания, що се отнася до подкрепа на любимия човек – независимо дали във финансово, или емоционално отношение. Няма да съжалявате за това, защото вътрешно знаете, че има нещо специално във връзката ви. Не всяка седмица ще носи промяна за вас в любовта. Тези дни определено ще бъдете фокусирани върху работата и финансите. Имате нужда от подкрепа, но половинката ви няма да се радва особено на новината, че ще трябва да промени своя график спрямо вас.    ", "date": "2019.06.17", "title": "ЛЮБОВЕН хороскоп за 17-21 юни"}
{"url": "https://www.actualno.com/asia/lodka-s-migranti-se-preobyrna-kraj-bodrum-news_759606.html", "text": "    Лодка с нелегални имигранти потъна край югозападното крайбрежие на Турция. Загинали са осем души, съобщи бреговата охрана, цитирана от AFP.      Катер на властите е успял да извади 31 души от водата, след като лодката им се преобърнала край курортното градче Бодрум, провинция Мугла, уточнява БГНЕС.   Все още не е ясно от каква националност са мигрантите, нито за къде са се насочили. ", "date": "2019.06.17", "title": "Лодка с мигранти се преобърна край Бодрум"}
{"url": "https://www.actualno.com/america/tejka-avtobusna-katastrofa-vyv-venecuela-news_759492.html", "text": "    16 души са загинали при катастрофа с автобус във Венецуела, съобщи изданието Nacional, цитирано от БГНЕС.      Автобусът е пътувал от град Сан Кристобал. Той е излязъл от пътя и се е преобърнал.   При инцидента има и ранени, които са откарани в болница. До момента не е ясна причината за катастрофата, но оцелели разказват, че една от гумите се е спукала, а шофьорът е загубил контрол върху превозното средство. ", "date": "2019.06.17", "title": "Тежка автобусна катастрофа във Венецуела"}
{"url": "https://www.actualno.com/europe/hyrvatija-izgrajda-velosipedna-magistrala-s-dyljina-121-km-news_759568.html", "text": "    През следващите няколко години планира да изгради велосипедна магистрала с дължина 121 километра по река Сава.      Трасето ще бъде изградено в рамките на инфраструктурен проект, който насърчава устойчивата градска мобилност, местните красоти и активния туризъм.   С велосипед ще можете да карате по Сава, от границата със Словения, до Иванич град, предаде БГНЕС.\r\nСтроителството е разделено на девет етапа. Стойността на проекта е 16,3 млн. евро, от които 85% се финансират от Европейския съюз, а 15% се изплащат съвместно от град Загреб и Загребския окръг.   ", "date": "2019.06.17", "title": "Хърватия изгражда велосипедна магистрала с дължина 121 км"}
{"url": "https://www.actualno.com/america/brazilija-otmeni-vizite-za-grajdanite-na-sasht-kanada-japonija-i-avstralija-news_759526.html", "text": "    Ако някога сте имали мечта да гледате мача на стадион „Маракана“ в Рио де Женейро, вече можете да го направите, без да се налага да ходите до консулството, съобщава CNN. От 17 юни гражданите на САЩ, Канада, Япония и Австралия не се  налага да ползват виза, за да посетят Бразилия.      Необходим е валиден паспорт, с който в продължение на 90 дни може свободно да се пътува в страната. Има възможност и за удължаване на престоя до 180 дни, но в този случай трябва да се посети местното Федерално бюро, където да се подаде молба, предаде БГНЕС.   Отпадането на визите беше оповестено още през март – малко преди визитата на бразилския президент Жаир Болсонаро в  Белия дом. Малко след това Бразилия отчете повишен интерес от страна на туристите от тези четири страни. Само през март търсенето на полети от Австралия до Бразилия се е увеличило с 36 на сто спрямо предходната година. За САЩ повишението е с 31 на сто спрямо година по-рано.\r\nПрез последната година много от авиокомпаниите добавиха допълнителни полети до нови бразилски градове. През ноември 2018 година най-голямата бразилска авиокомпания GOL пусна директен полет до Маями и Орландо. Virgin Atlantic и Norwegian Air също пуснаха директен полет от Лондон до Сао Паоло и Рио де Жанейро.  Европейците от години не се нуждаят от виза, за да посетят Бразилия. Гражданите на съседните латиноамерикански държави пък могат да преминават свободно границата само като предоставят лична карта. ", "date": "2019.06.17", "title": "Бразилия отмени визите за гражданите на САЩ, Канада, Япония и Австралия "}
{"url": "https://www.actualno.com/actualno/dyrjavata-ima-pari-za-samoleti-i-subsidii-no-ne-i-za-bolni-deca-news_758603.html", "text": "    България ще купи бойни самолети F-16 от САЩ, като се очаква да плати за тях сума от порядъка на около 2 млрд.лв. Няма да се спирам подробно на въпросната сделка и как след посещение на Цветан Цветанов в САЩ беше решено изборът на нови изтребители да бъде политически, а не експертен. Нито ще се занимавам в детайли с ценообразуването на самолетите или сравнение със средствата, за които други страни купуват изтребители от клас F-16 или по-висок.      Защото макар и много важна, темата за избора на нов боен самолет, не е причината да пиша този коментар. Провокира ме , който призовава да се съберат пари за животоспасяваща операция на бебе.\r\nИ досега за мен остава необяснимо как държавата е в състояние да плати 2 млрд. лв от нашите данъци за нови самолети, но когато някое българско дете се нуждаe от средства за оцеляване, тогава опираме до ... благотворителност. Военните действия са въпрос на държавен бюджет, а ракът при деца - на добра душа. Първото задължително - второто пожелателно.\r\nДарете колкото можете да отделите и има шанс детето да оцелее. Ако не...здраве да е. Пардон, така било писано. Не е ли далеч по-логично, след като се тупаме в гърдите колко социално общество сме, приоритет да бъдат децата в нужда, а не самолетите и партийните субсидии.  Защо парите за тези животоспасяващи операции да не идват изцяло от Здравната каса, а самолетите и субсидиите да не зависят от благотворителност? И без това сделката със САЩ е за самолети, които в бъдеще ще се произведат, защо и ние да не платим с пари, които в бъдеще ще съберем?\r\nКолкото до партийните субсидии, не виждам нищо лошо парите за партиите да идват само от дарения, при ясна отчетност. Нека да се видят кръговете от бизнесмени и структури, които стоят зад партиите. И колко хора им вярват достатъчно, за да дарят лични средства в името на техните идеи?\r\nТова обаче няма да се случи. Ще четем поредния зов за помощ, а животът на нуждаещия се ще си остане негов проблем, но не и на държавата. През това време хората по високите етажи ще продължат с \"преговорите на елитно\" ниво, където няколко милиона повече или по-малко няма особено значение. А онези дребни за държавата, но непосилни за 'малките\" хора суми, ще продължат да зависят от благотворителност.    Напоследък нашумя новата продукция на HBO за \"Чернобил\". Жертви на властовото \"мълчание на агнетата\" продължават да се раждат с различни малформации и мутации. Те обаче не са проблем на държавата, въпреки че именно нейните управници изкараха собствения си народ на парад под радиоактивен дъжд и го оставиха да яде заразена храна.\r\nВ бъдеще отново ще слушаме как \"благотворителността е хубаво нещо\" и ни сплотява като общество. Ще слушаме как Бойко \"ни е купил самолети и ни е построил магистрали\", как \"благородно\" партиите са си намалили субсидиите. Благотворителността може и да е достоен акт, но нуждата от нея е трагедия за обществото. Автор:   ", "date": "2019.06.17", "title": "Държавата има пари за самолети и субсидии, но не и за болни деца"}
{"url": "https://www.actualno.com/viewpoint/ne-go-cheti-tova-ne-e-za-teb-news_758569.html", "text": "    Тези думи ми действаха като парола. След тях изчитах от кора до кора това, което не е за мен и - което е по-странно, го запомнях. Някои работи дори за цял живот.      Очевидно съм проявявала интерес към книгите от най-ранна възраст. От този период помня финала на една доста страшна сцена, в която баща ми размахва ядосан един буквар и крещи отчаяно: \"Слава на бога, че не съм станал начален учител!\". Бях на четири. През нощта нещо се е слегнало в главата ми, защото се събудих и внезапно започнах да чета гладко. Това ме превърна в атракцията на детската градина и номерът, с който другарките и лелките задържаха инспекторите, докато си оправят нещата. Аз четях и четях, ненаситно и лакомо, всепоглъщащо и блажено. Каквото ми попадне.\r\nВеднъж ми попадна \"Капиталът\". Тъкмо се бях зачела в главата за принадената стойност и баща ми влезе в стаята и произнесе сакралните думи \"Не го чети това, не е за теб\". Бях в четвърти клас. Е, не само научих какво е принадена стойност и че капиталът на работника при капитализма е неговият труд, ами точно с това изкарах и измъчената си тройка по-късно в университета. Оказа се полезно. Същото ми каза и когато ме видя в пети клас да чета \"Идиот\" на Достоевски в оригинал. Беше лятото преди пети клас и дори не бяхме започнали да учим руски език в училище. Обаче как го прочетох...\r\nПолезна ми беше и \"Дивите лебеди\" на Андерсен. Стигнах до края и изпаднах в безпределна тревога, породена от мисълта, че ей сега ще ми се родят девет братя, някой ще ги омагьоса, а аз ще трябва да плета ризи от коприва, за да ги спася. А аз не знам да плета!!! Тутакси нападнах майка си, същата вечер се научих и цял живот го мога, това ми е хобито и мои плетени кукли отпътуваха на доста места по света. Едва ли щях да се мотивирам така, ако не беше Елиза и нейните братя.  А как разбирам от бокс...Малко жени го могат това. Малко жени и гледат бокс. Сигурно не са чели като малки \"Джексън остава в Русия\" на Лев Касил. Там всичко е описано, дясно кроше, боксьорска стъпка, ъперкът, нокдаун...Като добавиш по-нататък и биографията на Едит Пиаф, боксът се превръща вече и в романтична категория. Много преди \"Роки\". \r\nЗа любовта разбрах от \"Джейн Еър\". Взех я с измама от библиотеката за големи, уж за майка ми. Реших се на тоя ход, защото, когато тя ме заведе за пръв път там, ми дадоха да чета \"Малкият Мук\", а той не ме впечатли. Докато ми я избираха, се омаях от лавиците с книги, те бяха до небето. Помня, че библиотекарката не се твърде изненада, че дете на 6-7 години е дошло само, тогава си ходехме без надзор. Плюс това имах сестра-бебе и това беше добро оправдание. Тайно донесох книгата у нас и отидох под терасата да я чета. Бях в първи клас. През деня ентусиазирано сричах с останалите \" Ма-ма-ми-е-Е-ма\", а вечер се заравях в страниците. Всъщност се стараех останалите в класа да не разберат твърде, че мога да чета, и без това бях по-малка от тях с една година, най-много да отнеса някой шамар. Така си прекарах прекрасно и шизофренично дуално първи клас. След 30-40 години си казах - абе какво съм разбрала от тая книга на 6? Абсурд е да съм я разбрала. Прочетох я пак със същия интерес и...останах със същите чувства. Кой знае защо периодът в мрачния пансион не ми беше останал в главата така, както любовната история. Когато по-късно попаднах в Англия, някак ми беше познато всичко. А любовта за мен винаги носи и елемент на жертвоготовност. \r\nГледах съвсем сериозно на четенето и бях докопала отнякъде една количка, с нея ходех до детската библиотека. Натоварвах я цялата, влачех я до нас и на другия ден ги връщах. Така за едно лято изчетох всичко. Библиотекарката ме гледаше с огромно съмнение в началото, изпитваше ме за всяка книга, преди да ми даде нови. После ме докладва някъде и по радиоточката в родното ми Габрово ме посочиха като най-четящото дете в града. Нещо споменали и за безразборното четене, но майка ми го смутолеви това. Тя, впрочем, още не може да прости на учителката в детската градина, че ми била казала другите като пеят, аз само да си отварям устата...    Формирах характера си с една книга, която не попада в никакви класации за литература, затова пък е по истинска история и ми подейства като някакъв софтуер. Зададе ми програмата. Книгата се казваше \"Воля\" на М.Ст. Горчивкин и в нея се описваше историята на един Зарко, който много иска да рисува и да прави неща от стъкло, но по време на войната попада на писалка - бомба, която откъсва двете му китки. Имало е такива неща тогава. Зарко успява не само да влезе в специализираното за стъкларство училище в Елин Пелин, но и да стане работник в стъкларски завод и да направи вазата, за която мечтае. Впрочем тогава, когато четях тая книга отново и отново, не подозирах, че историята е истинска. Години по-късно разбрах, че действително е имало такова момче и наистина е постигнал всичко това. Значи чипът е бил правилен. Подкрепи го и един съветски римейк на \"Робинзон Крузо\", в който главната героиня се загубваше в тундрата, оцеляваше там цяла година, като ловеше глухари. Оттогава глухарите за мен са нещо твърде полезно, ако си се оказал в тая ситуация. Така и не съм ги виждала. Обаче горе-долу съм наясно и как да си направя арбалет с подръчни материали. Имам си и фобия от онова време. Конан Дойл с \"Баскервилското куче\" така ме наплаши с тресавища, че и досега за мен това оглавява класацията на най- страшните неща. Изчитайки стотици приказки с принцеси, на които им търсят принцове пък, на 7 взех твърдото решение никога да не ставам принцеса, защото могат да ме омъжат насила. Дори си изработих план за защита, ако случайно вземе, че стане и ме изправят пред някой непознат с бухнали лъскави къси гащи и корона на главата. Няма да му се дам лесно. \r\nНа една Нова година към 7 вечерта ми подариха романите на Ерих Кестнер. Когато вдигнах глава от книгата, вече беше дошла следващата година.\r\nКогато по-късно искрено казвах на синовете си тийнейджъри, че за мен няма по-голям купон от Агата Кристи, две пакетчета семки и да ги няма в къщи, се смееха и не ми вярваха. Ама точно така си беше.   Това ми мина през главата днес, докато гледах децата в Лятната читалня в Цар Симеоновата градина в Пловдив. Колко ли от тях ще се поддадат на магията и ще и останат верни за цял живот...Дано са повече, само това се моля... Автор :  ", "date": "2019.06.17", "title": " Не го чети това, не е за теб"}
{"url": "https://www.actualno.com/america/ot-boeing-priznaha-za-greshka-v-softuera-na-737-max-news_759507.html", "text": "    Главният изпълнителен директор на Boeing призна, че компанията е допуснала \"грешка\" с проблемната предупредителна система в кабината на модела 737 MAX преди двете смъртоносни катастрофи с най-продаваните самолети, предаде БГНЕС.      Председателят и главен изпълнителен директор на компанията Денис Мюленбург каза, че Boeing не е успял да комуникира „адекватно“ с регулаторните органи и клиентите, но защити широкия инженерен и дизайнерски подход към софтуера за контрол на предната част на самолета, който е в основата на разследването на произшествията, довели до спирането на полетите с този модел по целия свят.   Мюленбург призна, че компанията е допуснала грешка, че не е уведомила за дефектна предупредителна светлина на кабината на 737 MAX регулаторните органи и клиентите и заяви, че това се разследва. Изпълнителният директор на Boeing каза и, че \"виждаме с течение на времето все по-голямо единство между регулаторите\", че MAX трябва отново да получи разрешение за полети. Той изрази очакване, че това ще стане тази година.\r\nАмериканската федерална авиационна администрация обвини Boeing, че повече от година не е уведомил регулаторите, че индикатор за безопасност на MAX в кокпита не работи. Пилотите са ядосани, че компанията не ги е информирала подробно за новия софтуер, който е сочен за основна причина с катастрофите в и , при които загинаха 346 души.   ", "date": "2019.06.17", "title": "От Boeing признаха за грешка в софтуера на 737 MAX"}
{"url": "https://www.actualno.com/balkani/ikonomikata-li-shte-reshi-koj-shte-upravljava-gyrcija-news_759504.html", "text": "    Когато гърците отидат пред избирателните урни на 7 юли за предсрочни избори, безработицата и възстановяването от почти 10-годишната криза в страната ще бъдат основното бойно поле между \"Сириза\" на премиера Алексис Ципрас и възраждащата се \"Нова демокрация\", коментира АФП.      След като официално излезе от третия си спасителен план преди почти една година, Гърциябавно се завърна с ръст от 19% на износа си през 2018 година. Но през юни официалните данни показват, че безработицата достига 19,2% спрямо 18,5% през януари, пише БГНЕС.   През май \"Нова демокрация\" на Кириакос Мицотакис победи \"сириза\" с повече от 9% на изборите за Европейски парламент. Това неочаквано голямо поражение накара Ципрас да обяви предсрочни избори на 7 юли, три месеца по-рано от датата на редовните.\r\nАнализатори смятат, че кризата, пред която е изправена \"Сириза\", отчасти се дължи на допълнителното данъчно облагане, стоварено върху средната класа, вече отслабена от кризата.  Дни преди изборите на 7 юли, Мицотакис води пред Ципрас, показват всички последни проучвания. И двамата лидери обещаха да създадат повече работни места през следващите четири години. ", "date": "2019.06.17", "title": "Икономиката ли ще реши кой ще управлява Гърция?"}
{"url": "https://www.actualno.com/asia/lekarite-v-indija-izlizat-na-nacionalna-stachka-news_759572.html", "text": "    Десетки хиляди лекари и медицински работници в Индия излязоха на национален протест с призив за по-голяма защита срещу насилието, което упражняват срещу тях пациенти и техните семейства. Това съобщава AFP, цитирана от БГНЕС.      Демонстрацията идва на фона на първото заседание на парламента след изборите през май.   24-часовата национална стачка е знак на солидарност с трима лекари в източния щат Западен Бенгал, който бяха жестоко пребити от близките на починал пациент.\r\nИндийската медицинска асоциация, която представлява 350 000 от общо 900 000 практикуващи лекари в страната, поиска по-строги наказания за хората, които нападат медицинския персонал.  Пациентите имат „твърде високи“ очаквания към лекарите и болниците, които често са зле оборудвани, нямат достатъчно и добре квалифициран персонал и консумативи, твърди Асоциацията на медиците. Организацията поиска достъпът до здравните заведения да бъде ограничен за посетители, извън болничната дейност и да бъдат поставени камери, с които да се гарантира сигурността на работещите здравни служители.\r\nСтачката, в която не участват само лекарите в спешната помощ, се провежда на фона на първото парламентарно заседание след преизбирането на премиера Нарендра Моди миналия месец.    ", "date": "2019.06.17", "title": "Лекарите в Индия излизат на национална стачка "}
{"url": "https://www.actualno.com/celebrate/sv-mychenici-manuil-savel-i-ismail-persijski-news_759479.html", "text": "    Тия трима братя били родом от Персия и били възпитани от майка си в християнска вяра. По онова време - в ІV век - имало вече твърде много християни в Персия. Персийският цар изпратил тримата братя при император Юлиан да водят с него преговори за мир. Юлиан, макар на младост да изповядвал християнската вяра, по-късно се отрекъл от нея и ревностно изпълнявал всички езически обреди. Той извършвал някакво тържество в чест на боговете, когато пристигнали при него персийските пратеници. Те, разбира се, не поискали да вземат участие в това тържество и по заповед на Юлиан били затворени в тъмница.      На другия ден императорът ги повикал и ги убеждавал да се отрекат от християнството. Но те твърдо изповядвали вярата си и били предадени на жестоки изтезания. Тримата братя изтърпели страданията мъжествено, като призовавали името Божие, и най-после по повеля на Юлиан, били посечени с меч. Когато ги посекли, станало силно земетресение. Земята се разтворила и приела в себе си телата на св. мъченици, та да не могат враговете да ги изгорят, както бил заповядал императорът. Не след много земята изхвърлила телата на мъчениците, за да могат християните да ги намерят и по християнски да ги погребат. Над техните мощи се извършвали много чудеса и много езичници, като видели чудесата, се обърнали в християнската вяра.   Когато персийският цар чул, как безчовечно Юлиан предал на смърт неговите пратеници, отправил войска срещу него. И Юлиан тръгнал срещу персийското царство, уверен в своята победа, но бил напълно разбит и сам позорно загинал за тържество на християните.\r\nСлед 30 години от смъртта на св. мъченици Мануил, Савел и Исмаил император Теодосий Велики построил в Цариград храм на тяхно име.    ", "date": "2019.06.17", "title": "Св. мъченици Мануил, Савел и Исмаил Персийски"}
{"url": "https://www.actualno.com/asia/lekarite-v-indija-stachkuvat-news_759556.html", "text": "    Десетки хиляди лекари и медицински работници в Индия излязоха на национален протест с призив за по-голяма защита срещу насилието, което упражняват срещу тях пациенти и техните семейства, съобщава АFP. Демонстрацията идва на фона на първото заседание на парламента след изборите през май.      24-часовата национална стачка е знак на солидарност с трима лекари в източния щат Западен Бенгал, който бяха жестоко пребити от близките на починал пациент.   Индийската медицинска асоциация, която представлява 350 000 от общо 900 000 практикуващи лекари в страната, поиска по-строги наказания за хората, които нападат медицинския персонал, предаде БГНЕС.\r\nПациентите имат „твърде високи“ очаквания към лекарите и болниците, които често са зле оборудвани, нямат достатъчно и добре квалифициран персонал и консумативи, твърди Асоциацията на медиците. Организацията поиска достъпът до здравните заведения да бъде ограничен за посетители, извън болничната дейност и да бъдат поставени камери, с които да се гарантира сигурността на работещите здравни служители.  Стачката, в която не участват само лекарите в спешната помощ, се провежда на фона на първото парламентарно заседание след преизбирането на премиера Нарендра Моди миналия месец. ", "date": "2019.06.17", "title": "Лекарите в Индия стачкуват"}
{"url": "https://www.actualno.com/crime/bjala-trygva-na-protest-sled-prisyda-za-ubijstvo-ot-samo-3-godini-zatvor-news_759522.html", "text": "    В град Бяла отново се готви протест. Причината – присъда за убийство от само 3 години затвор.      Става въпрос за случай отпреди 2 години. Убит тогава е 18-годишният Алекс Ангелов. Той почина, след като беше ударен със стъклена бутилка в главата от 32-годишния Валентин Маринов и след като лекарите в Русе не успяха . А причината е спор, тръгнал от това, че Ангелов не дал цигара на някой от компанията на Маринов – защото момчето не е пушило и съответно е нямало цигари.   На първа инстанция Маринов е признат за виновен и осъден на 20 години затвор. Във Велико Търново, на апелативна инстанция, вече има промяна – заради характера на престъплението, което е изменено. На финалното съдебно заседание в Русе на 14 ноември миналата година съдебният лекар д-р Пламен Димитров каза в качеството си на експерт, че смъртта на Алекс е настъпила от тежка черепно-мозъчна травма с мозъчни кръвоизливи, но няма травми по лицето му. Това означава, че по лицевите му части не е нанесен силен удар, но при рязък удар с юмрук по главата човек може да загуби равновесие и да падне, посочи д-р Димитров пред съда. Тогава защитникът на Маринов, адвокат Венцислав Великов поиска обвинението да бъде преквалифицирано в убийство по непредпазливост, за което наказанието е значително по-ниско. Окръжният съд не се съобрази с това искане. Колегите им от Апелативния съд обаче го направиха и това доведе до намаляване на присъдата. Решението подлежи на обжалване или протест пред Върховния касационен съд, обобщава TVN.\r\n\"Може ли един човешки живот да струва 3 години? Не е ли гавра с паметта на детето, с човешките закони\", попита една от учителките на загиналия младеж.  \"Престъпността идва от съдиите. Може ли един чужд гражданин (бел. ред. – ) да каже, че има гнили ябълки в съдебната система, а от наша страна да няма нищо? Искаме от ВСС да забрани на тези съдии да продължат да работя\", настоя един от роднините на Алекс.\r\nВ четвъртък, в 11:00 часа, трябва да бъде проведен протестът пред Районния съд на Бяла. \"Моля ви за справедливост и правосъдие, елате да ни подкрепите\", каза разплаканата леля на Алекс пред Нова телевизия.    ", "date": "2019.06.17", "title": "Бяла тръгва на протест след присъда за убийство от само 3 години затвор"}
{"url": "https://www.actualno.com/europe/buri-vzeha-choveshki-jivot-v-evropa-vyv-francija-ima-bedstveno-polojenie-video-news_759503.html", "text": "    Силни бури причиниха наводнения и сериозни щети в много части на Европа, предаде БГНЕС.      В Източна Франция, южно от Лион, мощна градушка с големината на топка за тенис изпочупи прозорците на множество автомобили. Пороят е наводнил пътища и е нанесъл сериозни щети на жилищни сгради. Германски турист е бил убит от падащо дърво във френския град Танингс.    Френският министър на земеделието Дидие Гийом съобщи, че в засегнатите региони ще бъде обявено бедствено положение.  В Швейцария жена загина, след като лодката, в която се намирала, се преобърна по време на силна буря на Женевското езеро. Стихията нанесе сериозни щети в града.\r\nВ Обединеното кралство обилните валежи причиниха наводнения, а много населени места в Линкълншир са под вода. Агенцията по околна среда на Острова обяви, че ситуацията е \"безпрецедентна\".\r\nПолша също беше ударена - от силни гръмотевични бури. Има много изкоренени дървета, а хиляди домакинства са останали без ток.     ", "date": "2019.06.17", "title": "Бури взеха човешки живот в Европа, във Франция има бедствено положение (ВИДЕО)"}
{"url": "https://www.actualno.com/society/prognoza-za-vremeto-17-uni-ponedelnik-news_759454.html", "text": "    Времето ще бъде слънчево, но около и след обяд ще започне да се развива купеста и купесто-дъждовна облачност. На много места в Западна и Централна България ще има краткотрайни валежи и гръмотевици. Има условия и за градушка. Ще духа слаб, в източните райони до умерен североизточен вятър. Горещо с максимални температури между 29° и 34°, в София - около 29°. Атмосферното налягане ще бъде близко до средното за юни. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).      Над Черноморието ще бъде слънчево, след обяд с купеста облачност, но само на отделни места ще превали. Ще духа до умерен североизточен вятър. Максимални температури на въздуха: 27-29°. Температурата на морската вода е 23-25°. Вълнението на морето ще бъде 2-3 бала.   Над планините ще бъде слънчево. След обяд ще се развива купеста и купесто-дъждовна облачност и на места ще превали и прегърми. Ще духа умерен, по билата - временно силен североизточен вятър. Максимална температура на височина 1200 метра около 23°, на 2000 метра – около 17°.\r\nВъв вторник и сряда ще преобладава слънчево време. В следобедните часове, главно над западната половина от страната, ще се развива купеста и купесто-дъждовна облачност и на места ще има краткотрайни валежи, придружени с гръмотевици и временни усилвания на вятъра. Преобладаващите максимални температури ще бъдат между 29° и 34°. В четвъртък ще бъде предимно слънчево и горещо. Купеста облачност ще се развива в следобедните часове, главно над планинските райони, но вероятността за валежи е много малка. Максималните температури ще бъдат между 30° и 35°   ", "date": "2019.06.17", "title": "Прогноза за времето - 17 юни (понеделник) "}
{"url": "https://www.actualno.com/society/prognoza-za-jega-do-kraja-na-meseca-vijte-kakvi-temperaturi-se-ochakvat-news_759509.html", "text": "    Очаква ни горещо време, с тропични нощи – температурата няма да падне под 20 градуса по Целзий. Това заяви климатологът Георги Рачев.      По думите му, през тази седмица циклон ще влияе на времето в България. Но до края на месеца например в Бургас средната температура ще е 27-28 градуса и повтори пред Нова телевизия, че няма да има по-ниска от 20 градуса температура. Твърдо морската вода е 23-24 градуса, а в следващите дни ще стане по-топла, добави Рачев.   Лятото е най-дългият сезон в България – по някои показатели още от май месец сме в типичното място, каза климатологът. Той показа прогноза за 23 юни, неделя – над 30 градуса.\r\nПрез юли обаче се очакват повече валежи от нормалното в Западна България, но по морето времето ще е хубаво. Прогнози от САЩ пък сочат по-хладно време в Северна България през юли, но те са се оказали неверни за юни. \"Очаквам нормално и дори малко по-топло лято - перфектното време и за море, и за агробизнес\", заяви Рачев.  А какво става с времето в Европа - научете в ! ", "date": "2019.06.17", "title": "Прогноза за жега до края на месеца - вижте какви температури се очакват"}
{"url": "https://www.actualno.com/politics/angel-djambazki-njama-symnenie-kakyv-e-bil-po-proizhod-i-samosyznanie-goce-delchev-news_759535.html", "text": "    \"Няма съмнение какъв е бил по произход и самосъзнание Георги Николов Делчев. Не можеш да променяш историята\". Това каза в интервю за bTV евродепутатът Ангел Джамбазки във връзка с отказа на македонците да признаят Гоце Делчев за българин.      Ако българската страна настоява да се напише, че  е български революционер, тогава няма да бъде постигнат резултат по този въпрос\", заяви македонският историк проф. Драги Георгиев, ръководител на македонския екип в съвместната комисия, създаден по силата на Договора за добросъседство.   По думите на Ангел Джамбазки какъв е един човек най-добре описва самият той за себе си.\r\n\"Гоце Делчев пише писма на ръка, в които се нарича българин. След като е бил български офицер, български кадет, български учител, братята му са били в български чети и са загинали в български битки – кой тогава е проф. Драги Георгиев,  за да променя историята.  Джамбазки бе категоричен, че няма македонска нация преди 1944 г. Гоце Делчев\r\nзагива 40 г. по-рано, когато по думите му не съществува понятието македонска нация.   \"Историческата гледна точка е следната – до 44 г. произходът, характерът и самосъзнанието на населението във Вардарска Македония е българско. След това    започва формирането на политическата македонска нация под давлението на Коминтерна и с предателството на част от функционерите в София”, обясни евродепутатът.\r\n\"Към настоящия момент има хора, които се самоопределят като македонци и това не е проблем. Но към настоящия момент в Северна Македония живее огромна общност от българи по самосъзнание и техните права и интереси ще бъдат защитени от нас, докато има ВМРО и докато участваме в политическия живот”, допълни Ангел Джамбазки. ", "date": "2019.06.17", "title": "Ангел Джамбазки: Няма съмнение какъв е бил по произход и самосъзнание Гоце Делчев"}
{"url": "https://www.actualno.com/education/provejda-se-maturata-po-bel-news_759386.html", "text": "    Понеделник и сряда - 17 и 19 юни, ще бъдат неучебни дни за всички училища заради провеждането на матурите за седмокласниците, съобщиха от МОН.      61 223 са учениците, които се очаква да се явят на Националното външно оценяване. Днес ще се проведе изпитът по български език, на 19 по математика, а на 21 юни ще бъде изпитът по чужд език, който се заявява по желание.   Изпитите за седмокласниците започват в 9:00 часа и ще траят 150 минути. Учениците трябва да заемат местата си най-късно до 8:45 часа, като трябва да носят документ за самоличност – лична ученическа карта или бележник и задължително служебната бележка с входящия номер.\r\nТъй като тази година за първи път писмените работи на седмокласниците ще бъдат оценявани електронно, то те трябва да пишат с черен химикал. Всеки изпитен комплект ще има свой уникален баркод. За разлика от предни години изпитните комплекти ще бъдат получени в училищата. Резултатите се очакват на 27 юни, а в първата седмица на юли ще се проведе записването.   ", "date": "2019.06.17", "title": "Провежда се матурата по БЕЛ"}
{"url": "https://www.actualno.com/europe/boris-djonsyn-se-skri-ot-televizionnija-debat-za-nasledstvoto-na-tereza-mej-news_759505.html", "text": "    На дебат без най-важния кандидат – в това се превърна снощният 90-минутен телевизионен сблъсък между най-силните кандидати за наследник на Тереза Мей начело на Консервативната партия.      Бившият британски министър , който засега убедително води в надпреварата за мястото на Мей, не се появи на дебата. В първия тур от вътрешните избори на Консервативната партия, той спечели с разлика от 71 гласа спрямо най-близкия си подгласник - Джереми Хънт. Джонсън получи 114 гласа срещу 43 за Хънт и 37 за Майкъл Гоув.   \"Къде е Борис? Ако неговият екип не го пуска на дебат с петима общо взето приятелски настроени колеги, как ще преговаря с ЕС\", нападна точно Джереми Хънт по време на дебата, проведен от Канал 4. Той добави и, че Джонсън трябва да е в телевизионното студио и да обясни как би могъл да промени хода на преговорите с ЕС за Brexit.\r\nВсъщност, всички кандидати за поста на Мей декларираха готовност за вариант \"без сделка\" по темата Brexit – и Хънт, и Майкъл Гроув, и Доминик Рааб, и Саджид Джавид. Единствено Рори Стюарт защити позиция в подкрепа на сделката Тереза Мей, като атакува явростно противниците си, защото давали нерелиастични обещания, че могат да предоговорят Brexit. \"Brexit без сделка с ЕС е пълна глупост – това ще увреди дълбоко икономиката ни\", подчерта Стюарт.  Всички участници в дебата отличиха Рааб като най-твърд поддръжник на Brexit. А според The Guardian Хънт прекалено често е намеквал колко успешен бизнесмен е бил, Майкъл Гроув твърде честно е настоявал, че трябвало да бъде изслушан в тезата му, че британският парламент трябва да гласува всяка ситуация за Brexit, Джавид пък доста често заеквал, а Рааб обвини Стюарт, че иска да превърне Великобритания в европейска Венецуела. Самият Стюарт пък постоянно повтаряше, че не му се дава възможност да довърши мисълта си. ", "date": "2019.06.17", "title": "Борис Джонсън се скри от телевизионния дебат за наследството на Тереза Мей"}
{"url": "https://www.actualno.com/america/sasht-obmisljat-izprashtane-na-oshte-vojski-v-blizkija-iztok-news_759541.html", "text": "    Екипът по национална сигурност на президента на САЩ Доналд Тръмп ще проведе среща, за да обсъди увеличаване на , информира CNN.      Двама американски представители, запознати с дискусиите, съобщиха, че основен въпрос на срещата ще бъде \"възпиране и отбрана срещу иранската агресия\".   Източниците не разкриват кога ще се проведат разговорите и кога президентът ще бъде уведомен.\r\nТе заявиха пред американската медия, че екипът към Белия дом ще обсъди изпращане на сухопътни части, изтребители, кораби и зенитно-ракетни системи \"Пейтриът\".  Изпълняващият длъжността военен министър Патрик Шанахан обяви, че Вашингтон се нуждае от планове при непредвидени ситуации.\r\nПо-рано държавният секретар Майк Помпео каза, че САЩ \"обмислят всички възможности\" по отношение на .   Коментарите на Помпео идват на фона на напрежението след атаките срещу танкерите в Оманския залив.    Иран категорично отрече обвиненията, че е замесен в атаките.\r\nСъединените щати публикуваха видеозапис, който показва ирански патрулен кораб, който премахва неексплодирала мина от един от корпусите на корабите.\r\nВеликобритания, Израел и Саудитска Арабия също обвиниха Техеран. ", "date": "2019.06.17", "title": "САЩ обмислят изпращане на още войски в Близкия изток"}
{"url": "https://www.actualno.com/society/ministerstvoto-na-truda-shte-razjasnjava-pravata-na-bylgarskite-grajdani-v-kipyr-news_759389.html", "text": "    Службата по трудовите и социални въпроси към Министерството по труда и социалната политика организира информационни дни за български граждани в Кипър в периода 17-22 юни, съобщиха от външно министерство. Гражданите ще имат възможност да зададат въпроси за трудови и осигурителни отношения и да получат информация за процедурите по потвърждаването на осигурителен стаж в ЕС за различни осигурителни рискове. Осигурени са консултации относно различните видове обезщетения - за старост (пенсии), безработица, майчинство, инвалидност и др. Ще бъдат разяснени практически въпроси относно процедурите за удостоверяване на осигурителен стаж и спецификите за изчислението му в Кипър.      Информационните дни на 17 и 18 юни ще се проведат от 9:00 до 13:00 часа в гр. Никозия, в сградата на посолството на България (адрес: 13, Konstantinou Paleologou, 2406, Engomi, Nicosia). Представител на Министерството на труда, социалните грижи и социалното осигуряване на Кипър също ще присъства на събитието на 18-ти юни. На 22-ри юни 2019 г. СТСВ организира информационен ден в гр. Ларнака. Той ще се проведе от 9:30 до 14:00  часа. Адресът на събитието е ул. \"Константинос Калогера\" 87, офис 3.   Службата по трудовите и социални въпроси е базирана в Атина, Гърция. Тя има компетенции за консултиране и подпомагане на българските граждани в Кипър при упражняване на трудова дейност и ползването на съответните социално-осигурителни права в рамките на координацията на системите за социална сигурност на държави-членки на ЕС. ", "date": "2019.06.17", "title": " Министерството на труда ще разяснява правата на българските граждани в Кипър "}
{"url": "https://www.actualno.com/balkani/gyrcija-poiska-ot-es-sankcii-za-turcija-zaradi-kipyr-news_759476.html", "text": "    Да се наложат санкции на Турция, ако се потвърди, че страната извършва в изключителната икономическа зона на Кипър, поиска гръцкият премиер Алексис Ципрас след спешната среща на Съвета за национална сигурност на Гърция, предаде БГНЕС по информация на Kathimerini.      След разговор с президента на Кипър Никос Анастасиадис по време на срещата, Ципрас съобщи, че са били обсъдени съвместните стъпки, които трябва да бъдат предприети в рамките на ЕС, включващи и двете страни. Ние се съгласихме, че ще се подготвим за срещата на върха на ЕС на 20 юни, за да вземем правилни решения, включително приемането на санкции, ако се потвърди, че се осъществява сондаж в изключителната икономическа зона на Кипър, заяви гръцкият премиер.   Ципрас заяви, че всички гърци трябва да се чувстват напълно в безопасност, а съобщението до Анкара е, че \"всеки, който наруши суверенните права на Гърция и Кипър, както и международното право, ще се изправи пред последствията\".\r\nКакто беше посочено, силната позиция на Гърция и Кипър се основава на съюзи, а и тя е била потвърдена от няколко последователни решения на Европейския съвет, осъждащи нарушенията на международното право и турската провокация. Те бяха потвърдени от повишаването на престижа и стратегическата роля на Гърция и Кипър, което стана възможно чрез тристранни и многостранни партньорства в региона на Югоизточния Средиземноморие и, разбира се, от смелата и историческа стъпка за решаване на дългогодишния конфликт с нашите северни съседи, което от своя страна повиши международната роля на страната ни, заяви Ципрас.  Според източници от правителството, всички събития  по отношение на турските действия в Източното Средиземноморие са били обсъдени по време на срещата и е взето решение за следващите дипломатически стъпки в координация с Република Кипър. ", "date": "2019.06.17", "title": "Гърция поиска от ЕС санкции за Турция - заради Кипър"}
{"url": "https://www.actualno.com/sciencelogy/shte-ima-li-skoro-superkomputyr-v-bylgarija-news_759496.html", "text": "    Днес, 17 юни, премиерът Бойко Борисов се среща с европейския комисар по цифровата икономика и цифрово общество Мария Габриел и с ръководителя на Генерална дирекция \"Свързаност\" към Европейската комисия Роберто Виола, съобщиха от правителствената пресслужба.      Основна тема на предстоящия им разговор в Министерския съвет ще бъде инициативата на Европейската комисия за изграждане на центрове за свръхбързи изчисления в ЕС. България ще бъде една от осемте държави, в които ще заработи европейски суперкомпютър на световно равнище.   Освен в България, центровете за европейски суперкомпютри, ще бъдат  разположени в Чехия, Финландия, Италия, Люксембург, Португалия, Словения  и Испания. Инициативата е давана като добър пример за сътрудничество  между страните в ЕС, който стимулира иновациите и засилва  конкурентоспособността. Осемте центъра ще работят в подкрепа на  европейските научни работници, промишлеността и бизнеса и ще разработват  нови приложения в редица области - от създаването на лекарства и нови  материали до борбата с изменението на околната среда.\r\nБорисов приветства решението на ЕК да вложи 840 млн. евро в развитието на тази важна сфера и е категоричен, че България има сериозен потенциал да бъде регионален лидер в областта на суперкомпютрите.   ", "date": "2019.06.17", "title": "Ще има ли скоро суперкомпютър в България?"}
{"url": "https://www.actualno.com/asenovgrad/blizo-200-000-lv-iska-asenovgrad-ot-dyrjavata-za-shtetite-ot-poroite-remontirat-i-ul-gergana-news_759488.html", "text": "     Близо 200 000 лева ще са необходими за извършване на основни ремонти и възстановяване на щетите, причинени от дъждове в община Асеновград, от началото на този месец. В тази връзка, до Общинския съвет в града бе входирана докладна записка с аргументирано настояване за наложителна промяна разчета на капиталовите разходи за 2019 г. Целта е да бъде осигурено финансиране за извършване основен ремонт на шест улици в Асеновград и квартал \"Долни Воден\".      \"Направих неколкократни огледи на място и наистина най-сериозно потърпевши са участъци от улиците „Конушка“, „Искра“ и „Йордан Йовков“, съобщи кметът на града доктор Емил Караиванов. Той допълни, че поради тази причина в споменатите зони ще се усвоят най-голяма част от средствата - около 105 000 лева. Вече е изпратена информация до Междуведомствената комисия за възстановяване и подпомагане към Министерски съвет и до областния управител на област Пловдив. В писмата до институциите е посочен подробен опис на видовете щети.    Сериозно остава  състоянието и на 15 улици в село Тополово и на други две в квартал \"Горни Воден\", които след бедствието са непроходими. В списъка на щетите са и изровени настилки, изнасяне на инертен материал, река Тополовка отново е изровила бреговете си, които не са укрепени, поради липса на финансиране. При моста на републиканския път Асеновград – Кърджали има големи чинари, чиито корени са оголени и съществува реална опасност те да паднат и да нанесат щети на моста и жилищните сгради в близост. \"Това е част от акцента на информацията, с която общинска администрация е сезирала държавата, с настояване за финансова помощ.\r\nТочните разчети на необходимите средства ще станат ясни до три месеца. Ние обаче не можем да си позволим изчакване на тази процедура, затова ще предприемем действия по две други оперативни мерки\", коментира Караиванов. Той обясни, че първо, с директно възлагане ще бъде ангажирана фирма, която да извърши разчистване на опасните инертни наноси по целия опис от потърпевши улици. Прогнозата е за тази дейност да бъдат вложени около 60 000 лева.   Втората мярка е след съгласие на Общински съвет-Асеновград да се стартира процедура по възлагане на основни ремонти на осем улици в града и квартал \"Долни Воден\". \"При одобрени и получени средства от държавата по линия на бедствията и авариите, изразходените общински финансирания ще бъдат възстановени обратно в капиталовите разходи на община Асеновград\", уверяват от градската управа.\r\nВече са предприети мерки и по отношение на пропадането на новиремонтираната улица \"Гергана\" в квартал \"Горни Воден\", за състоянието на която разказа преди дни. Огледът е извършен едва след получени сигнали от граждани. Обектът е в актуален гаранционен срок на строителните дейности , информират от община Асеновград. С писмо изпълнителят - пловдивската фирма „Илва ХГ” - е уведомен за оперативно отстраняване на проблема във възможно най-кратък срок.    ", "date": "2019.06.17", "title": "Близо 200 000 лв. иска Асеновград от държавата за щетите от пороите, ремонтират и ул. \"Гергана\""}
{"url": "https://www.actualno.com/chistofainici/9-opasnosti-v-kuhnjata-i-kak-da-gi-izbegnete-news_758260.html", "text": "    Вашата кухня е \"гръбнакът\" на жилището ви. Това е мястото, където можете да седнете със семейството си за закуска, мястото, където да се насладите на сутрешното си кафе или да експериментирате с рецептите на баба. За съжаление, в кухнята има неподозирани опасности, които се крият зад миризмата на пресен ябълков пай. Ето някои от най-често срещаните.       1. Гъби за съдове Вероятно използвате една и съща гъба както за почистване на плота, така и за да миете чиниите. Преди да отречете пред себе си, не казваме, че го правите умишлено. Същото важи и за кърпите за ръце, с които вероятно забърсвате някоя мокра чаша. Дори и да го правите в бързината, това е една от най-големите опасности за развъждане на бактерии. 2. Изгаряния Опасностите от изгаряне могат да се крият на много места в кухнята. Ако имате газова печка, облеклото с широки ръкави е потенциална опасност. От друга страна, микровълновите хранителни контейнери са покрити с \"горещи\" предупреждения заради парата. Вероятно не знаете, че никога не трябва да използвате влажна кърпа, за да вземете гореща чиния - това може да доведе до допълнителни пара и наистина лоши изгаряния. 3. Мухъл и плесен Подобно на банята, кухнята е истинско убежище за скрита плесен, благодарение на постоянното използване на вода. Тя може да се промъкне в пукнатините на плота, под мивката или между плочките на пода. Затова е добре поне веднъж месечно да чистите основно с подходящ препарат. Дезинфекциращите и почистващи продукти на \"Чисто\" унищожават 99,9 % от всички познати микроорганизми и премахват вредния мухъл. Научете повече за тях .  4. Кофата за отпадъци Кофите за боклук под мивката или малките кошчета до мивката могат да бъдат практични, особено за дребни отпадъци като обелка от банан, да речем. Но никога не задържайте тези боклуци повече от 1 ден, защото започват да ферментират и да се разграждат. Най-добрият вариант е, ако кофата ви за отпадъци е на балкона. 5. Електрически контакти В съвременния свят всичко в кухненското обзавеждане работи на ток, но пък не всички жилища и къщи са със също толкова съвременна електрическа мрежа. Контактите с множество изходи и разклонителите водят до натоварване на мрежата. Освен това, бъдете много внимателни с оставянето на кабели в близост до мивката, откритите котлони или скарата.  6. Пластмасови контейнери Ние обичаме пластмасови контейнери за многократна употреба! Но голяма част от тях съдържат BPA или други вредни химикали. Може би ще се учудите, но тези контейнери не са предназначени за нагряване в микровълновата печка. Разбира се, продават се и такива, но те са специално обозначени, така че се убедете, че не ги смесвате. 7. Стъклени тави Стъклените съдове за печене са отличен избор, защото могат да се използват от микровълновата печка до фурната. Но най-много битови инциденти са станали именно с подобни тави, тъй като те трябва да се държат на стайна температура. Затова бъдете внимателни и не затопляйте ястие директно от хладилника. 8. Неправилно приготвена храна Хранителното отравяне е огромна опасност, но пък би могло лесно да се избегне. Пригответе всички меса внимателно до препоръчаните температури. Ако не сте сигурни колко време трябва да се пече, по-добре го оставете няколко минути повече, от колкото по-малко, за да избегнете вероятността да останат живи бактерии. 9. Неправилно съхранение на ножове Вероятно не знаете колко много неприятности могат да възникнат от начина, по който съхранявате ножовете си. Най-голяма опасност крият магнитните ленти, от които ножовете лесно падат. ", "date": "2019.06.17", "title": "9 опасности в кухнята и как да ги избегнете"}
{"url": "https://www.actualno.com/america/ubit-i-raneni-pri-strelba-na-abiturientski-bal-vyv-filadelfija-news_759521.html", "text": "    Един човек загина, а 7 други са ранени след стрелба по време на абитуриентско парти във Филаделфия, предаде CBS.      Според информацията, загиналият е възрастен. Сред ранените обаче има четирима тийнейджъри - между 15 и 17 годишни, като се очаква всички те да се възстановят от раните си, които са главно по краката. Същото се отнася и до другите трима пострадали - всичките възрастни, но всъщност на около 20 години.   По данни на местната полиция е имало осем или девет изстрела. Засега не се съобщава дали става въпрос за един стрелец или повече. Няма данни и да е имало някакъв спор, предшестващ стрелбата. Към момента няма и арестувани. ", "date": "2019.06.17", "title": "Убит и ранени при стрелба на абитуриентски бал във Филаделфия"}
{"url": "https://www.actualno.com/society/na-sveti-duh-cyrkvata-proslavja-svetata-jivotvorna-troica-news_759518.html", "text": "    Свети Дух се отбелязва 51 дни след Великден, на деня след Петдесетница. Всяка година се пада в понеделник. Тази година този ден е 17 юни.      Известен е още с имената Русаля и Духовден. Празникът е свързан по смисъл с чествания на предния ден празник - Петдесетница. Двата празника са последни от Великденския цикъл. На Петдесетия ден от Господното възкресение Свети Дух слязъл над апостолите и ги дарил с благодатни дарове.   В понеделник след Петдесетница църквата прославя Светата Животворна Троица - Бог Отец, Бог Син и Бог Дух Свети, които имат равно достойнство.\r\nСпоред представите на християнската вяра Свети Дух дава живот на тварите и освещава човешките души и тела. Той се изобразява като гълъб в църковните изображения. В народните вярвания от Велики четвъртък до Свети Дух душите на всички мъртви са на свобода по земята. Ходят обикновено по цветята, по дърветата. На Свети Дух се прибирали и затваряли чак до идната година на Велики четвъртък, когато се отварят небесните двери.  С този ден започва Русалската седмица, приемана за особено опасен период. Тогава идват русалийките, които според народно поверие били душите на млади удавници, които прелитали отвъд Дунав във вид на бели и жълти пеперуди. На тази основа са изградени забрани и обредни действия, характерни за Русалската седмица. За да се предпазят от нечистите сили, през тези дни хората носят пелин, лепка или орехова шума в дрехите си, защото вярват, че русалийките бягали от тях. Закачат пелин и по вратите и прозорците на къщите, разстилат го и по пода. ", "date": "2019.06.17", "title": "На Свети дух църквата прославя Светата Животворна Троица "}
{"url": "https://www.actualno.com/society/dvijenieto-v-tunelite-sled-asenovgrad-vremenno-v-edna-lenta-news_759481.html", "text": "    От днес (17.06.19 г.), до 19.06.19 г. ще е в сила реорганизация на движението през тунелите на пътя между Асеновград и . За времето от 08:00 ч. до 17:00 ч. преминаването ще се извършва в една лента, поради почистване на стените, настилката и осветителните тела в съоръженията.        Необходимо е шофьорите да карат внимателно и със съобразена скорост, като спазват стриктно поставената сигнализация и указанията на сигналистите, призовават от Агенция \"Пътна инфраструктура\".    ", "date": "2019.06.17", "title": "Движението в тунелите след Асеновград - временно в една лента"}
{"url": "https://www.actualno.com/art/samostojatelna-izlojba-na-dete-v-neravnostojno-polojenie-skritite-talanti-na-bylgarija-news_759474.html", "text": "    На 18 юни от 18:30 часа в Арт галерия Ларго, град Варна  ще се състои изложбата „В началото бе рисуването…“. Тя е първата самостоятелна изложба на един от участниците на „Скритите таланти на България“ – целогодишна менторска програма, която дава шанс за професионална реализация на даровити младежи в неравностойно положение или лишени от родителски грижи. Изложбата показва пътя, изминат от художничката през последните две години в програмата. Това съобщиха от \"Скритите таланти на България\".      От началото на Менторската програма „Скритите таланти на България“ през октомври 2017 до сега, общо 12 деца и младежи в неравностойно положение от 7 града, са посетили над 1000 часа частни уроци по: рисуване, английски, биология, български език, цигулка, народни танци, география, 3D анимация и дизайн, пеене, солфеж, кулинария, пиано и спортни дейности, което е допринесло за тяхното професионално и лично развитие, а предстоящата изложба е доказателството, че когато подадем ръка, можем да преборим трудната съдба и да покажем на преден план таланта.    ", "date": "2019.06.17", "title": "Самостоятелна изложба на дете в неравностойно положение - \"Скритите таланти на България\""}
{"url": "https://www.actualno.com/asia/62-po-rihter-raztyrsi-indonezija-news_759528.html", "text": "    Трус от 6,2 по Рихтер удари Индонезия. Епицентърът на земетресението е бил на 133 километра северозападно от град Купанг на остров Тимор, съобщава Европейския средиземноморски сеизмологичен център, цитиран от Ройтерс.      Към момента няма данни за пострадали и щети. Не е издадено и предупреждение за опасност от цунами. Островната държава е разположена в сеизмично активна зона известна като Огнения пръстен и редовно е разтърсвана от , напомня БГНЕС.    ", "date": "2019.06.17", "title": "6,2 по Рихтер разтърси Индонезия "}
{"url": "https://www.actualno.com/asenovgrad/krater-dylbok-nad-metyr-syzdava-opasnost-za-cjal-kvartal-v-asenovgrad-snimki-news_759475.html", "text": "     Кратер, дълбок над 1 метър зейна на улица в Асеновград. Пропадането на част от пътната настилка се е образувало на новоасфалтиран път в асеновградския квартал \"Запад\". Мястото не е обезопасено нито е обозначено. В тъмната част от денонощието е трудно видимо за шофьорите и може някоя кола да пропадне, коментират местни.         Други пък се притесняват, че може някое дете да пострада, играейки си наблизо до . Засега не се съобщават причини, поради които се е случило нарушението на асфалта. От снимките, публикувани в социалната мрежа, се вижда, че пропадането е в близост до канализационна шахта. А самата отсечка е с излаз към главния път Асеновград - Пловдив. Участъкът е с висока натовареност на автомобилен трафик, тъй като свързва квартала с основната пътна артерия. Към момента няма данни за пострадали хора или превозни средства, но гражданите се опасяват да не се случи инцидент, докато бъдат предприети мерки от отговорните институции.    ", "date": "2019.06.17", "title": "Кратер, дълбок над метър, създава опасност за цял квартал в Асеновград (СНИМКИ)"}
{"url": "https://www.actualno.com/balkani/vidni-makedonski-ucheni-ne-priznavat-goce-delchev-za-bylgarin-news_759471.html", "text": "    Твърд отказ да бъде признат Гоце Делчев за българин - това е гласът на учените от Северна Македония за момента.      На първо място против е македонският историк проф. Драги Георгиев, директор на Института за национална история. Той е водачът на македонските учени в съвместната комисия по историческите въпроси, създадени на база Договора за добросъседство със Северна Македония.\r\nПред телевизия \"Сител\" Георгиев е категоричен - в македонските учебници Гоце Делчев ще бъде македонски революционер и няма начин да бъде \"преименуван\" в българин. Съща е позицията и на известния историк Наташа Котлар. Тя изрази мнението си във Facebook, като подчерта следното: \"Гоце Делчев е македонска  историческа личност и не може да се пазарите за него! Зелен фасул,  картофи и зеле има много на пазара, за тези зеленчуци се пазарете  колкото искате!\"   Припомняме, че първо министърът на отбраната публично обяви, че не му харесва какво се случва с прегледа на историята и че Скопие може да съжалява, защото България е готова да си промени позицията за европейската и натовската интеграция на Северна Македония. Външният ни министър добави, че ако до края на годината \"историческата\" комисия не заработи, то България ще прекрати участие.\r\nИнтересен аспект по отношение на историческите извори даде проф. , който също е член на комисията по историческите въпроси. \"Когато дискутирахме историята на България и на Северна Македония, изпаднахме в спорове относно Гоце Делчев. Помолихме колегите да цитират изворите, от които черпят историята си - те не можаха. Оказа се, че македонците не познават историческите си извори\", каза той в интервю за bTV. ", "date": "2019.06.17", "title": "Видни македонски учени не признават Гоце Делчев за българин"}
{"url": "https://www.actualno.com/society/kymping-pred-prezidentstvoto-v-zashtita-na-chernomorieto-news_759519.html", "text": "    На 20 юни, четвъртък, в 18:30 часа пред Президентството отваря врати по-специален къмпинг. Става въпрос за къмпинг, с който ще се протестира срещу новия Закон за устройството на черноморското крайбрежие ( ) и ще се иска от президента да му наложи вето.      \"Нашите стандарти са по-високи от тези на българския законотворец. Ние спазваме конституцията на България и опазването на природата и чистотата са условия, на които държим без компромис. Спрете опасната пропаганда срещу нас\", се казва в обявлението за протеста.\r\nДнес, 17 юни, в 11:00 часа, представители на гражданската група \"Бетономорие\" внасят при президента ценностните си искания по отношение за Закона и Черноморието, с цел спиране на обезобразяването и презастрояването на крайбрежието и защита на конституционните граждански права. Заедно с тях организациите обосновават искането си за вето със следните проблеми на гласувания законопроект и настояват за среща с президента.   1. Законопроектът нарушава конституционните задължения на държавата да осигури поддържането и разнообразието на живата природа, допускайки увреждането на дюните с най-голяма площ - зараждащите се дюни, които непонятно са  изключени от регламента.  2. Законопроектът ограничава правото на гражданите на свободно придвижване, като на практика забранява палатките, кемперите и караваните на собственото им българско  черноморско крайбрежие.\r\n3. Законопроектът ограничава правото на физическите лица по черноморското крайбрежие да управляват земите, горите или урбанизираните си имоти, само след нова неясна категоризация.\r\n4. Законопроектът нарушава основния конституционен принцип на правовата  държава, създавайки условия централните и местни власти, по свое усмотрение и без ясни правила, да наказват туристи и собственици.    5. Законопроектът на практика не създава устойчива регулация срещу увреждането и замърсяването, а по недопустим съсловен принцип, предварително уличава къмпинг–културата като единствен нарушител на законността по Черноморието.    Реакции във Facebook \"Забрани без алтернатива, забрани, които няма да запазят Черноморието, а ще го доунищожат, разрешавайки строежи върху уж случайно пропуснат вид дюни.\r\nЦелта им всъщност е да ни затворят устите, за да могат да продължат с бетонирането.\r\nАко не ги спрем сега, ще съсипят цялата идея на каузата ни. Ще бъдем принудени да къмпингуваме в малкото останали мизерни къмпинги, приличащи на декор за военен филм. Не можем да допуснем това.   Как бих могъл да обясня на децата си някой ден, че не можем да правим това което обичаме, защото съм останал безучастен? Няма как, знам, че няма да ми се наложи. \" ", "date": "2019.06.17", "title": "Къмпинг пред Президентството - в защита на Черноморието"}
{"url": "https://www.actualno.com/education/onlajn-zapisvane-za-klasiraneto-na-kandidat-studentite-v-sofijskija-universitet-i-tu-news_759435.html", "text": "    Започва приемът на документи за класиране на кандидат-студентите за учебната 2019/2020 г. в Софийския университет „Св. Климент Охридски“. Тези, които желаят да участват в класирането, трябва да се регистрират на адрес до 17.30 ч. на 29 юни 2019 г., съобщиха от университета. При регистрацията всеки кандидат-студент създава свой профил, в който освен личните данни подрежда желания ред на специалностите, в които иска да бъде класиран. Кандидатите трябва внимателно да следват инструкциите на електронния формуляр в системата. Всички кандидати заплащат такса от 30.00 лева за участие в класирането.      Електронизираната система за регистрация предлага два варианта на валидиране на записа. Първият вариант за регистрация дава възможност на кандидатите да направят кандидатстудентския си профил като отбележат, че ще извършат плащане извън системата - по банков път или на каси в Ректората. В този случай системата генерира съобщение, че в срока от 17 юни до 29 юни 2019 г. кандидатите или нотариално упълномощен техен представител трябва да се явят лично в Информационния център в Ректората на Софийския университет за валидиране на записа от служителите на Сектор „Прием на студенти“. Необходимо е да представят оригинал и ксерокопие на дипломата за средно образование и квитанция за платената такса. Картончето с входящия номер кандидатът получава след валидиране на записа от служителите на Университета.   Вторият вариант е цялостна регистрация с плащане на таксата онлайн чрез EasyPay или Epay до генериране на входящ номер. Кандидатите попълват данните си, задължително качват сканирано изображение на дипломата за средно образование, и заплащат такса за участие в класирането чрез системата, която при потвърждаване на плащането генерира входящ номер. В този случай на кандидатите не се налага да валидират записа в Ректората, а сами разпечатват картончето с получения входящ номер.\r\nЗа още по-голямо улеснение на кандидат-студентите от страната и тази година Софийският университет дава възможност за прием на документи в офисите по набиране на кандидат-студенти в Благоевград, Бургас, Варна, Видин, Велико Търново, Враца, Габрово, Гоце Делчев, Добрич, Казанлък, Кърджали, Кюстендил, Ловеч, Монтана, Пазарджик, Перник, Плевен, Пловдив, Петрич, Разград, Русе, Сандански, Силистра, Сливен, Смолян, Стара Загора, Търговище, Хасково, Шумен и Ямбол. Крайният срок за подаване на документи за класиране в бюрата в страната е 28 юни 2019 г.  Първият етап на класирането ще бъде обявен на 9 юли 2019 г., вторият етап – на 16 юли 2019 г., а третият етап – на 23 юли 2019 г.\r\nДнес, 17 юни, и Техническият университет - София стартира приема на документи за редовните кандидат-студентски изпити за учебната 2019/2020 година. Документи се приемат от 17.06.2019 г. до 29.06.2019 г., вкл. 22 юни - събота, 23 юни - неделя, и 29 юни - събота, от 8:30 до 16:00 ч. - в ТУ-София – Център по информационни ресурси, или в регионалните центрове и бюра, съобщиха от университета. Документите могат да се подават и по интернет.   Конкурсните изпити са на следните дати : тест по математика -на 01.07.2019 г. (понеделник) от 9:00 часа в ТУ-София, Филиал Пловдив и Инженерно-педагогически факултет-Сливен; изпит по рисуване - на 02.07.2019 г. (вторник) от 9:00 часа в ТУ-София, изпит по композиция - на 03.07.2019 г. (сряда) от 9:00 часа в ТУ-София, изпит по чужд език (немски, френски, английски) - на 03.07.2019 г. (сряда) от 9:00 часа в ТУ-София, Филиал Пловдив (само английски език).     ", "date": "2019.06.17", "title": "Онлайн записване за класирането на кандидат-студентите в Софийския университет и ТУ "}
{"url": "https://www.actualno.com/interview/milena-petrova-joga-za-bremenni-zasilva-vryzkata-mejdu-majkata-i-bebeto-news_759473.html", "text": "    Милена Петрова от Асеновград се занимава с йога от 17-годишна. Прекъснала е практиката си за няколко години. От преди 12 години отново си е \"спомнила\" за йога, след три дискови хернии  и претърпяна несполучлива операция. От пет години е активен инструктор. Практиките по йога в Асеновград добиват все по-голяма популярност. От скоро за първи път стартира и йога за бременни. Тя спомага не само за поддържане на физическата форма на жената, а и за балансиране на емоционалното й състояние, тъй като е доказано, че по време на бременността у бъдещата майка бушува изранен хормонален коктейл. Милена Петрова разказа, че йога е полезна и за жени с репродуктивни проблеми, тъй като успокоява и душевното състояние, а по-силовите упражнения пречистват органите от токсините.        От корена \"юдж\", което в буквален превод означава \"юзда\", \"единство\". Не е свързано с име на човек.    В първия си аспект - физическият - тя ни кара да се чувстваме по-гъвкави и по-здрави. Особено добре повлиява на хора с проблеми и болки в кръста и гърба, които стоят по-дълго време на стол и пред компютър. Когато човек придобие малко повече практика, забелязва, че тези ползи не са само физически, а и на емоционално, психическо и духовно ниво. Йога по време на бременността пък помага на бъдещите майки да се чувстват добре в тялото си, като раздвижат, разтегнат и укрепят важни за този период мускулни групи чрез специално подбрани асани (упражнения).  Породи се от интереса на бъдещи майки в Асеновград, както и на жени, които посещават часовете по принцип и след като забременяха искат да продължат практиката си. Йога за бременни е малко по-специфична. Не се правят абсолютно всички асани. Само специално подбрани и се изпълняват по специален ред - така, че хем да разтегне добре бременната жена, хем да не се умори, да не се задъха и да не се натовари. Защото и без това, има достатъчно натоварване в този момент.         Да, дихателните практики, които се правят по време на часовете, са от голяма помощ. Също и стягането на тазовото дъно и на всички важни органи, които спомагат за осъществяване на самото раждане.  Йога е комплексна наука, която действа по всякакъв начин. Все по-популярно е, че плодът има чувства и мисли. Сега много се набляга на това, че е важно да бъде осъзната бременността. Жената трябва да знае, че бебето възприема нейните чувства и мисли, емоции и състоянието й. Не приема само хранителните вещества, а всичко друго, което тя изпитва. Така плодът опознава света и се подготвя за предстоящото, което го очаква след раждането. И съответно, ако майката е била подложена на стрес по време на бременността, това влияе и на отделяне на хормона на растежа. Тогава бебето се стресира и то може да се роди по-малко. Има дори видеа от ехограф, които показват, че при стрес на майката, плодът подскача вътре в утробата й и също не му е прятно. Затова тази осъзнатост по време на бременността е много важна за бъдещето на детето и съответно - на връзката между бебето и майката. Тук идва ролята на йога. Тя релаксира и успокоява съзнанието и тялото. Помага на майката да балансира емоциите си и чрез дихателните практики да се успокои умът. И най-важното, както казахме - да се насочи вниманието към изграждане на съзнателна и пълноценна връзка с растящия бъдещ живот.       Всички, без напрягане на коремната стена. Например такова упражнение е повдигане на свещ с мах. Правят се много пози, които укрепват тазовото дъно, разтягат и раздвижват гръбначния стълб, отварят гръдния кош, за да може дишането да е по-пълноценно. По време на бременност плодът притиска сърцето, белите дробове и други органи. Вследствие на това, се затруднява дишането, а кислородът е важен не само за майката, но и за бебето. По време на бременността често се случва бъдещите майки да се движат по-малко от обичайното. Затова и някои мускули, особено подпомагащите дишането, като междуребрените и тези, на плешките и горната част на гърба, отслабват. Вследствие, обемът на белите дробове при вдишване остава по-малък от нормалното и организмът получава по-малко кислород. Това се случва и заради ограниченото пространство, повишаване на теглото и промяната в стойката на тялото.  Ако няма никакви медицински показания бременните да лежат, движенията са много важни, за да се чувства майката добре в тялото си. Да балансира емоциите си, да отпусне и релаксира ума си, тъй като в този период има доста хормони, които бушуват в организма й. И пак се връщаме, че всичко това отново влияе върху емоциите на бебето. Така че не бива да се страхуват от практиката.  Няма ограничение или препоръка. Ако се чувства добре жената може всеки ден да отделя по 15-тина минути да прави определени асани, отделно са подходящи и разходките на чист въздух. Иначе, обичайно един час по йога продължава 60 минути и се провежда веднъж седмично.     Най-вече питат за дихателните практики - кои са най-подходящи и по какъв начин е добре да се изпълняват.  Ако е подготвена жената - ако посещава часове и паралелно с това, се упражнява у дома, е добре. Но съвсем самостоятелно, само от видеа, например, малко е опасно. А и по принцип, дори да не се отнася за бременни жени, е добре човек няколко пъти поне да посети часове по йога, за да се запознае с практиката. Ако инструкторът не му допада, да отиде при друг. Всеки има индивидуален подход, но да не се отказва от първия път. Важно е да усети атмосферата в зала, да се научи кои са противопокоазанията при определени пози за различни заболявания или бременност. Защото това не се съобщава във видеата. За различните пози има ред ползи и противопоказания, затова с конкретика сега не може да се посочи кое е правилно и кое не.     Независимо, че се изразходва енергия, няма някакви конкретни хранителни режими, които трябва да се спазват. Важно е да се съблюдава по-правилен начин на хранене. Той не е само за бременните, а и за всички, но бъдещите майки още повече трябва да обръщат внимание на пълноценното хранене и приемът на повече течности. Няма ограничения и лишения. Важно е пак да повторим, че за да посещават йога бременните не трябва да имат медицински противопоказания.  Става все по-известно практикуването й в Асеновград. Съветвам да не се страхуват да опитат. Масово си мислят хората, че за да практикуват йога трябва да са гъвкави, млади и да са здрави. Това всъщност се получава вследствие на практиката, а не е предпоставка да започнем да практикуваме. Няма възрастови ограничения, няма значение от теглото и пола. за да се започне посещения на часове по йога.  Сутринта на 21.06.19 г. (петък) от 07:00 ч. пред Градска библиотека \"Паисий Хилендарски\" в Асеновград (в случай, че вали - събитието ще се проведе вътре в сградата) ще изпълним 108 пъти слънчевия поздрав. Тук провеждаме инициативата за втора поредна година. Чества се едновременно в 44 града на България, както и в много други държави. Слънцето се почита от древността. Ако го няма него, няма да има и живот на земята. Поздравът към слънцето се състои от 12 пози. Има напред огъващи и назад огъващи, които раздвижват цялото тяло. Така че човек, ако няма време за цяла йога практика, няколко пъти Слънчевия поздрав да направи, ще се чувства чудесно през деня. За , обаче, не го препоръчвам. Те могат да го изпълняват, но в изключително бавно темпо. Освен това, коремчето ще пречи, така че по-скоро е по-подходящ за жените в по-ранна бременност. И все пак дори и по-бавно да се прави, е необходимо много добре да се диша по време на изпълнението му. Относно самото събитие този петък, ще има постелки. Но ако желаещите да се включат имат лични такива, нека си ги носят за по-сигурно, за да можем да осигурим за останалите, които нямат. ", "date": "2019.06.17", "title": "Милена Петрова: Йога за бременни засилва връзката между майката и бебето"}
{"url": "https://www.actualno.com/politics/kornelija-ninova-na-gerb-im-predstoi-vsichko-tova-prez-koeto-minahme-news_759525.html", "text": "    \"На ГЕРБ им предстои всичко това, през което минахме. Няма да им е леко.\" Това прогнозира лидерът на БСП Корнелия Нинова.      \"Когато си, смятах, че така е морално и достойно. Дадох изход споровете в партията да се решат по най-добрия начин. По две причини я оттеглих. Моята грешка е, че не прецених правилно събитията. Започна търговия за БСП. Започнаха лобита, групи и бизнесмени да си правят планове, да си излъчват кандидати, започнаха да се притискат хората. Видях, че всичко, което правехме се разсипваше. Не допусках, че всичко това ще се случи. Втората причина бе реакцията на членовете и симпатизантите на партията\", обясни още тя за оттеглянето на оставката ѝ.   \"Първоначално в партията имаше ступор, последва гняв. Започнаха цели групи членове да напускат партията и да връщат партийни книжки. Всичко това ме притесни. Дадох си сметка, че това което градихме три години е пред разпад. щеше да донесе много ниски нива на доверие и то преди местните избори. Имах два избора пред себе си - да подам оставка и да се съсипе партията като опозиция и да си живеем в диктатура, да остана лидер и минимизирам щетите от решението ми, съзнавайки, риска, който поемам\", каза още Нинова в интервю за bTV. \r\nПо думите ѝ \"нищо не се е променило в морала ми, промени се ситуацията след оставката ми. На социалистите искам да им кажа, че им благодаря и са изключително достойни хора. Въпреки трудностите, те не си продадоха достойнствата.\"  Нинова сподели за случай, в който член на БСП е бил изнудван от банка, в която имал кредит, че ако не гласува \"правилно\", ще има проблем по кредита - т.е. кредитът ще стане изискуем. По информация на става въпрос за човек от Враца.\r\nНа въпрос дали партийната субсидия трябва да е в размер на 1 лв. лидерът на БСП отговори, че тя трябва да се намали, но не да е 1 лв., тъй като това \"ще означава край на многопартийната система и диктатура на една партия.\"   На въпрос колко има БСП по сметка от партийни субсидии Нинова отговори: \"300-400 хил. лв. Това е отчетът на Сметната палата към края на миналата година. Харчили сме за кампанията, за медии...\" показа, че по отчет за миналата година БСП е имала на влог 5,4 млн. лева, а в наличност - 1 млн. лева.    По-рано пред Нова телевизия депутатът от БСП Весела Лечева заяви: \"Низовите организации, симпатизантите и членовете се отнасят с уважение към моралния подход да бъде подадена оставка, но смятат, че такава не е нужна.\"\r\nЛечева така и не коментира по същество как се случи така, че Корнелия Нинова първо обяви оставка, а вчера се отказа от нея. Големият ни спортист в стрелбата посочи, че била създадена „паралелна медийна реалност”, а на нито едно отчетно събрание във Велико Търново, откъдето е тя, не било казвано да има веднага оставка. „Не спечелихме изборите, но и не загубихме позиции”, даде извод Лечева пред Нова телевизия. Весела Лечева видя „огромен медиен и финансов ресурс” като основна причина БСП да не спечели евроизборите.\r\nСпоред Лечева, вътрешната опозиция в БСП е готова да се прегърне с ГЕРБ и с властта като единствен начин социалистите да останат истинска партия. Щеше да е по-честно това да бъде представено пред Националния съвет на БСП и там да се дебатира, добави червеният депутат, но вместо това се завръщало задкулисие и договорки. Лечева обаче така и не посочи конкретни имена и хора, които искат да поведат БСП по посочения от нея път на „патерица на ГЕРБ”.    ", "date": "2019.06.17", "title": "Корнелия Нинова: На ГЕРБ им предстои всичко това, през което минахме"}
{"url": "https://www.actualno.com/asia/za-pryv-pyt-ot-17-godini-opozicijata-v-turcija-dade-otpor-na-erdogan-v-televizionen-debat-news_759490.html", "text": "    Кандидатите за кмет на Истанбул се изправиха един срещу друг снощи (16 юни) в исторически телевизионен дебат - първият след като партията на Реджеп Тайип Ердоган дойде на власт през 2002 година, предаде БГНЕС.      Кандидатът на управляващата Партия на справедливостта и развитието и бивш премиер на Турция Бинали Йълдъръм, който е считан за изключително верен на Реджеп Ердоган, се изправи срещу основния опозиционен кандидат на Републиканската народна партия Екрем Имамоглу седмица преди повторното гласуване на 23 юни.   Партията на справедливостта претърпя шоково поражение на местните избори на 31 март в Истанбул и Анкара, след като управляваше и двата града от 1994 г. насам. Имамоглу, бивш областен кмет, с около 13 000 гласа срещу Йълдъръм. Но висшият избирателен орган на Турция разпореди в Истанбул след предизвикателство от страна на Партията на справедливостта, която твърди, че има подозрителни гласове и нередности. Йълдъръм заяви по време на телевизионния дебат, че \"гласовете са били откраднати\" от него. Но Имамоглу настоя, че е \"избран за кмет\", добавяйки: \"Има демократична борба за правата на 16 милиона, които са били иззети\". Той изрично подчерта, че Йълдъръм е обявил победа в изборната нощ тогава, когато числата са показвали друго и че висшият избирателен орган на Турция никъде в решението си за прегласуване не посочва кражба на гласове .  Дебатът беше първият от октомври 2002 година, когато Ердоган и Денис Байкал взеха участие в подобно събитие преди общите избори през ноември същата година. Дебатът продължи почти три часа и се излъчваше на живо по основните новинарски канали.\r\nИмамоглу удари Партията на справедливостта като каза, че може да дава обещания на избирателите, но тъй като партията вече е била на власт от 25 години, Йълдъръм \"няма право\". Йълдъръм посочи миналото си като министър на транспорта и министър-председател, когато е управлявал големи транспортни проекти в Истанбул, като например подземния железопътен тунел, който свързва двете страни на Босфора от октомври 2013 година.   По-рано в неделя Ердоган изглежда омаловажи значението на гласуването за партията си,  като посочи, че тя контролира 25 от 39 общини в област Истанбул. \"Изборите след една седмица са само за кмет\", каза Ердоган, описвайки вота като \"само промяна във витрината на магазина\", като омаловажи  силния интерес на чуждестранните медии към гласуването. А според The New York Times Имамоглу води в обществените проучвания.     ", "date": "2019.06.17", "title": "За пръв път от 17 години опозицията в Турция даде отпор на Ердоган в телевизионен дебат"}
{"url": "https://www.actualno.com/showbusiness/princ-hari-se-skara-na-megan-na-balkona-na-bykingamskija-dvorec-video-news_759508.html", "text": "    Британският принц Хари за първи път направи забележка на публично място на своята все още \"прясна\" в кралските обноски съпруга - актрисата Меган Маркъл.      По време на традиционното за кралското семейство появяване на балкона на Бъкингамския дворец актрисата меко казано се издъни, след като не спря на дърдори, въпреки че зазвуча националният хим \"God save the Queen\" - сигурен знак, че е време да се спазва строго мълчание.\r\nХерцогът на Съсекс очевидно й направи забележка като скръцна през зъби, а според специалисти по четене на устни, точните думи, които е изрекъл са \"Обърни се!\".   Междувременно британските таблоиди все по-усилено разпространяват новината, че съпругът на кралица Елизабет Втора, 98-годишният принц Филип, заявил на принц Хари преди сватбата му с Мегън Маркъл, че \"човек, който излиза с актриси, никога не се жени за тях\".\r\nСмята се, че принц Хари и дядо му имат много силна връзка. Принц Филип дори се появи на една от първите снимки на бебето Арчи, заедно с кралицата и Дория Рагланд, 62-годишната майка на Меган.    Принц Уилям също имал притеснения относно скоростта, с която се развива връзката на брат му. Приближени до кралското семейство пък заявиха за The Sun, че различни членове на британската кралска фамилия са изразили загриженост, но \"Хари е застанал твърдо зад Меган\".  ", "date": "2019.06.17", "title": "Принц Хари се скара на Меган на балкона на Бъкингамския дворец (ВИДЕО)"}
{"url": "https://www.actualno.com/politics/prof-mihail-konstantinov-mashinnoto-glasuvane-veshtae-katastrofa-na-mestnite-izbori-news_759558.html", "text": "    \"Опитът с , който получихме от евроизборите на 26 май, е трагичен\", смята председателят на Съвета на директорите на \"Информационно обслужване\" проф. Михаил Константинов.       , 1200 устройства се издъниха, заяви той в сутрешния блок на Нова телевизия.   Експертът все пак уточни, че проблемите с устройствата за гласуване не са се отразили на резултата от европейските избори. Според него обаче не така ще стоят нещата на местния вот, където той прогнозира катастрофа.\r\n„Местните избори са нещо съвършено различно. На тях едно място в малък общински съвет е няколко десетки гласа. Малките кметове се избират с разлика от един, два, три гласа.  Даже големи кметове на последните избори бяха избрани с разлика от няколкостотин гласа, а само констатирахме разлика от 6000 гласа. Така че, ако този процес продължи, катастрофата е гарантирана.\"\r\nТози вид гласуване не е подходящ - разбирам, защо в Германия го махнаха. Три пъти гласуваха и го махнаха. В Холандия имаше 100% машинно гласуване, но го махнаха, в Ирландия - 100% машинно гласуване, махнаха го\r\nИскам освен това да кажа, че в София на 27 октомври ще има 5 вида избори: кмет на голяма община, кмет на район, кмет на населено място, ако има такъв избор, за общински съвет, преференции за общински съвет.       Там ще има минимум 40-50 партии за участие, листите ще са дълги 61 позиции, значи ще има към 5000 имена само за общинския съвет - за всяко от тези гласувания трябва да се въртят по няколко екрана.\r\nИ ще има проблеми с по-слабо обучените и огромна чувствителност към малки промени. Преди 4 г. бе скандалът в Арена Армеец, над 40 пъти сме връщали софийски комисии, за разлика от малките от провинцията, където всичко им е точно\", изброи проф. Константинов.\r\nСпоред него, за да се избегнат проблемите с машинното гласуване, е необходимо, от една страна, да се увеличи съставът на Софийската общинска комисия на 61 души, а от друга страна - комисията да бъде разделена на три части и да събира документите на три различни места.\r\nТой направи и прогноза за изхода от местните избори. Според него БСП ще подобри резултата си от предходнитя местен вот.\r\n\"Тя постигна най-лошия си резултат на местни избори в цялата си нова история и аз очаквам този фундаментално лош резултат да бъде леко подобрен.      Просто не може още един път да получи толкова лош резултат. Това е по-добър резултат , но на базата на един ужасен предишен резултат, така че нека да бъде точни”, каза той. ", "date": "2019.06.17", "title": "Проф. Михаил Константинов: Машинното гласуване вещае катастрофа на местните избори"}
{"url": "https://www.actualno.com/asia/silno-zemetresenie-na-naj-golemija-japonski-ostrov-news_759494.html", "text": "    Земетресение със сила 5.2 по Рихтер разтърси североизточната част на най-големия японски остров Хоншу, съобщи Японската метеорологична агенция.      Епицентърът на труса е бил в префектура Ибараки, на дълбочина 80 километра, уточнява БГНЕС.   Няма обявена тревога за опасност от цунами. Няма информация за жертви и нанесени материални щети.\r\nЯпония се намира в сеизмично активна зона в Тихоокеанския огнен кръг и често страда от силни земетресения. През 2011 година трус със сила 9 по Рихтер и последвалото цунами отнеха живота на повече от 15 000 души и доведоха до ядрена авария в АЕЦ Фукушима.   ", "date": "2019.06.17", "title": "Силно земетресение на най-големия японски остров"}
{"url": "https://www.actualno.com/burgas/futbolen-burgas-se-obedini-v-podkrepa-na-mitko-news_759560.html", "text": "    „Да дарим втори шанс на Димитър“. Под това мото в Бургас се проведе благотворителен футболен турнир, предаде кореспондентът на .      В Спортен комплекс „Диалог 359 Арена\" играха футбол деца и ветерани. Организатор на събитието е фондация „Докосни щастието\".\r\n52-годишният Димитър Полонов е от бургаския квартал Долно Езерово. Преди четири години получава травма на гръбнака, след което се парализира изцяло. Диагнозите на лекарите не са оптимистични, но мъжът решава, че ще вложи цялата си сила и воля за да започне да ходи отново. В началото са нужни огромни усилия, да помръдне дори един пръст на ръката си. Мъжът споделя, че когато сме здрави не си даваме сметка, как всяко едно, макар и малко движение, е важно и колко трудно може да бъде, когато се разболеем. Според него, ако човек има желание да се оправи, може да постигне много, като на първо място е търпението.     Благодарение на рехабилитация и ежедневни упажнения идва и резултатът. Той започва да прави малки движения и дори първите си стъпки. Неговите родители са опората му в живота и хората, заради които е решен да си върне живота. Болките които изпитва обаче, са непоносими. Лечението е възможно с операция, която може да бъде осъществена само в чужбина. За нея са необходими 18 хиляди евро. Фондация „Докосни щастието“ подава ръка на Димитър Полонов. Един от нейните членове Пламен Карашев, предлага това да стане чрез футболен турнир. Така футболен Бургас се обедини за да върне усмивката на Митко. Деца и възрастни играха благотворително в турнир под наслов „Футболен Бургас за Митко\". Отборите победители получиха медали. Това няма да е единствената проява за набиране на необходимата сума. Предстоят още спортни и други събития, чрез които парите необходими за операцията да бъдат събрани.     ", "date": "2019.06.17", "title": "Футболен Бургас се обедини в подкрепа на Митко"}
{"url": "https://www.actualno.com/healthy/vse-oshte-bolnicite-redovno-ne-objavjavat-onlajn-kolko-struvat-uslugite-im-news_759469.html", "text": "    Все още много често в сайтовете на здравните заведения в България липсва информация колко трябва да се плаща за съответните услуги, предлагани от съответната болница. От оповестените тарифи се вижда, че раждането например стартира от 900 лв. и стига 2400 лв., коментира в. \" \".      \"Лечебните заведения са длъжни да поставят на общодостъпни места в сградата си информация относно вида и цената на всички предоставяни медицински и други услуги и за начина на заплащането им. Информацията се публикува и на интернет страницата на лечебните заведения или се оповестява по друг обичаен начин, както и на интернет страницата на Министерството на здравеопазването\", пише в закона. Тъй като това не е станало, от Министерството на здравеопазването (МЗ) дават на болниците нов срок - до 14 юни, за да посочат къде са оповестили ценоразписа си, както и да пратят данните на ведомството. А понеже няма достатъчно информация, на сайта на здравното министерство също ги няма необходимите данни.   Голяма част от частните болници и някои от държавните не са качили всички цени на предоставяните извън платеното от здравната каса на сайтовете си. Често лечебните заведения ограничават оповестяването на информацията до цената на избора на екип и избора на лекар, които имат нормативен таван - не повече от 900 лв. за екип и 500 лв. за лекар. Качени са и цени на медицинските услуги на свободни тарифи, т.е. за неосигурени пациенти или такива, решили сами да покрият цената на лечението си. Липсват обаче ценоразписите за десетките такси, които пациентите често дори не избират, но се налага да плащат - ВИП стаи, персонални медицински сестри, различни видове консумативи, консултации и административни услуги . Така като се съберат всички такси и услуги, които пациентите дори не са поискали, накрая има случаи, в които се налага да се плащат по 1500 лв. и повече. Най-ясни са цените на АГ лечението и най-вече на раждането - дори да няма посочени за друго цени, родилките поне са наясно в детайли колко ще им струва появата на детето им.\r\n\"Токуда\" е сред малкото болници, обявили цени на стаи - ВИП стаята е 85 лв. на денонощие, а \"лукс\" стая - 125 лв. Цените на избор на екип, лекар и за придружител обаче се търсят на място в болницата, а други услуги не се споменават. Пациенти обаче твърдят, че са плащали такса \"битово обслужване повече от 3 дни\" - 120 лв., \"медицинска адаптация\" - 300 лв., самостоятелен сестрински пост - 150 лв. Обявени са и цени в АГ отделението - на раждане - 1600 лв., пакети за проследяване на бременността - от 637 до 1242 лв., неонатален пакет - 700 лв., единична стая - 200 лв. Останалите отделения обаче не посочват цени.  \"Софиямед\" уведомява, че е възможен избор на допълнителни услуги - екип, лекар, сестра, хранене, но не посочва цени. Същото важи и за другите болници от веригата - \"Пълмед\" и \"Бургасмед\".\r\nСтоличната \"Полимед\" е сред малкото, които имат детайлен ценоразпис на сайта си. Там фигурират услуги като: меню за хранене 20 лв. на ден; административни услуги - оформяне и обработка на документи, статистическа обработка, поддръжка на компютърна система и софтуер, консумативи за административно обслужване - 120 лв. на ден; финансови услуги - поддръжка на счетоводен софтуер, консумативи за финансово обслужване - 120 лв. на ден. Има и цени на лечение, ако то не е по линия на здравната каса, но пък няма цени на избор на екип и лекар.\r\nДоста осведомени са пациентките на болница \"Вита\". Там здравноосигурените родилки например могат да изберат \"пакет нормално раждане без избор на екип: 1600 лв.\", \"раждане с план на раждащата: 1600 лв. нормално, 2000 лв. оперативно\", а ВИП пакетът за оперативно раждане е 2400 лв. Пакетите са детайлно описани, както и доплащанията над тях - например допълнителният престой струва 100 лв. на ден, както и престоят на придружител. При други специалности обаче цените на лечението се определят след преглед и не са споменати, както и изборът на екип. Описани са и всички цени на прегледи и лечение в доболничната помощ.       На сайта на болница \"Надежда\" обаче липсва каквато и да било информация за платени услуги, а според пациенти на лечебното заведение те съществуват, и то на доста високи цени. За разлика от тях общинската \"Шейново\" има детайлен ценоразпис на всякакви медицински и допълнителни дейности, според който изборът на екип е 900 лв., а ВИП стая - 70 лв. Толкова е изборът на екип за раждане и в бившата \"Тина Киркова\", самостоятелната стая е 75 лв., цезаровото сечение по желание е 1400 лв., а доплащането за ендоскопска операция - 900 лв.\r\nНито дума за цени не е спомената и на сайта на частната МБАЛ \"Св. София\". Същото важи и за \"Сърце и мозък\" в Плевен. Държавното С някои изключения, големите държавни болници са публикували подробни ценоразписи за всички медицински услуги срещу заплащане, цените на прегледите на свободен прием, както и на избора на екип - на някои места. В Александровска болница например той варира от 250 до 900 лв. според големината на операцията, прегледът при професор е 60 лв., при нехабилитиран специалист - 40 лв. Отличник обаче е варненската университетска болница \"Св. Марина\", където в над 70 страници са описани всички платени услуги, включително цените на прегледите при всеки от лекарите в болницата поименно (най-скъпо е разчитането на ПЕТ скенер от депутата от БСП проф. Анелия Клисарова - 200 лв.). Болницата е и сред малкото, обявили и ценоразпис на медицинските изделия, които пациентите трябва да плащат. Цени на консумативи са обявили и от \"Майчин дом\".       ", "date": "2019.06.17", "title": "Все още болниците редовно не обявяват онлайн колко струват услугите им"}
{"url": "https://www.actualno.com/moresport/varna-ima-dyrjaven-shampion-po-strelba-news_759564.html", "text": "    Талантливата Адриана Петрова, която е представител на варненския клуб „Стрелба“, стана държавен шампион по стрелба. Това съобщи главният треньор на клуба Нина Дякова.      Състезателката от морската ни столица се е представила най-добре при девойките младша възраст в дисциплината 30+30 изстрела с малокалибрено оръжие. Адриана Петкова е ученик в Спортното училище „Георги Бенковски“.   В държавното първенство, което се проведе от 13 до 16 юни в Стара Загора, участие взеха четирима представители на клуб \"Стрелба\". Всички те се справиха достойно, но именно Адриана успя да стане шампион.    ", "date": "2019.06.17", "title": "Варна има държавен шампион по стрелба"}
{"url": "https://www.actualno.com/chronicles/islandija-poluchava-nezavisimost-ot-danija-news_759477.html", "text": "    Исландия е островна държава в северната част на Атлантическия океан. Намира се между Гренландия и Шотландия и е на северозапад от Фарьорските острови.      Исландия е страна с пазарна икономика, с относително ниски данъци в сравнение с другите страни членки на ОИСР. Тя поддържа т. нар. Скандинавска социална система, която предоставя универсално здравеопазване и висше образование за своите граждани. Исландия се нарежда високо в икономическата, политическата и социалната стабилност и равенство. През 2013 година тя бе класирана като 13-та най-развита страна в света от Индекс на човешкото развитие на ООН. Исландия работи почти изцяло на възобновяема енергия.   Във връзка със световната финансова криза (2007 – 2008), цялата банкова система се проваля през октомври 2008 година, което довежда до тежка депресия и значителни политически вълнения. Много банкери са осъдени на затвор. Страната фактически се оказва на границата на банкрутирането. По-късно икономиката значително се възстановява, в голяма степен благодарение на скока в туризма.\r\nИсландската култура се основава на скандинавското наследство на нацията. Повечето исландци са потомци на германски и келтски заселници. Културното наследство на страната включва традиционните исландска кухня, исландска литература и исландски саги. Исландия е страната с най-малкото население от всички членки на НАТО и е единствената от тях, която няма постоянна армия.   ", "date": "2019.06.17", "title": "Исландия получава независимост от Дания"}
{"url": "https://www.actualno.com/society/jeljazkov-iska-nov-podhod-za-po-spravedliv-mobilen-paket-news_759791.html", "text": "    За активни действия в тясна координация и постигане на нов подход и по-справедлив мобилен пакет настоя транспортният министър Росен Желязков по време на среща с български евродепутати и представители на транспортния бранш, организирана от ВМРО по т.нар. закон „Макрон“. Въпреки важността на темата и факта, че са били поканени всички 17 български евродепутати, на срещата те бяха представени само от домакина й Ангел Джамбазки от ВМРО и Цветелина Петкова от БСП.      „Страната ни е изправена пред нова институционална ситуация, защото всичко е ново - предстои нова Транспортна комисия, нов Европейски парламент и нови докладчици и на всички тези платформи на убеждаване - не само на политици, но и на индустрии, на общества, е важно да обясним какъв е бизнес моделът на периферните държави-членки и да поставим нашето желание за по-справедлив мобилен пакет на дневен ред, така че на ниво Съвет и на ниво Европейски парламент да има нов подход“, заяви Желязков.\r\nСлед протеклата при закрити врата среща, домакинът й евродепутатът Ангел Джамбазки съобщи, че участниците са набелязали идеи за и изтъкна, че по тази тема няма политическо разделение. \"Ще направим всичко възможно да имаме единна българска делегация по темата . Всеки от нас ще търси от групата си подкрепа, за да избегнем организираната вече кампания на Запад\", заяви той и съобщи, че опонентите вече водят кампания чрез базирано в Брюксел издание.\r\n\"Страховете от това, че национализмът ще надделее в новия ЕП и ще гарантира доминация на Алианса не се оправдаха, така че имаме подобна конфигурация на миналия ЕП\", коментира още Желязков и изрази надежда вече да сме си взели уроците. По думите му сега \"целта е да разширим групата на единомислещите и да подчертаем вредите, които ще нанесе пакета на Единния европейски пазар, а не само на периферните икономики. \"Говорим не само за превози и товари, а за индустрии, свързани производство на стоки, превозни средства, със спедиция, с логистика и пр. Дължим на Централна Европа яснота по ефекта на пакета мобилност и щетите, които само за 10 години ще нанесе на единния пазар\", заяви министърът.  \"Имаме пълното доверие от страна на правителството, на делегацията на  нашите представители в ЕП и индустрията. Всякакви спекулации, че имаме  пробиви и пробойни при изразяване на единни позиции са неоснователни\",  категоричен е той.\r\nНовоизбраният евродепутат от БСП Цветелина Петкова заяви категорично, че представителите на левицата ще продължават да защитават българските национални интереси в сферата на този бранш и изтъкна, че вече са заявили желание за участие в Транспортната комисия на ЕП.\r\nТакива заявки са отправени и от български евродепутати от всички останалите политически сили. Има вероятност да получим две пълни места в комисията и две резервни, надява се Джамбазки. За сравнение, той отбеляза че досега имахме едно резервно място в тази комисия, което не ни даваше възможност да внасяме предложения.       Следващата стъпка ще е търсене на съмишленици.\r\nРосен Желязков е убеден, че ще разширим подкрепата. „Ще търсим съмишленици по теми, които са свързани с интереси на Общия пазар и интереси на всички периферни държави, също убеждаване на старните от Алианса, че балансираните текстове във всеки един законодателен пакет, независимо дали за мобилност или друго, са в интерес на целия ЕС\", категоричен е той.\r\nВ нашата група са Литва, Латвия, Полша, Румъния и Унгария в момента. Румъния излиза от председателството, така че те ще си позволят да бъдат по-лоялни, надявам се Желязков. Той изрази надежда да бъде ясно заявена позиция от Финландското председателство като арбитър в процесите в Съвета на ЕС. \r\n\"Най-важното е да не оставяме привкуса, че защитаваме само наш корпоративен интерес. Ние всъщност защитаваме общоевропейския интерес, интереса на Обединения пазар и основни европейски права, свободи и ценности като свободно движение на хора, стоки, и капитали\", категоричен е Желязков. Затова, според него се налага активно действие по отношение на избора на нов европейски комисар по транспорта.\r\nРосен Желязков отбеляза, че \"Транспортната комисия на ЕП, заедно с експертите й са тези, които са предложили пакета „Мобилност“ със заявените цели за по-справедлив транспорт и по-екологосъобразна индустрия в Европа, но Нито една от тези цели с мерките, предвидени в приетите на пъръво четене предложения не гарантира нито едното, нито другото\". По думите му \"те решават само и единствено конкурентни проблеми на ядрото към периферията\". Желязков е категоричен, че \"трябва да се върнем към генезиса на пакета, за да може да покажем какви са целите и какъв би бил ефекта от прилагането на този микс от несъвместими една с друга идеи\".      Представителите на бранша изтъкнаха, че се надяват на пълен синхрон между българските евродепутати по пакета „Мобилност“.\r\nСтава въпрос за сектор, който дава 17% от БВП на страната, бе изтъквано многократно по време на срещата.\r\n\"Очакваме пълен синхрон между българските евродепутати и останалите евродепутати от Франция и Германия например, които са представители на Зелените\", заяви изпълнителният директор на Съюза на международните превозвачи Йордан Арабаджиев. Той добави, че очаква от ПЕС работа с Испания и Португалия, а от представителите на ГЕРБ работа в Европейската народна партия (ЕНП). „Трябва да се обединят всички усилия, защото дойде времето да затворим онази страница с невлизането в сила на мобилния пакет“, настоя Арабаджиев.\r\nЖелязков изрази готовност транспортното министерство да домакинства подобни срещи и подчерта, че е важно да се обменя информация в оперативен режим и настоя да се използва максимално летния сезон за оперативна работа по пакета „Мобилност“. ", "date": "2019.06.17", "title": "Желязков иска нов подход за по-справедлив мобилен пакет"}
{"url": "https://www.actualno.com/sliven/direktorkata-na-bolgradskata-gimnazija-snejana-skorich-blagodarni-sme-za-podkrepata-news_759789.html", "text": "    Група преподаватели и ученици от Болград са на посещение в Сливен по покана на Областна администрация.      Вчера гостите от Украйна посетиха сливенската Природоматематическа гимназия „Добри Чинтулов“, след което бяха посрещнати от заместник-областните управители Димитринка Петкова и Камен Костов. На срещата присъстваха и общественици, допринесли за развитието на двустранните контакти.   През последните няколко години връзките между Болград и Сливен се разшириха благодарение на съвместната работа по проекти, обмена на делегации, даренията на научна и художествена литература и заради съществената подкрепа на oбщина Сливен и сливенската областната администрация за честването на 160-та годишнина от създаването на първата българска гимназия, създадена в Болград през 1858 г.\r\nВ навечерието на забележителния юбилей Областната администрация в Сливен инициира национален ученически конкурс за есе „160 години Болградска гимназия – извор на родолюбие“, а Община Сливен проведе поредица от благотворителни събития за подпомагане на юбилейните чествания.  „Искам специално да изразя нашата благодарност на местната управа на град Сливен, на неправителствените организации и всички хора, които се включиха в инициативите. За нас беше много голяма чест това, че ученици от цяла България знаят и пишат за Болградската гимназия. Организираните от вас инициативи ни дадоха възможност да попълним нашата материално-техническа база и заедно с да отделим средства, за да направим нашия юбилей на подобаващо високо ниво, да посрещнем нашите високи гости, в лицето на министър-председателя на Р България, вицепрезидента, министъра на образованието“, каза по време на срещата в Сливен директорката на елитното учебно заведение Снежана Скорич. „Много сме впечатлени от богатата програма, която бе организирана за нас тук, но особено ни впечатли посещението в град Котел, родното място на патрона на нашето училище Георги Сава Раковски. Там ние имахме възможността да се докоснем до живата история, защото за нас Георги Раковски не е просто патрон, а изключителна личност, пример за нашите възпитаници, със своята неуморна активност, будност и патриотизъм“, изтъкна Снежана Скорич, припомняйки, че Болгардската гимназия е дала на България много от първите следосвобожденски дейци – държавници, научни, политически и военни дейци. „Днес ние продължаваме да възпитаваме поколения от умни и будни млади хора, които правят своя избор да учат и се реализират в България“, добави тя.\r\nДиректорката на Болгардската гимназия връчи на Областната администрация в Сливен специален плакет, изработен за юбилея на училището, в знак на благодарност за безкористната подкрепа.   „За нашите предци България си остана копнеж, трепет, мечта, която те не успяха да осъществят, но ни завещаха. Днес ние сме щастлив, че можем да бъдем тук и да напълним очите и сърцата си с България“, споделиха още гостите от Украйна.    На срещата бяха обсъдени и бъдещите стъпки на сътрудничество на Сливен с Болград и Болградската гимназия. Предложена бе и следващата тема за конкурсно есе: „Докосване до България“. ", "date": "2019.06.17", "title": "Директорката на Болградската гимназия Снежана Скорич: Благодарни сме за подкрепата"}
{"url": "https://www.actualno.com/europe/zaplaha-za-bomba-blokira-letishteto-v-kishinev-samolet-kacna-avarijno-v-moskva-news_759485.html", "text": "    Пътниците и персоналът на международното летище в Кишинев бяха евакуирани, след като неизвестен обяви, че носи бомба, заяви говорителката на молдовската гранична полиция Раиса Новицки, цитирана от БГНЕС.      \"Анонимно лице ни информира, че в сградата на летището е било поставено взривно устройство около 20:00 часа местно време. Специални агенти са изпратени на мястото.  Пътниците и персоналът на летището са били евакуирани, а сградата е блокирана\", каза Новицки.   На летището бяха изпратени полицейски служители, спасители и екип за обезвреждане на бомби. Малко по-късно молдовските власти съобщиха, че взривно устройство не е открито. Работата на аерогарата е възстановена.\r\nЗаподозреният го грозят 2400 долара глоба, 2 години затвор и 240 часа общественополезен труд.  Междувременно самолет от Милано извърши аварийно кацане в Москва. Машината се е приземила благополучно и без проблеми на летище \"Шереметиево\", съобщи РИА Новости. Става въпрос за полет SU2613 от Милано до Москва.\r\nСпоред някои медийни публикации, причината за аварийното кацане е задействал се датчик за разхерметизиране на самолета и понижаване на налягането на борда. Източник в авиокомпанията съобщи на РИА Новости, че става въпрос за неизправност в климатичната система.    ", "date": "2019.06.17", "title": "Заплаха за бомба блокира летището в Кишинев, самолет кацна аварийно в Москва"}
{"url": "https://www.actualno.com/vraza/obshtina-vraca-s-visoko-otlichie-za-prinos-v-socialnite-politiki-news_759756.html", "text": "    Юбилейна награда за активни социално отговорни политики и цялостен принос за социалното развитие на България получи Община Враца. Престижното отличие бе връчено на заместник-кмета Петя Долапчиева на церемония, в рамките на двудневния международен форум „Партньорство за по-добри социални услуги, заетост и развитие“, организиран от Националния алианс за социална отговорност . Форумът, който се проведе във Варна, съвпадна и с отбелязване на 10-годишнината от създаването на Алианса.      Индивидуална юбилейна награда за цялостен принос в развитието на националните партньорства, социалните политики и услуги в България получи и представителят на НАСО във Враца - Галя Цветанова.   Международният форум бе открит от председателя на Националния алианс за социална отговорност - Георги Георгиев.На него присъстваха още заместник-министърът на труда и социалната политика - Султанка Петрова, генералният секретар на EASPD - Люк Зелдерло, председателят на Държавната агенция за закрила на детето - д-р Елеонора Лилова, изпълнителният директор на Националното сдружение на общините в Република България - Силвия Георгиева, както и представители на общини и експерти. ", "date": "2019.06.17", "title": "Община Враца с високо отличие за принос в социалните политики"}
{"url": "https://www.actualno.com/america/arjentina-i-urugvaj-uspjaha-da-se-preborjat-pochti-izcjalo-s-avarijata-s-toka-news_759493.html", "text": "    Електрозахранването е почти изцяло възстановено на територията на Аржентина и Уругвай , станала сутринта на 16 юни, обявиха в изявление властите в двете държави.      Срив в електроснабдителната система в неделя сутринта остави Аржентина и Уругвай без електричество. Аржентина обяви, че възнамерява да проучи подробно този безпрецедентен случай.   \"Според данни в 20:15 (01:15 бг време), 98% от общото електрозахранване е възстановено\", се казва в изявление на Министерството на енергетиката на Аржентина.\r\nДве компании, занимаващи се с доставката на ток в страната - Edesur и Edenor - също съобщиха, че са възстановили предоставянето на услуги на 100% от своите клиенти.  Националната електрическа компания на Уругвай съобщи, че \"98,5% от услугите, нарушени по време на сутрешната авария са възстановени, а работата на екипите по отстраняването на аварията ще продължи до ранните сутрешни часове\". ", "date": "2019.06.17", "title": "Аржентина и Уругвай успяха да се преборят почти изцяло с аварията с тока"}
{"url": "https://www.actualno.com/europe/london-i-moskva-obmisljat-vyzmojnostite-za-razmrazjavane-na-otnoshenijata-news_759562.html", "text": "     и Москва обмислят възможностите за „размразяване“ на отношенията, включително идеята за организиране на среща между държавният глава на Руската федерация Владимир Путин и британския премиер Тереза Мей, съобщава националният ежедневник The Guardian. Тя може да се състои на форума на лидерите на Г-20, който ще се проведе в Япония в края на месеца, пояснява изданието.      Ако плановете бъдат реализирани, това ще е първата среща на такова равнище след аферата „Скрипал“ от март 2018 г. Скандалът доведе до изгонването на 23 руски дипломати от Великобритания, последвано от експулсиране на същия брой британски дипломати от Русия.   Изгонването на британски дипломати сериозно повлия на способността на Великобритания да извършва дейност вътре в Русия. Москва затвори офисите на Британски съвет и дипломатическата мисия на страната в Санкт Петербург.\r\nОт редакцията обаче подчертават, че среща няма да бъде организирана, докато и двете страни не се убедят, че тя ще бъде продуктивна. Не е изключено Путин да предпочете да обърне страницата с Обединеното кралство след избирането на нов премиер в Лондон, допълва агенция Фокус.  Борис Джонсън, лидер в надпреварата за председателския пост в Консервативната партия, остро критикува действията на Русия в Сирия като външен министър, но преди случая „Скрипал“ пътува до Москва, за да се срещне с руския външен министър Сергей Лавров.\r\nСрещата на върха на Г-20, която се провежда в Осака на 28-29 юни, вероятно ще бъде последният международен ангажимент за Тереза Мей, припомня вестникът.    ", "date": "2019.06.17", "title": "Лондон и Москва обмислят възможностите за \"размразяване\" на отношенията"}
{"url": "https://www.actualno.com/vraza/restavrirat-130-godishnata-ekimdjieva-kyshta-v-orjahovo-news_759565.html", "text": "    Предстои реставрация на 130-годишната Екимджиева къща в Оряхово, която е със статут на архитектурно-строителен паметник на културата, става ясно от обявление на местната управа.      Прогнозната стойност на ремонта е 1,2 млн. лв. с ДДС. Той включва фасадна реставрация, реконструкция и консервация. Ще се подменят покривната конструкция, комините, улуци, корнизи, обшивки, водосточни тръби, прозорци, врати, мазилки, стъпала, балкони и т.н.\r\nСградата е със смесена собственост. Първият етаж е на общината, а вторият – на частни лица.   Родът на хората, поръчали да бъде построена къщата, е от Тетевен. За начало на строежа се води периодът 1986-1900 г.  Първият от рода, заселил се в Оряхово, е Мартин Милев. Негови потомци са Петър Дилов и Тодор Екимджиев, които занимавайки се с търговия, участват активно в икономическия живот на Оряхово в онова време. Изнасяли са най-вече кожи и пашкули, притежавали са големи складове и магазини, имали са собствен кораб и шлепове. Произвеждали качествени вина и обособено на първия етаж на къщата представително за времето си заведение било захранвано със собствено вино.       Потомък на рода, обитавал тази представителна за всички времена постройка, е днешният архитект Тодор Дилов (син на Тодор Дилов и Дица Екимджиева).\r\nКъщата е част от обемно-пространственото решение на площад „Дико Илиев“. Намира се близо до сградата на общината.\r\nВ сутерена има оригинално помещение за съхраняване на коняк- издълбана в ската полусфера с допълнително укрепен таван. На първо и второ ниво са били разположени огромни бъчви с отлежали вина, останали са следи от конструкция за тях.\r\nЧаст от финансирането е осигурено с постановление на Министерски съвет от декември месец на стойност 250 000 лв. ", "date": "2019.06.17", "title": "Реставрират 130-годишната Екимджиева къща в Оряхово"}
{"url": "https://www.actualno.com/society/novini-ili-novini-kartinata-na-pechata-za-17-uni-news_759466.html", "text": "    Средата на юни е, лятото е тук, а новините са като за лято – липсващи. В крайна сметка обаче тук-там се намира по нещо – нека видим какво       Матурата по английски език е протекла много лошо – средният спад в резултата е цели 18 точки! Явно и Game of Thrones не помага, за да учат децата английски – или пък учителите не са се много сетили да ползват такъв тип подход. За пръв път от години първите две места се заемат не от английски, а от математически гимназии, СМГ и Първа частна математическа гимназия. За сравнение миналата година в Топ 10 имаше само две математически гимназии, и то от четвърто място нататък.\r\nОт МОН не дадоха смислено обяснение на намалението в резултата. Според тях се дължи на факта, че това е най-масовата втора матура - английският е избран от над 14 000 деца, като част от тях според министерството не са избрали най-подходящия изпит и са надценили знанията си. Ведомството така и не призна, че има грешки и подвеждащи въпроси в матурата.   Македонски историци не дават Гоце Делчев, пише медията. На първо място е цитиран проф. Драги Георгиев, директор на Института за национална история и ръководител на македонския екип в съвместната комисия, създаден по силата на Договора за добросъседство. Георгиев казва, че в македонските учебници Гоце Делчев ще остане македонски революционер и по никакъв начин няма да приеме, че трябва да бъде признат за българин.     Основната тема касае туроператорите и как заради нови изисквания от страна на държавата трябва да се правят нови инвестиции, стигащи до 50 000 лева. Става въпрос за свързаността с НАП и какво трябва да се отчита директно пред данъчните. Само че на много компании май им е по-евтино да идат в чужбина, отколкото да седят в България при такова положение. Толкова е безинтересно тук, че от скука човек може да погледне от какво този път храбрите вестникари бранят Делян Пеевски. От жаби го бранят – от Frognews. Ние отдавна мислим, че Пеевски е достатъчно голям да се пази сам, но явно мислим погрешно. ", "date": "2019.06.17", "title": "Новини или Novini - картината на печата за 17 юни"}
{"url": "https://www.actualno.com/starazagora/ombudsmanyt-kani-starozagorci-na-syvmestna-priemna-news_759548.html", "text": "    На с председателя на общинския съвет (ОбС) Таньо Брайков и със секретаря на община Стара Загора кани старозагорци общественият посредник Надежда Чакърова. По време на приемната заинтересованите граждани ще могат да получат информация за дейността на съвета и на общинската администрация и за работата и правомощията на председателя на ОбС, секретаря на общината и обществения посредник на община Стара Загора.      Приемната ще се проведе на часа в офиса на омбудсмана на . За гражданите могат да звънят на телефон .    ", "date": "2019.06.17", "title": "Омбудсманът кани старозагорци на съвместна приемна"}
{"url": "https://www.actualno.com/crime/razsledvat-kmeta-na-kostenec-za-korupcija-news_759563.html", "text": "    Специализираната прокуратура, със съдействието на КПКОНПИ и СДВР, извършва разследване на корупционни действия на кмета на Костенец. Това съобщиха от пресцентъра на Апелативната специализирана прокуратура.      По неофициална информация градоначалникът Радостин Радев е арестуван. По-късно информацията беше потвърдена, както и че става въпрос за подозрение, че Радев е опитал да подкупи общински съветник да гласува по определен начин на заседание на Общинския съвет.\r\nЗаедно с кмета зад решетките е и местен бизнесмен - собственик на фирма, която спечелила проект в община Костенец. Бизнесменът се казва Ивайло Пашов. Те са задържани за 24 часа.\r\nРадев е втори мандат кмет на Костенец, като зае поста с подкрепата на БСП. Преди това е работил дълги години в частния сектор, бил е и общински съветник. Кметът е на 43 години. Роден е в Костенец, бил е съученик до 8-и клас със Стоян Зайков-Чане - човекът, който МВР издирва седмици наред заради две убийства и който по официална версия се след като беше намерен от полицията.  Радев е поредният арестуван кмет в последно време. Преди него, последният случай беше отново заради подкуп - задържан беше кметът на пловдивския район “Северен” Ральо Ралев. Кметът на Божурище Георги Димов пък беше арестуван с обвинение, че е продал общински земи на много занижени цени - 1,68 лева за квадратен метър. От началото на годината с обвинения след акции на Спецпрокуратурата са още кметовете на Созопол, Стрелча, Червен бряг и Чупрене – Панайот Рейзи, Стойно Чачов, Данаил Вълов и Ваньо Костин. ", "date": "2019.06.17", "title": "Разследват кмета на Костенец за корупция"}
