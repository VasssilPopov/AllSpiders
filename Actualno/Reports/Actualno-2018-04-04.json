{"url": "https://www.actualno.com/business/bdj-chaka-oshte-40-mln-lv-do-mesec-za-da-pokrie-dylgovete-si-news_668116.html", "text": "   Това каза Владимир Владимиров, изпълнителен директор на „Холдинг - БДЖ“ по време на изслушването си на Комисията по транспорт.  Владимиров допълни, че това е станало ясно от разговорите му с министър Ивайло Московски.   „Защо не ни подкрепите за това, че искаме да купим нови мотрисни влакове“, попита БСП Владимиров. По отношение на обществените поръчки, той заяви: „Нека да влязат компетентните органи. Компетентните органи са в БДЖ от десетилетия“, допълни Владимиров.   От 2009 г. са се случили много амортизации на активите на дружеството, допълни още Владимиров във връзка с казаното от заместник-председателя на ПГ на БСП Георги Свиленски за намаляването на активите на дружеството“.\r\nВладимиров поясни, че тези активи изискват охрана и са ненужни. „Какво искате да ги правим?“, попита Владимиров и обясни, че от 2009 г. са се случили много амортизации в БДЖ. Във връзка с твърдението на Свиленски, че приходите на дружеството са намалели, Владимиров поясни, че         - примерът на БСП за апартаментите не е удачен, тъй като те могат да се ползват, а вагони на 45 години не. Това каза Велик Занчев, заместник-министър на транспорта, информационните технологии и съобщенията.\r\n\"Никой не атакува тройната коалиция от нас, но 2009 г. ние като ръководство на БДЖ заварихме едно дружество в технически фалит. И сега ако не бяхме положили усилия през първото, второто и третото правителство на г-н Борисов, това дружество нямаше да съществува“, коментира Занчев, цитиран от Фокус.\r\nПо думите му 2009 г. е заварен финансов колапс, неплащани заплати, синдикати по гарата, депа и паланки. „2010 г. какво се случва? Правим финансов анализ и започваме да правим реформи. Кой понесе политическата отговорност при това оптимизиране на персонала 2011 г.?“, попита Занчев и подчерта, че това е министър Ивайло Московски.       „Стискаше му и пое тази политическа отговорност да реформира дружеството. Това с двата апартамента е некоректен пример, това не са апартаменти. Апартаментите може да ги ползваме, само че тези активи, които са над 45 години продължават да бъдат ограбвани, неслучайно казах, че имаме много неоперативни активи, от които дружеството трябва да се освободи\", заяви заместник-министърът.\r\nТой поясни, че „Не казвам, че сме светци, но полагаме усилия и се справяме със задачите, които са поставени пред железниците“, заяви министър Занчев.", "date": "2018.04.04", "title": "БДЖ чака още 40 млн. лв. до месец, за да покрие дълговете си"}
{"url": "https://www.actualno.com/politics/ermenkov-hem-ne-iska-da-obijda-borisov-hem-ne-polzva-beden-rechnik-news_668124.html", "text": "  Не искам да ги обиждам, но премиерът и финансовият министър се държат като кукли, които някой води и те не знаят накъде вървят. Това заяви народният представител от БСП Таско Ерменков в предаването \"Лице в лице\" на bTV.  Ако това беше в детска градина, децата щяха да се смеят едно на друго, добави червеният депутат, известен като агент на Държавна сигурност. Ерменков визира резкия завой на властта, след като финансовият министър Владислав Горанов обяви, че държавата няма да се меси в сделката за ЧЕЗ.   Според Ерменков е трябвало да има проверка на „Инерком България” от службите и да е ясно дали фирмата е рискова или не. Нали сме в ЕС – можеше да се подаде информация на чешките служби за това, обясни депутатът.   Тази сделка миреше на пране на пари или на закупуване на българския бизнес на ЧЕЗ в полза на някой друг, заключи Ерменков.", "date": "2018.04.04", "title": "Ерменков хем не иска да обижда Борисов, хем не ползва беден речник"}
{"url": "https://www.actualno.com/sciencelogy/pyrvijat-ruski-poshtenski-dron-se-razmaza-kato-muha-na-stena-video-news_668122.html", "text": "  Първият руски пощенски дрон имаше доста горчива съдба още при първия си полет, който приключи повече от злощастно.  Дронът беше пуснат на тестови полет в сибриския град Улан-Уде, но след като се издигна в небето, буквално полудя и с непредвидима на пръв поглед маневра се размаза в стената на близка сграда, подобно на истинско камикадзе. Обяснението е, че е възможно Wi-Fi връзки да са довели до катастрофата, тъй като в областта имало около 100 такива.       Полетът на дрона трябваше да е символ на нова пощенска услуга в региона, като имаше планове още от 2016 година да бъдат използвани дронове за доставки в необятната сибирска тундра. Руските пощенски служби набързо се разграничиха от случилото се, като официално посочиха, че са били гост на събитието и нямат нищо общо с техническото изпълнение.", "date": "2018.04.04", "title": "Първият руски пощенски дрон се размаза като муха на стена (ВИДЕО)"}
{"url": "https://www.actualno.com/football/livyrpul-i-barselona-s-komfortni-pobedi-v-shampionska-liga-video-news_668142.html", "text": "  Отборът на Ливърпул спечели английското дерби с Манчестър Сити на \"Анфийлд\" в 1/4-финален двубой от Шампионска лига. Играчите на Юрген Клоп спечелиха с категоричното 3:0, а точни за успеха бяха Мохамед Салах, Алекс Окслейд-Чембърлейн и Садио Мане, като и трите попадения паднаха през първото полувреме.  След края на срещата и двамата мениджъри ще имат проблеми за решаване. За мърсисайдци в началото на втората част звездата на тима Салах напусна заради травма. Хосеп Гуардиола и неговият Манчестър Сити може би изиграха най-слабия си мач за сезона, след като не отправиха нито един точен удар за всичките 90'.\r\nВсичко най-интересно от срещата вижте в .   Отборът на Барселона постигна категорична победа с 4:1 в първия 1/4-финален мач от Шампионска лига срещу Рома. На \"Камп Ноу\" играчите на Ернесто Валверде изиграха поредения си силен мач за този сезон, като не оставиха никакви шансове на римските \"орли\". Все пак Един Джеко успя да се разпише, за да остави минимални шансове на своя отбор да се класира сред най-добрите 4 в Европа.\r\nВсичко най-интересно от срещата, както и видео от головете, може да видите в .    ", "date": "2018.04.04", "title": "Ливърпул и Барселона с комфортни победи в Шампионска лига (ВИДЕО)"}
{"url": "https://www.actualno.com/curious/petja-dikova-zalubila-avgustin-zaradi-chuvstvoto-mu-za-humor-news_668134.html", "text": "  Петя Дикова отговорила на чувствата на писателя Августин Господинов с година закъснение. \"Запознахме се в гримьорната на bTV преди близо 2 години. Той ми писа още същия ден. С повече от година закъснение, реших да му отговоря. Засякохме се на премиера на книга, където брат ми ме заведе. Тогава той направи втори опит и се съгласих да се видим. Той спечели сърцето ми, като ме разсмя. Англичаните обичат да казват: \"Разсмей я и е твоя\". Е, отне му малко повече от шеги и закачки, но те бяха едно добро начало. И с ръста си – той е много висок и красив\", разказва Петя пред \"Love style\" за новото си гадже.  Родителите й – Аня Пенчева и Сашо Диков го приели бързо и безрезервно.   \"Тати каза: Виждам какво те е впечатлило в него, много е умен\" – издава тв водещата.   Дали двамата вече не стягат сватба? \"Не знам как се \"стяга\" сватба, ние сме се съсредоточили върху разпускането. Ако някога се оженим, няма да е стегнато, ще е обратното на стегнато\", пояснява Дикова. Тя внася яснота и по въпроса дали вече е готова да стане майка:\r\n\"Много се радвам, че ми задавате този въпрос, тъй като това се питат сигурно много момичета. И не защото отговорът трябва да е \"Да, готова съм\". Напротив – това е много личен и важен въпрос. Наскоро срещнах едно момиче на около 30 години с напълно изчерпан яйчников резерв. Тя е още млада, но вече е наясно, че нейният път към майчинството минава през ин витро или осиновяване. Аз нямам такива проблеми. Направих си тест и за мое щастие резултатите са добри. Но виждам, че проблеми понякога има, и то такива, които е можело да се разрешат навреме, ако профилактиката е била налице.\", добави Дикова.    ", "date": "2018.04.04", "title": "Петя Дикова залюбила Августин заради чувството му за хумор "}
{"url": "https://www.actualno.com/asia/kakvo-se-razbraha-za-sirija-ruhani-putin-i-erdogan-snimki-news_668137.html", "text": "     В изявлението, публикувано след близо двучасовата среща, проведена при закрити врата, се казва, че лидерите Те подчертават продължаващата си , независимост, единство, териториален интегритет и светски характер. В декларацията се изразява „решимостта за противопоставяне срещу всички сепаратистки идеи, целящи да подкопаят суверенитета и териториалния интегритет на Сирия, както и националната сигурност на съседните държави“.         Президентите „изразяват своето убеждение, че не може да има военно решение на сирийския конфликт и че конфликтът може да бъде завършен единствено чрез договорен (между страните) политически процес“.\r\nТе обявиха, че се задължават „да следват резултатите от Конгреса, отразяващи волята на представителите на всички сегменти от сирийското общество и конкретно споразумението за създаване на Конституционен комитет, подкрепен от генералния секретар на ООН и международната общност“.\r\nТримата настояха за „необходимостта от това да се помогне на сирийците във възстановяването на единството на тяхната страна и в постигането на политическо решение на продължаващия конфликт чрез инклузивен, свободен, честен и открит, воден и притежаван от Сирия процес, основан на свободната воля на сирийския народ и водещ до създаването на Конституция, която ще има подкрепата на сирийския народ и свободни и честни избори, с участието на всички имащи права сирийци и под наблюдението на ООН“,    Лидерите подчертават, че форматът \"Астана\" \"е бил единствената ефективна международна инициатива, която е спомогнала за намаляване на насилието в Сирия и е допринесла за мира и стабилността в Сирия, давайки импулс на \"Женевския процес\" за намирането на дългосрочно политическо решение на сирийския конфликт\", се добавя в съобщението.     Президентите също потвърдиха решимостта си да продължат активното сътрудничество в Сирия за постигане на дългосрочно примирие между враждуващите страни и за насърчаването на политическия процес, предвиден в резолюция 2254 на Съвета за сигурност на ООН. Трите страни ще продължат сътрудничеството, с цел да се „ликвидира окончателно“ „Ислямска държава“, „Фронта ан Нусра“ и всички други индивиди, групи, дейности и фирми, свързани с „Ал Кайда“ и „Ислямска държава“, се казва в декларацията.   Лидерите подчертават, че е изключително важно, в рамките на борбата срещу тероризма, да се отделят джихадистките групировки от групите от въоръжената опозиция, които биха се присъединили към режима на примирие и това е решаващо за намаляване на жертвите сред мирното население.   Обещават да защитават мирните граждани, да подпомагат хуманитарните усилия\r\nПрезидентите също посочиха, че са решени да „ускорят усилията за осигуряване на спокойствие в страната и да защитават мирните граждани в зоните за деескалация, а освен това да осигурят скоростен, безопасен и безпрепятствен хуманитарен достъп до тези зони“      „Те призовават международната общност и по-конкретно ООН и нейните хуманитарни служби, да увеличат помощта си за Сирия, като изпратят допълнителна хуманитарна помощ, засилят хуманитарните дейности, възстановят основната инфраструктура, включително социалните и икономическите съоръжения и съхранят историческото наследство“, се казва в съобщението.\r\nВ изявлението се отбелязва развитието на ситуацията в Сирия след последната тристранна среща през ноември м.г. в руския черноморски курорт Сочи, когато тримата се събраха, за да обсъдят прогреса по мирните преговори, водени в Астана и промените в договорените зони за деескалация в Сирия.\r\nСред другите решения, които бяха взети в Анкара е следващата среща да се проведе в Иран, по покана на иранския президент Хасан Роухани.", "date": "2018.04.04", "title": "Какво се разбраха за Сирия Рухани, Путин и Ердоган? (СНИМКИ)"}
{"url": "https://www.actualno.com/politics/valjat-ostavki-zaradi-sluchaja-s-izbjagalite-zatvornici-news_668133.html", "text": "   , съобщиха от правосъдното министерство.   по разпореждане на министър-председателя Бойко Борисов и след проверка на място. Това се случва след вчерашното бягство от Централния софийски затвор на двамата рецидивисти Владимир Пелов и Радослав Колев.   Оставките са приети от министъра, като длъжностите им ще бъдат временно заети от служители на Главна дирекция „Охрана“ към Министерство на правосъдието.   Работата на комисията по изясняване на обстоятелствата и фактите относно бягството на лишените от свобода за тежки престъпления Владимир Пелов и Радослав Колев продължава.\r\nСлед представяне на доклада от комисията до 12 април, ще бъдат предприети дисциплинарни мерки спрямо действията на пряко отговорните служители, в резултат на които е извършен този изключително тежък инцидент.        ", "date": "2018.04.04", "title": "Валят оставки заради случая с избягалите затворници"}
{"url": "https://www.actualno.com/society/momcheto-se-udavilo-verojatno-zaradi-shvashtane-news_668130.html", "text": "  17-годишният младеж, който се удави в язовир „Копринка” днес, най-вероятно е получил схващане заради студената вода, заяви Кольо Радуков, който е ръководител на спасителната водолазна група. Митко, който е ученик в гимназията по лека промишленост и туризъм, заедно със свои приятели отишли на водоема да се забавляват. Заради топлото време решили да се гмуркат, но не съобразили, че водата е много студена. Скочил от скалата и повече не се показал. Неговите приятели направили опит да му помогнат, но безуспешен. На мястото на инцидента веднага пристигнаха водолазни екипи от община Казанлък.  Заради мътната вода и ниските температури, търсенето на тялото на удавника бе прекратено. Утре в 10 часа сутринта ще бъде подновено. Кольо Радуков, който е ръководител на спасителната - водолазна група предупреди: \"Да не се залъгват хората от топлото време. Водата е студена и се стига до такива инциденти като днес. Нека ходят по планини и язовири, но да не влизат във водоеми. Много е опасно.\" Според специалистите силното течение може да затрудни издирвателните мероприятия.   ", "date": "2018.04.04", "title": "Момчето се удавило вероятно заради схващане"}
{"url": "https://www.actualno.com/europe/avstrija-zabranjava-zabradkite-v-detski-gradini-i-uchilishta-news_668121.html", "text": "  Австрийското правителство съобщи намерението си да забрани забрадката за момичета в детските градини и началните училища. Министърът на образованието Хайнц Фасман заяви, че проектозаконът ще бъде готов до лятото. Той добави, че това ще бъде \"символичен\" акт, независимо колко деца всъщност ще бъдат засегнати.  Вицеканцлерът Хайнц-Кристиан Щрахе от крайнодясната Партия на свободата постави идеята за забрана на забрадката през уикенда, като каза, че момичетата \"под 10-годишна възраст трябва да бъдат защитени\" и да могат \"да се интегрират и да се развиват свободно \".   Канцлерът Себастиан Курц от дясноцентристката Народна партия също подкрепи идеята, казвайки пред радиостанцията Oe1: \"Искаме всички момичета в Австрия да имат същите възможности\" и че той иска да избегне развитието на \"паралелни общества \".   В. \"Курир\" съобщава, че нито министерството на образованието, нито различните експерти, попитани от вестника, не са били в състояние да предоставят данни за това колко момичета понастоящем носят забрадки в детските градини и началните училища.\r\nКарла Амина Багхаджати, говорител на Ислямската религиозна общност в Австрия, нарече дебатът за забрадката \"незначителен въпрос\", на който се отделя непропорционално внимание. Всички училища, засегнати от проблема, трябва да бъдат ангажирани с \"диалог\", каза тя.       Дебатите около имиграцията и идентичността бяха от основно значение за миналогодишната предизборна кампания, в резултат на която Курц се превърна в канцлер, след като постигна коалиционно споразумение с Партията на свободата.\r\nСлед мигрантската криза през 2015 г. Австрия получи над 150 000 искания за гарантиране на убежище – което като брой хора представлява почти 2% от нейното население, наброяващо 8,7 млн. души.", "date": "2018.04.04", "title": "Австрия забранява забрадките в детски градини и училища "}
{"url": "https://www.actualno.com/america/osyjdan-biznes-partnior-na-trymp-ot-ruski-proizhod-govori-pred-senata-news_668129.html", "text": "  Роденият в Русия и криминало проявен бизнесмен Феликс Сатър, който се оказа бизнес партньор на американския президент Доналд Тръмп, свидетелства пред Комисията по разузнаването на Сената – един от органите, занимаващи се с евентуалната руска намеса в американските президентски избори.  Изслушването на Сатър мина при затворени врати. Той не пожела да коментира какво е казал пред сенаторите при излизането си, предаде ABC.   Сатър е с дебело криминално досие – намушкал е със счупена чаша човек в лицето по време на сбиване в бар през 1998 година и е пледирал \"виновен\" при процес за рекет и изнудване в полза на руска мафиотска организация, като при това дело става въпрос за борсова измама на стойност 40 млн. долара. Работи в Bayrock – компания, която в началото на века е партньор на Тръмп по сделки с недвижими имоти. Там Сатър е бил скрит партньор, а Bayrock е дала финансиране за проекти на Тръмп като Trump SoHo, за който сегашният американски президент получава заем от 275 млн. долара, и проекти във Форт Лодърдейл и Финикс. А възможността Сатър да влезе в Bayrock е гарантирана след признанието му пред съда относно измамата за 40 млн. долара, тъй като той става информатор на ФБР, а досието му бива засекретено.   Отделно Сатър сътрудничи на Тръмп за проекта му да строи Trump Tower в Москва и обещава, че ще привлече „всички около Путин” като инвеститори.\r\nСамият Сатър не отрича пред ABC, че е бил сътрудник на американските служби, като казва, че е бил информатор още на ЦРУ.       ", "date": "2018.04.04", "title": "Осъждан бизнес партньор на Тръмп от руски произход говори пред Сената"}
{"url": "https://www.actualno.com/society/chistachkata-e-naj-golemijat-humanist-zajavi-prof-nikolaj-radulov-news_668120.html", "text": "  В целият затвор чистачката Христина Александрова се е оказала най-големият хуманист. Това заяви в \"Лице в лице\" експертът по сигурността проф. Николай Радулов по повод бягството на двама затворници и опитът на чистачката да го осуети.  \"Целият затвор е в ръцете на затворниците. Те си имат местно самоуправление, там управлява най-големият бандит, при такава ситуация истинско чудо, че не са се разбягали всички. Може би не са, защото в затвора им е по-уютно\", заяви Радулов. Той допълни, че надзирателите в затвора са изключително обезкървени. \"В сградата има два-три пъти повече затворници, отколкото е капацитета й. Не могат да си изпълняват задълженията\", каза Радулов. И допълни, че може би единственият вариант условията в затвора да се подобрят, е там да влязат да лежат политици. \r\n\"През 2014-та година затворът беше проверен от Европейска комисия, а резултатът беше отчайващ - той не отговаря на нито един от критериите за затвори\", заяви още Радулов. \"В затвора се продават и консумират наркотици. Разполагат с мобилни телефони. Това трябва да се промени\", допълни експертът по сигурността.   ", "date": "2018.04.04", "title": "Чистачката е най-големият хуманист, заяви проф. Николай Радулов "}
{"url": "https://www.actualno.com/crime/nov-shtrih-na-bjagstvoto-ot-sofijskija-zatvor-slujitel-pusnal-zatvornicite-prez-kluchova-vrata-news_668127.html", "text": "  Не е ясно защо служител в Софийския централен затвор отваря вратата, която разделя помещението за свиждания и външния коридор, от който идват посетители, които имат свиждане с излежаващи присъдите си затворници.  Установено е, че . При получаване на колета, двамата вадят оръжията си, които не са били внесени с тази пратка, и обезвреждат надзирателите. След това минават в помещението за свиждане, което в този момент се почиства от чистачката Христина Александрова. От там минават през вратата, която може да бъде отворена само с бутон отвън - същата врата, през която влизат посетителите за свиждане.   Засега предположението е, че пистолетът, използван при бягството, е бил вкаран в затвора на части. Бившият директор на Софийския затвор Милети Орешарски каза пред БНТ, че още докато е управлявал учреждението, е имало такива методи.   В Софийския затвор един охранител отговаря за 150 затворници.\r\nПелов има 30-годишна присъда, като първото му престъпление е през 1996 г., когато влиза в едно чейндж бюро в Пловдив, убива собствениците на място и взима около 300 долара. След това се укрива, разказа Красимир Занев, бивш началник на служба \"Издирвания\". Занев допълни, че Пелов много добре познава планините около Ботевград, което е направило издирването му изключително трудно. По-късно, през 2011 година Пелов и негов бивш съкилийник извършват въоръжен грабеж в златарско ателие в Ботевград, където също убиват собственика и бягат. Докато бягат от полицията, Пелов взима за заложници цяло семейство, което по-късно освобождава и се укрива.       \"Един много интересен случай – при издирването патрул го спира на пътя за проверка. Искат му документите за самоличност, а той вади пистолет и ги кара да легнат на земята. Държи ги на прицел, качва се в полицейската кола и бяга\", разказа още Занев.\r\nПрез 2016 година в центъра на Ботевград Пелов убива двама мъже от ромски произход с незаконно оръжие.\r\nДругият избягал е Радослав Колев, убил с чук и нож 52-годишен служител на НАП и ранил тежко друг мъж, който е интимен партньор на убития. Колев има присъда от 26 години.       ", "date": "2018.04.04", "title": "Нов щрих на бягството от Софийския затвор - служител пуснал затворниците през ключова врата"}
{"url": "https://www.actualno.com/ruse/svlachishteto-v-pirgovo-e-realna-opasnost-news_668139.html", "text": "  Свлачището на територията на село Пиргово представлява реална опасност за хората и техните имоти, съобщиха от пресцентъра на Областна администрация - Русе. Областният управител Галин Григоров и ресорният заместник областен Валентин Колев, заедно с началника на отдел „Държавна собственост“ инж. Огнян Атанасов посетиха на място и се запознаха със създалата се рискова обстановка, предизвикана от силно активизирано свлачище на територията на село Пиргово. То е регистрирано още през 70-те години на 20-ти век, но от миналата година се наблюдава засилена активност. За минимизиране на опасността от причиняване на щети са предприемани различни мерки, сред които свикване на комисии от специалисти, а също и подаване на сигнали до компетентни институции. Моментната обстановка е породена както от обилните валежи, паднали през изминалата седмица, така и от повишеното ниво на подпочвените води.  Засегнатите жители споделиха своите притеснения за имуществото и живота си. Нанесените щети се изразяват предимно в пропадане на части и свличане на земни маси, представляващи части от дворовете на живущите. Тези процеси са предизвикали срутване на стопански постройки и образуване на пукнатини по къщите на хората на ул. „Пиргос“.   Свлачищните процеси продължават да бъдат активни и представляват реална опасност за имотите и техните обитатели.   В тази връзка областният управител предприема необходимите мерки. Сред тях са спешното сигнализиране на Междуведомствената комисия за възстановяване и подпомагане към Министерски съвет с цел осигуряване на средства за необходимите геолого-проучвателни дейности за изясняване на причините и други дейности за овладяване на процеса. Григоров е и в постоянен контакт с всички страни, имащи отношение по проблема.", "date": "2018.04.04", "title": "Свлачището в Пиргово е реална опасност "}
{"url": "https://www.actualno.com/europe/plashtame-danyk-dori-za-polovin-den-v-gyrcija-news_668126.html", "text": "  Туристите в Гърция ще трябва да плащат данък дори при резервирането на хотел за половин ден. Това обявиха гръцките власти, разяснявайки особеностите на курортната такса, която влезе в сила от 1 януари тази година.  Данъкът важи за всички туристи, които са се настанили в хотели от всички категории или в лицензирани мебелирани апартаменти или къщи. В зависимост от категорията данъкът от всеки турист за денонощие е следният:   за хотели 1 и 2 звезди – 0,5 евро;   за хотели 3 звезди – 1,50 евро;\r\nза хотели 4 звезди – 3 евро;       за хотели 5 звезди – 4 евро.\r\nДанъкът трябва да се плаща и при краткосрочна аренда чрез онлайн платформи, от типа на Airbnb, но само в случаите, ако има допълнителни услуги – закуска или предоставяне на спално бельо. В този случай данъкът на човек е 0,5 евро на ден. ", "date": "2018.04.04", "title": "Плащаме данък дори за половин ден в Гърция "}
{"url": "https://www.actualno.com/europe/moskva-pita-kyde-sa-domashnite-lubimci-na-skripal-news_668144.html", "text": "  Говорителят на външното  министерство на Русия - Мария Захарова, заяви, че състоянието и  местонахождението на домашните животни на Скрипал може да помогне за  разкриването на отравянето му. Тъй като могат да предоставят нови улики  на разследващите. „Ние имаме достоверна  информация, че Скрипал са имали домашни любимци в къщата си”, съобщи  Захарова по време на брифинг. „Това е пряко свързано със случая, особено  ако говорим за атака с химическо оръжие. Има доста улики, че отравянето  им се е случило в дома им”, допълни тя. „Къде са животните и в какво  състояние са? Защо британската страна още не е споменала нищо за тях?  Говорим за живи същества и ако се използват токсични агенти тези  същества вероятно са страдали”, заяви Захарова. Предишният ден племенницата на  Скрипалови е обяснила, че в къщата им е имало морски свинчета и няколко  котки. Тя отхвърля идеята бившият шпионин и дъщеря му да са били  отровени в къщата им, тъй като животните също е щяло да бъдат засегнати. Лондон обвини Москва, че стои  зад опита за убийство, но Русия яростно отрича. От своя страна руските  власти обвиняват Великобритания и САЩ, че са организирали атаката. Повече от 150 руски дипломати бяха изгонени от САЩ, ЕС и НАТО и други страни, като превантивна мярка срещу Русия.   ", "date": "2018.04.04", "title": "Москва пита: Къде са домашните любимци на Скрипал?"}
{"url": "https://www.actualno.com/showbusiness/kolin-farel-vleze-v-klinika-news_668146.html", "text": "  Ирландският актьор Колин Фарел постъпи в клиника за рехабилитация. Причината – звездата от „Шефове гадняри“ иска да предотврати евентуално повторно посягане към забранените субстанции.  Актьорът е „чист и трезвен“ от години, а превантивното му влизане в клиниката се дължи на натоварените месеци, в рамките на които той работи по три различни филма. Фарел е почувствал, че може отново да се \"хлъзне по наклонената плоскост\", разкрива източник, близък до звездата. Фарел е постъпил в луксозната клиника \"Медоус\" в Аризона, САЩ, където преди са пребивавали и търсили лечение от зависимостите Кейт Мос, Селена Гомес и Кевин Спейси.   ", "date": "2018.04.04", "title": "Колин Фарел влезе в клиника "}
{"url": "https://www.actualno.com/curious/dneven-horoskop-za-5-april-news_668088.html", "text": "     Този четвъртък ще ви изненада с откриването на нова територия за действие. Ще бъдете приятно изненадани от способностите ви.    Този четвъртък бъдете честни със себе си. Не си губете времето за неща, които знаете, че нямат голям шанс за успех. Понякога само желанието не е достатъчно.     Този четвъртък ще разберете, че имате повече привърженици на идеите ви. Това само по себе си не е гаранция за успех, но е една добра основа за него. Този четвъртък ще разберете, че скромността краси човека. Имайте по-малко желания и скоро ще бъдете приятно изненадани от мащаба на тяхното изпълнение.     Този четвъртък обещава да ви дари изключителна доза взаимност и любов от страна на партньора ви. Не забравяйте за ваше обещание към родителите ви. Денят няма да протече по мед и масло, но ще имате своите малки и много сладки победи на служебния фронт. В личен план ще трябва да сте малко по-отстъпчиви.    Не се колебайте да мечтаете с размах. Каквото си представите – това и ще получите, така че не си поставяйте спирачки.   Днес ще получите дълго очаквано признание за вашата правота и способности.  Благодарете и не измъчвайте човека до вас с нравоучения.    Помислете как бихте могли да опресните знанията си или да придобиете нови такива. Никога не е  късно да научим повече, всъщност никога не трябва да спираме. Настроили сте се за почивка, но ви очаква много интензивен ден. За успешното му приключване ще е необходима именно вашата инициативност.    Очаквайте промяна в плановете за деня. Не се сърдете на половинката си ако промени решението си в последния момент. Важното е и двамата да се чувствате добре, а не поотделно. Това е ден, в който ще научите много от позицията ви на мълчалив наблюдател. Ще може да използвате информацията по ваше усмотрение и без да давате обяснение на никого.", "date": "2018.04.04", "title": "Дневен хороскоп за 5 април"}
{"url": "https://www.actualno.com/society/novinite-naj-vajnoto-za-denja-4-april-news_668099.html", "text": "          Ръководството на Софийския затвор преди около 2 месеца е получило два сигнала за готвено от Владимир Пелов бягство, твърдят източници на bTV. На тези сигнали обаче не е обърнато никакво внимание.     Временно преназначеният на длъжността главен директор на Главна дирекция „Изпълнение на наказанията“ Свилен Цветанов и началникът на затвора в София Петър Кръстев подадоха оставки, съобщиха от правосъдното министерство.       Свидетел разказа как са избягали двамата рецидивисти от Софийския централен затвор. Според показанията, двамата били въоръжени – с пистолет и нож. По официална информация са произведени три изстрела, а свидетелят разказа, че имало викове \"въоръжени са\", хората тичали и залягали. Не е ясно защо служител в Софийския централен затвор отваря вратата, която разделя помещението за свиждания и външния коридор, от който идват посетители, които имат свиждане с излежаващи присъдите си затворници.     Министрите на правосъдието Цецка Цачева и на вътрешните работи Валентин Радев ще бъдат изслушани в Народното събрание по случая с двамата избягали престъпници от Централния софийски затвор. Пловдив е рекордьорът по замърсяване на въздуха с фини прахови частици. Това сочат данните на гражданска организация от доброволци, които измерват чистотата на въздуха в страната - Airbg.info. Имахме оперативна информация от миналото лято за готвено бягство на лицето Владимир Стефанов Пелов и бяха предприети необходимите мерки, но за жалост се случи така, че той сега избяга от затвора. Това заяви от парламентарната трибуна вътрешният министър Валентин Радев. Без реално противопоставяне премина гласуването на първо четене на новите промени в Закона за енергетиката. Седмица преди обявения национален протест на хората с увреждания срещу предложената от държавата концепция за реформа в медицинската експертиза, здравното министерство предложи първия нормативен акт, свързан с нея. Има един световен заговор на МОСАД, ЦРУ и ДС... За да бъде отклонена евроориентацията на България, трябва да бъде произведен този скандал. Това заяви в интервю за bTV членът на Комисията по досиетата Екатерина Бончева в коментар за случая с проф. Юлия Кръстева, за която се разбра, че е сътрудничила на Държавна сигурност. В обща декларация в сряда, обнародвана след тристранната среща в турската столица Анкара между президентите на Турция, Иран и Русия Реджеп Таийп Ердоган, Хасан Рухани и Владимир Путин, бе подчертана общата решимост за противопоставяне на сепаратизма, както и използването на тероризма като извинение за промяна в Сирия, предава Anadolu Agency. Русия поиска среща на Съвета за сигурност на ООН в четвъртък за обсъждане на британските обвинения, че Москва е използвала химически агент срещу бившия руски агент Сергей Скрипал в Англия през март.  ", "date": "2018.04.04", "title": "Новините: Най-важното за деня, 4 април"}
{"url": "https://www.actualno.com/crime/predi-meseci-imalo-dva-signala-za-bjagstvoto-v-sofijskija-zatvor-news_668143.html", "text": "   , твърдят източници на bTV. На тези сигнали обаче не е обърнато никакво внимание.  Според източниците двамата рецидивисти Владимир Пелов и Радослав Колев са обмисляли . Пелов е планирал да изчезне първо с бившия си съпроцесник Димитър Иванчев – Шошора, но след това е включил в схемата Радослав Колев.   На 28 февруари анонимен затворник сигнализира за подготвяното бягство. Твърди, че съучастникът на Пелов – Димитър Иванчев – Шошора, е подкупил с цигари двама затворници от Механичния цех. Целта била да се изработят приспособления за катерене тип \"котки\". Планът с катеренето на Пелов обаче пропада. И вероятно тогава в плана за бягство е включен Радослав Колев.   С пистолета Пелов се е снабдил предварително, твърди друг източник на bTV от затвора. \r\n\"Разберете, всичко е било планирано. Било е планирано да дойде вчерашният ден, Владо Пелов да бъде извикан, за да си получи техниката, всичко това е било дълбоко обмислено. И е била избрана добрата смяна\", разказва източникът.       И двамата шефове на охраната в затвора са пуснати в отпуск, допълва той. По думите му се е случило \"малкото зло\", тъй като е . Пистолетът може да е внесен от вътрешен човек или да е вкаран с някоя от пратките с храна за затвора. - не е ясно защо служител в Софийския централен затвор отваря вратата, която разделя помещението за свиждания и външния коридор, от който идват посетители, които имат свиждане с излежаващи присъдите си затворници. Установено е, че бутонът е натиснат от човек от персонала, като това е станало след като затворниците Владимир Пелов и Радослав Колев, придружени от двама надзиратели, отиват точно до помещението за свиждане, за да получат колет с телевизор, за което са имали разрешение. При получаване на колета, двамата вадят оръжията си, които не са били внесени с тази пратка, и обезвреждат надзирателите.\r\nЗа слабости в охраната на затвора призна и главният секретар на МВР Младен Маринов.       Припомняме, че двамата затворници от Софийския затвор вчера нападнаха надзирател и избягаха. Все още са на свобода. Временно преназначеният на длъжността главен директор на Главна дирекция \"Изпълнение на наказанията\" Свилен Цветанов и началникът на затвора в София Петър Кръстев .", "date": "2018.04.04", "title": "Преди месеци имало два сигнала за бягството в Софийския затвор"}
{"url": "https://www.actualno.com/politics/makarov-sluchajat-skripal-e-geopoliticheska-provokacija-sreshtu-rusija-news_668132.html", "text": "   Не се чувстваме в изолация, това е очевидно. Това заяви в интервю за \"Фокус\" Н. Пр. – посланик на Руската Федерация в България, коментирайки вълната на изгонените 150 руски дипломати от 28 държави и от мисиите в ООН и НАТО следствие на .  „Първо, да започнем от това, че когато казахте за 150 дипломати, които ще напуснат териториите на държави, където са работили, и ще се завърнат в Русия, бих искал да напомня за такова понятие като принцип на реципрочност, който е определен от Международната конвенция за дипломатическите отношения от 1961-ва година. Според този принцип Русия ще отговори със същите действия и също ще експулсира 150 дипломати от страните, които са експулсирали наши руски дипломати. Това е първо, за да разберете, за какво става дума. При нас всичко се изгражда върху принципа на взаимност, това е нормална международна дипломатическа практика“, заяви Анатолий Макаров в интервю за \"Фокус\". с цел колкото може по-силно да вбие клин между Русия и Запада“, допълни още той.    на своя гражданин, бивш шпионин, по-късно станал английски разузнавач. „Нямахме никакви причини за това. Ние сами го пуснахме този човек и той е живял в Англия през последните няколко години. Така че какъв смисъл имаше да правим това в навечерието на изборите за президент, които се проведоха през март, както знаете, и пред Мондиал? Някой беше заинтересован от това. Помислете, кой? Ние не сме заинтересовани. Не ни беше необходимо да създаваме такъв фон за себе си“, аргументира се Макаров.    В цивилизованото общество съществува такова понятие, като презумпция на невинност. Сигурен съм, и вие го знаете. Ние винаги с голямо уважение се отнасяхме към дипломатическата и юридическа школа на Нейно Величество Кралицата. Сега обаче виждам, че няма такъв принцип. Изобщо неразбираема и странна за мен е такава форма на солидарност, като извиването на ръцете на своите съюзници в НАТО и Европейския съюз – т.е. това, което виждаме сега“, допълни още той.", "date": "2018.04.04", "title": "Макаров: Случаят „Скрипал“ е геополитическа провокация срещу Русия"}
{"url": "https://www.actualno.com/balkani/14-ot-hyrvatskite-pensioneri-mizerstvat-news_668076.html", "text": "  26,5% от хърватските граждани над  65-годишна възраст са заплашени от бедност. Средният показател за  страните от Европейския съюз е 14,7%, което означава, че два пъти повече  хърватски пенсионери са изложени на риск от мизерия. Рискът от бедност е един от  трите критерии, който Европейската комисия използва, за да оцени  състоянието на пенсионната система в страните-членки. Другите два са  пенсионната възраст и съотношението между пенсията и заплатата преди  пенсионирането, предаде БГНЕС. И според тези два критерия възрастните хървати имат нисък стандарт на живот.  ", "date": "2018.04.04", "title": "1/4 от хърватските пенсионери мизерстват "}
{"url": "https://www.actualno.com/europe/rusija-iska-sreshta-v-oon-zaradi-skripal-news_668141.html", "text": "  Русия поиска среща на Съвета за сигурност на ООН в четвъртък за обсъждане на британските обвинения, че Москва е използвала химически агент срещу бившия руски агент Сергей Скрипал в Англия през март. Това съобщи руският посланик в организацията Василий Небензя.  Той поясни, че срещата ще бъде организирана на базата на писмо от 13 март, изпратено на съвета от британския премиер Тереза Мей, в което се казва, че с \"висока степен на вероятност\" Москва е отговорна за атаката.   15-членният съвет обсъди за първи път атаката в Солсбъри на 14 март по молба на Обединеното кралство.   На 4 март Сергей Скрипал и дъщеря му Юлия бяха отровени с химически агент новичок. Случаят доведе до разрив в отношенията между Великобритания и Русия.", "date": "2018.04.04", "title": "Русия иска среща в ООН заради Скрипал"}
{"url": "https://www.actualno.com/asia/kitaj-s-nova-porcija-ot-mita-sreshtu-sasht-tyrgovskata-vojna-se-zadylbochava-news_668083.html", "text": "  Китай продължава с ответните мерки срещу митата от 25% върху вноса на стоманата и 10% върху алуминия, които САЩ въведе.  Пекин сложи 25% мито върху общо 106 продукта, които се внасят от САЩ. Сред тях са продукти като тютюн, уиски, соя, говеждо месо, автомобили и химикали. Според Reuters става въпрос за стоки за оборот 50 млрд. долара. Припомняме, че САЩ обложи 1300 вида китайски стоки с 25% мито, повечето от които са технологични – от електродиоди до компоненти за роботика и IT продукти. Кога обаче в сила влизат китайските мита ще зависи от това кога влизат в сила американските.   Новината предизвика раздвижване на финансовите пазари, като американските държавни облигации поевтиняха с 1,5%, а цената на соята падна с 5% и е на път да достигне най-ниската си стойност от юли 2016 година насам. За мнозина анализатори новата стъпка на Китай означава коренна промяна на играта, макар Доналд Тръмп да не признава, че САЩ води търговска война с китайската икономика.   Припомняме, че Китай вече обложи с мито вноса на плодове, фъстъци, свинско месо и вино от САЩ в знак на протест срещу митата върху стоманата и алуминия.", "date": "2018.04.04", "title": "Китай с нова порция от мита срещу САЩ, търговската война се задълбочава"}
{"url": "https://www.actualno.com/music/mestata-za-krosouvyr-shouto-na-dejvid-garet-na-6-uni-zapochvat-da-se-izcherpvat-news_668073.html", "text": "  Близо 7000 места в Арена Армеец  вече са запълнени за предстоящото на .  Това ще бъде първо гостуване на магнетичния цигулков виртуоз  в България, след като стана ясно, че предвиденият за по-рано тази година класически концерт  няма как да се състои.   и билети продължават да се продават с пълна сила, след като феновете на съвременния Паганини се оказаха хиляди и са повече от нетърпеливи да видят своя идол  за първи път.\r\n„За момента няма никакви индикации за промяна в графика на Гарет за месец юни. Работим с мениджмънта му по план, предстои Дейвид да даде няколко  ексклузивни интервюта за български медии, а в началото на юни го чакаме дори ден преди концерта , за да се срещне с фенове и да разгледа София“, споделиха организаторите от     ще ни направи една вдъхновяваща разходка през най-големите си хитови композиции, между които и оригинални  цигулкови адаптации на вечни рок и поп класики, заедно с 6-членния си бенд, на фона на спиращи дъха аудио-визуални ефекти.\r\nДатата в София е част от световното кросоувър турне на Дейвид Гарет Explosive Live,  събиращо в един мащабен, грандиозен спектакъл превърналите се в тотални музикални феномени албуми Explosive и Rock Revolution.     е музикално явление, в което Дейвид Гарет свири на електрическа цигулка,  и сътворява на живо един феноменален микс от тежки и интензивни рок мелодии и великолепни балади, примесени с първокласна класическа музика.\r\nБилети за първия концерт у нас на Дейвид Гарет могат да се и на касите от мрежата на Eventim в цялата страна. Цените са между 65 лв. и 185 лв.    Актуална информация може да се намери в официалното  фейсбук събитие ", "date": "2018.04.04", "title": "Местата за кросоувър шоуто на Дейвид Гарет на 6 юни започват да се изчерпват"}
{"url": "https://www.actualno.com/vidin/kmetyt-na-vidin-napravi-darenie-na-detska-gradina-news_668079.html", "text": "  В навечерието на Великденските празници кметът на Община Видин Огнян  Ценков дари лични средства в полза на филиал „Звънче“ на детска градина  „Мир“, гр. Дунавци. Той отиде на място, за да се срещне с колектива и  възпитаниците на филиала. Видинският кмет връчи дарението на директора  Валя Йорданова. Средствата ще бъдат оползотворени за ремонтни дейности в  сградата на детската градина. „Много се радвам, че днес съм при вас,  където ме посрещате толкова гостоприемно. С осъществяването на  необходимите ремонти тук, ще имате още по-добри условия за обучение и  възпитание. Още в началото на своя мандат аз поех ангажимента да  подкрепям деца и младежи от нашата община. Затова правя своя подарък и  за вас, своето лично дарение, за да стане по-бързо ремонта и се закупи  необходимото оборудване“ – каза Ценков. И пожела на всички да посрещнат  Великден с много настроение, да са здрави и в домовете им да цари  разбирателство и благоденствие.  Директорът на детската градина благодари от името на целия екип, на  децата и родителите им за жеста и заяви: „Ще продължим да работим с още  повече желание, защото знаем, че имаме подкрепа“. На събитието присъства  и кметът на гр. Дунавци Димо Скорчев, който също изрази благодарността  си за усилията и помощта от страна на Огнян Ценков и ръководството на  Община Видин.   Във филиал „Звънче“, който се намира в гр. Видин, се обучават 75  деца. Помещенията в сградата, както и санитарните възли вече се  подготвят за ремонта. Той ще се реализира с помощта на Общината, с  предвидените в списъка за капиталови разходи за тази година 8 000 лв.,  както и със собствени средства, осигурени благодарение на доброто  стопанисване и усилията на ръководството и колектива на детската  градина. „Виждаме, че резултатите от оптимизацията на детските градини  вече са налице. Всичко това се случва, когато заедно вървим към целта,  която сме си поставили. Целта беше да усъвършенстваме детските градини,  да ги модернизираме. Сигурен съм, че средствата, които дарих, ще бъдат  изразходвани разумно“ – коментира Огнян Ценков.   Във връзка с посрещането на християнския празник Възкресение Христово  видинският кмет се включи в третото издание на националната кампания  „Великден за всеки“, която е под патронажа на омбудсмана Мая Манолова.  Той дари парични средства в полза на възрастните хора от Община Видин, с  които ще се осигурят ваучери за хранителни продукти.", "date": "2018.04.04", "title": "Кметът на Видин направи дарение на детска градина "}
{"url": "https://www.actualno.com/crime/mladej-se-udavi-v-jazovir-koprinka-news_668074.html", "text": "  17-годишен младеж се удави в язовир „Копринка” около 14:30 ч. днес, предаде БГНЕС.  Към мястото на инцидента пътува спасителна аварийна група от община Казанлък с ръководител Кольо Радуков. Ще се обследват водите на язовира и ще бъде направен опит за изваждане на тялото на младежа.   Причините за инцидента не са ясни.   ", "date": "2018.04.04", "title": "Младеж се удави в язовир \"Копринка\""}
{"url": "https://www.actualno.com/balkani/zetjat-na-boris-tadich-se-samoubi-v-centyra-na-belgrad-news_668094.html", "text": "  Близък роднина на бившия сръбски президент Борис Тадич се самоуби в центъра на Белград.  Безжизненото му тяло е открито в понеделник около 13.00 часа в кола Фиат. Мъжът с инициалите М.Р. на 65-годишна възраст се е прострелял в слепоочието със собствения си пистолет, съобщава телевизия \"Сител\".\r\nТой е съпруг на единствената сестра на бившия президент Тадич. Тя е професионален психолог и е с 5 години по-голяма от своя брат.   ", "date": "2018.04.04", "title": "Зетят на Борис Тадич се самоуби в центъра на Белград"}
{"url": "https://www.actualno.com/bgfootball/iskat-uefa-da-izhvyrli-cska-sofija-ot-evropa-news_668091.html", "text": "     FIFPro се позовава на твърдението на ЦСКА-София, че е наследник на фалиралия ЦСКА и поради тази причина настоява въпросните задължения от 2015 г. да бъдат платени именно от този клуб.   Рекордьорът с 31 титли на България не се е съобразил с решението на Арбитража от 2015 година и все още не е изплатил дължимите суми на бившите си футболисти, пишат още от Организацията.   FIFPro е писала до УЕФА с молба ЦСКА да бъде изхвърлен от Европа за предстоящия сезон.     ", "date": "2018.04.04", "title": "Искат УЕФА да изхвърли ЦСКА-София от Европа"}
{"url": "https://www.actualno.com/business/otkrijte-novi-klienti-i-biznes-partniori-na-izlojenija-tehnomebel-i-svetyt-na-mebelite-ot-24-do-28-april-news_668039.html", "text": "  Машините и материалите за мебелната индустрия; актуалните тенденции в интерорния дизайн и обзавеждането. От 24-ти до 28-ми април 2018г. всички те ще попаднат в акцента на международните изложения и , които ще се проведат в Интер Експо Център – София.  Участието в двете изложения, които са едни от най-големите и мащабни събития за бранша на Балканския полуостров, дава възможност фирмите да се позиционират и да развият бизнеса си в страната, а професионалистите от сферата на мебелното производство обменят идеи, опит и визии за бъдещето на сектора. Ежегодно те събират на едно място архитекти, интериорни дизайнери, представители на мебелни производители и вериги за продажба на едро и дребно, производители на машини за индустрията, експерти, новатори и специалисти в бранша, както и крайни клиенти.    За поредна година посетителите на и могат да се включат в Hosted buyers program. Ежегодно тя дава възможност за развитие на бизнеса, чрез създаване на нови контакти и провеждане на В2В срещи. През 2017г. в Hosted buyers program се включиха повече от 30 представители на чуждестранни компании от Армения, Белгия, Великобритания, Германия, Грузия, Канада, Румъния, Франция, Холандия и Швейцария. Високата допълнителна стойност, която двете изложения носят се доказва и от представители на бизнеса, които посетиха форума извън Hosted buyers program. Изложителите бяха посетени от представители на бизнеса от Австрия, Беларус, Босна и Херцеговина, Гърция, Индия, Израел, Испания, Италия, Кипър, Македония, Молдова, Русия, САЩ, Сърбия, Турция, Чехия и Финландия.    Изложение Техномебел 2018 е белязано от засилен международен интерес. Освен фирми от България, голяма част от които ще представят продуктите на водещите имена в бранша, в изложбата се включват фирми от Италия, Румъния, Германия, Португалия, Гърция, Турция и Полша. През тази година над 90% от участниците в Светът на мебелите са български производители. В изложението се включват и компании от Украйна, Турция, Румъния.\r\nНа последното си издание през 2017 г. и събраха над 11 000 посетители, с което изложенията отбелязаха ръст от 10%. На обща площ от 14 500 кв.м. в продължение на пет дни фирмиje представиха продуктите си и показаха най-новите технологии в сектора.\r\nДопълнителна информация и всички новини за изложенията можете да откриете     ", "date": "2018.04.04", "title": "Открийте нови клиенти и бизнес партньори на изложения Техномебел и Светът на мебелите от 24 до 28 април "}
{"url": "https://www.actualno.com/showbusiness/charlijz-teron-prizna-redovno-pusheh-treva-news_668041.html", "text": "  Чарлийз Терон заяви преди премиерата на филма \"Гринго\", че й е било много неприятно да играе ролята на груба жена, която обижда хората.  \"Не мога да си представя дори, че това някога може да излезе от устата ми\", каза тя за своя филмов образ. \"Имах желанието постоянно да се извинявам\".   Една от темите във филма е марихуаната. Терон призна, че редовно е пушела трева.   \"Пушех умерено марихуана в продължение на много години. Казвам това открито, защото наистина не ме интересува дали ще ме осъдят. Искам да опитам отново и мога да го контролирам. Страдам от безсъние и затова бих пушила пак. Това е по-доброто решение, отколкото да пия лекарства за сън. Всъщност, когато имам възможността да опитам отново, ще го направя с майка ми. Тя също не спи както трябва\", подчертава актрисата.", "date": "2018.04.04", "title": "Чарлийз Терон призна: Редовно пушех трева"}
{"url": "https://www.actualno.com/analysis/profsyuzite-i-makron-tejkijat-sblysyk-okolo-reformite-v-jeleznicite-news_668063.html", "text": "  Милиони френски пътници претърпяха втори ден на големи смущения в трафика, тъй като железопътните работници продължиха със стачката си, смятана за едно от най-трудните предизвикателства пред президента Еманюел Макрон, отбелязва агенция France Presse, цитирана от БГНЕС.  Само един от седемте високоскоростни влака и един от петте регионални влака продължават да работят с прекъсвания по схема, която ще се повтаря за два дни от всеки пет до 28 юни, освен ако Макрон не се откаже от предизборното си обещание да ремонтира силно задлъжнелия държавен железопътен оператор SNCF.\r\nПремиерът Едуар Филип предупреди за \"трудните дни напред\" в битката между Макрон и синдикатите, която предизвика припомняне на патовата ситуация при британския премиер Маргарет Тачър през 80-те години на миналия век.   Първият ден от стачката, наречен \"черен вторник\" от медиите, видя множество отменени влакове, . Уебсайтът за трафик Sytadin съобщи за 350 километра задръствания - двойно повече от обичайното.        Представители на четири профсъюза трябва да се срещнат днес със служители на Министерство на транспорта, за да обсъдят своите искания към правителството, сред които са планове за превръщането на SNCF в дружество с публична собственост. Профсъюзите се опасяват, че това евентуално може да доведе до приватизиране на гигантски оператор на ж.п. мрежата, което многократно е отричано от правителството.\r\nТе също така възразяват срещу плановете за премахване на наградите за гарантирани работни до живот и ранното пенсиониране, които са част от предложението, за да се оптимизира във финансов план работата на SNCF, тъй като страните от ЕС се подготвят да отворят пътническия железопътен транспорт за конкуренцията до 2020 г.     Тъй като правителството настояваше, че това ще даде тласък на реформите в железопътния сектор, левият лидер Жан-Люк Меланшон заяви, че страната е свидетел на \"старт на борба за социална власт, почти неизвестна във Франция\".   Студентите, пенсионерите и работещите в обществения сектор, всички разгневени от различни аспекти на общата програма за реформи на бившия инвестиционен банкер, вече са излезли на улицата срещу него.\r\nПрез октомври Макрон успя да прокара спорни трудови реформи като част от усилията си да динамизира френската икономика, но според анализатори конфликтът с железопътния транспорт може да се окаже опасен момент, ако общественото мнение застане зад атакуващите.\r\n\"Няма да е необходимо много време, за да кипне гневът\", каза Жан-Клод Мейели, ръководител на силния ляв съюз на силите Оувари.       Железопътните линии са бастион на синдикализма във Франция и в миналото са принуждавали правителствата да променят напълно решенията си. .\r\nРъководството на SNCF заяви, че една трета от работниците работят във вторник, но синдикатите ядосано отрекоха числата.\r\nОбществената подкрепа за железопътната стачка възлиза на 46%, сочи проучване на Ifop, публикувано в неделя, но показа симпатия, нарастваща с 4 точки, в сравнение с преди две седмици.", "date": "2018.04.04", "title": "Профсъюзите и Макрон - тежкият сблъсък около реформите в железниците"}
{"url": "https://www.actualno.com/curious/znaete-li-zashto-sedalkite-v-povecheto-samoleti-sa-sini-news_668047.html", "text": "     Оказва се, че за това си има конкретна причина и тя не е \"за да напомнят за небето\", както си мислят някои хора.   Изследвания са доказали, че хората асоциират синия цвят с доверие, сигурност, пише BrightSide.   Така подсъзнателно пътниците се чувстват по-спокойни на борда, което е особено важно за тези от тях, които се страхуват от летенето.\r\nИзборът на син цвят си има и своята...        ", "date": "2018.04.04", "title": "Знаете ли защо седалките в повечето самолети са сини?"}
{"url": "https://www.actualno.com/crime/zaloviha-sina-na-izbjagalija-zatvornik-vladimir-pelov-news_668044.html", "text": "  Заловили са сина на един от избягалите затворници от Софийския затвор. Башата - Владимир Пелов е стар познайник на полицията. Униформени от СДВР са участвали в предишното залавяне на Пелов.  Към 12 часа на обяд в СДВР с белезници на ръцете беше доведен 22-годишния Владимир Пелов, който е син на избягалия затворник, съобщи Нова телевизия. Той е задържан по подозрение в съучастничество при бягството на баща му от затвора.   Съпругата и дъщерята на Владимир Пелов са в Малта. Разследващите наблюдават и този маршрут, за да видят дали Пелов не се е отправил към тази страна след бягството си.   ", "date": "2018.04.04", "title": "Заловиха сина на избягалия затворник Владимир Пелов"}
{"url": "https://www.actualno.com/analysis/turcija-pada-v-ruskija-kapan-news_668043.html", "text": "  Първите десет държави, към които е насочен износът на Турция, са както следва: Германия, Великобритания, Италия, Испания, САЩ, Франция, Ирак, Холандия, Израел и Белгия, както съобщава Асамблеята на турските износители (АТИ). Макар Анкара да твърди, че в Лондон има „финансови черни каси“ на Фетхулласитката терористична организация (ФЕТО) и осъжда италианския енергиен гигант ENI за сондажните действия край бреговете на Кипър, Великобритания, Италия и Испания продължават да имат относително добри отношения с Турция. В същото време отношенията с останалите седем страни в списъка се обтегнаха, пише в свой анализ за , цитиран от БГНЕС, Барчън Йънанч.  Лидерите на повечето от тези държави често биват мишена на президента Реджеп Тайип Ердоган, а Франция е на път да се присъедини към списъка на \"страните, които да биват халосвани всяка седмица\".\r\nВ идеалния случай най-големите ви търговски партньори трябва да бъдат вашите съседи. Русия и Иран са двамата най-големи съседи на Турция, единият на север, другият на изток. Всъщност не би било напълно погрешно да се допусне, че с военното си присъствие в Сирия и политическото влияние над Башар Асад, Русия и Иран сега са и южни съседи на Турция.    Руснаците често казват, че компенсират това положение, като изпращат милиони туристи в Турция. Но веднага щом връзките се влошиха след свалянето на руския самолет през 2015 г. от турските ВВС, . За разлика от тях дори когато отношенията между Анкара и Берлин бяха особено напрегнати миналата година, повече от 3 милиона немски туристи дойдоха в Турция. Представителите на туристическия сектор прогнозират увеличение на броя на хората от Европа през 2018 г., а броят на немските и руските туристи се очаква да бъде около същото число и тази година.       Търговският дисбаланс на Турция с Русия беше коронясан на 3 април с церемонията по откриването на атомната електроцентрала „Аккую“. . Йогютчю също постави под въпрос дали има смисъл да се изгражда голяма нова ядрена централа, след като международните тенденции в момента предпочитат по-малките с по-ниска цена.\r\nНо за турските управници има значение. Парите не трябва да се имат предвид от \"голяма страна\" като Турция. В края на краищата, тя среща добра подкрепа на обществените митинги, когато говори за \"най-дългия мост\", \"най-голямото летище\" и т.н. Не забравяйте факта, че умните страни все по-често търсят интелигентни решения: Умните държави не са заобиколени от врагове и множество заплахи за сигурността им от всички страни!\r\nНо също така умните страни също не си позволяват да бъдат притиснати в ъгъла от противниците си.     Турция избра да отслаби забранената Работническа партия на Кюрдистан (ПКК), като изблъска сирийското ѝ разклонение - „Отрядите за защита на населението“ (ОЗН) от нейните граници. Операцията „ Щит на Ефрат\" срещу Ал Баб през 2016 г. имаше за цел повече да предотврати кюрдските сили да създадат коридор между две територии, които контролират в Северна Сирия, отколкото да е насочена срещу „Ислямска държава“ (ИД). Тази операция се осъществи с благословията на Русия, но за сметка на ползите за режима срещу противниците. В крайна сметка Турция не можеше да каже и дума, когато силите, ръководени от режима, подкрепени от Русия и Иран, започнаха нападения срещу територии под контрола на опонентите на режима. Това започна с Алепо, продължи с Гута и сега продължава с Дума.    Длъжностни лица в Анкара сега говорят за действия в Манбидж и до иракската граница. Докато Турция официално заявява, че това е част от \"прочистването на границата от терористичната организация\" (ПКК), реалността е, че страната ще се окаже в положението на нейните граници да бъдат разположени други терористични организации. Няма гаранция, че тези ислямистки и джихадистки групи няма в бъдеще да отвърнат на удара срещу Турция. ", "date": "2018.04.04", "title": "Турция пада в руския капан"}
{"url": "https://www.actualno.com/balkani/gyrcija-dyrji-na-promjanata-na-konstitucionnoto-ime-na-makedonija-news_668100.html", "text": "  Промяната на конституционното име на  Македония е едно от правните задължения, за да се постигне договор,  заяви говорителят на гръцкото правителство  Димитрис Санакопулос пред  гръцката телевизия „Алфа“. На въпрос във връзка с  публикации по медиите за евентуален гръцки план „Б“ за подписването на  договор с международни организации, без той да минава през националните  парламенти на двете държави, Санакопулос заяви, че „няма международен  въпрос, който да може да се реши без международен договор, който съдържа  съответните задължения за двете страни“. Говорителят обясни, че „когато  трябва да се реши един двустранен проблем, се договаряш за един правно  обвързан текст, който описва задълженията на двете държави. Това  означава, че гръцката страна ще признае съседната държава под името,  което бъде договорено, а съседът ще се съгласи. За да признае  гръцката  страна това име и да поеме конкретни задължения трябва да има промяна на  конституционното име.“ „Бивша югославска Република  Македония ще поеме правното задължение да промени конституционното си  име, ако искаме да стигнем до решение“, подчерта Санакопулос, предаде БГНЕС. Що се отнася до това търси ли  Атина промяна на конституцията само заради името или смята, че трябва да  има и промени в конкретни членове, Санакопулос обясни, че има различни  правни тълкувания и това е дискусия, която се води на политическо и  юридическо ниво.  ", "date": "2018.04.04", "title": "Гърция държи на промяната на конституционното име на Македония "}
{"url": "https://www.actualno.com/crime/nevinna-jertva-na-katastrofa-stana-46-godishna-jena-news_668059.html", "text": "  Жена загина при пътен инцидент край град Садово. По първоначални данни от Полицията, движещ се в посока Пловдив, „Фиат” предприел изпреварване. Съответно - навлязъл в лентата за насрещно движение и се блъснал последователно в две коли. Първо – в „Субару” и след това – в движещия се след него „Опел”. На място е загинала 46-годишна, пътувала в „Субаро”-то, което е било управлявано от друга жена на същата възраст.  В болница е приет 40-годишният шофьор на „Фиат”-а. Той е жител на село Ягодово и става ясно, че към момента състоянието му е тежко. За прегледи в болнично заведение са откарани също 67-годишна жена, която е пътувала в третия автомобил, както и водачът на колата - на 69 г.       ", "date": "2018.04.04", "title": "Невинна жертва на катастрофа стана 46-годишна жена"}
{"url": "https://www.actualno.com/balkani/vuchich-ne-ochakval-dobri-novini-ot-sofija-news_668052.html", "text": "   Това каза сръбският президент  Александър Вучич.   На въпроса дали Сърбия ще  участва във форума в София, Вучич каза следното: \"Тази среща е чак на  17-ти май. До тогава има много по-спешни срещи.\"   ", "date": "2018.04.04", "title": "Вучич не очаквал \"добри новини от София\" "}
{"url": "https://www.actualno.com/society/oshte-kone-ot-stadoto-na-pishtalov-sa-otkriti-v-osogovskata-planina-news_668087.html", "text": "   Това съобщи пред журналисти собственикът на конете.  По думите му животните се намират в района на резервата „Църна река”. Те са . От направените клипове и снимки , без наличие на мъртви животни.   На място се извършва проверка от отговорните институции. Продължава издирването и на други животни от цялото стадо, предаде Фокус.   Припомняме, че на Благовещение – 25 март, стана ясно, че стадо коне е оставено няколко месеца в Осоговска планина, без храна, при наличие на дебела снежна покривка и ниски температури. Част от конете са открити мъртви. По случая е образувано досъдебно производство, разследването продължава. В ход са проверки на компетентните органи, сред които Българска агенция по безопасност на храните, Районна прокуратура и зоополиция.", "date": "2018.04.04", "title": "Още коне от стадото на Пищалов са открити в Осоговската планина"}
{"url": "https://www.actualno.com/politics/gerb-vnasja-signal-do-prokuraturata-za-mezdragejt-news_668051.html", "text": "  ГЕРБ внасят сигнал до главния прокурор Сотир Цацаров срещу кмета на община Мездра от БСП Генади Събков, предаде БГНЕС.  Внасяме сигнал до прокуратурата за „Мездрагейт”, заяви на брифинг депутатът от ГЕРБ Александър Иванов.\r\nТой обясни, че през 2014 г. държавата превежда средства на Община Мездра за спортна зала, като по това време зам.-кмет е бил Генади Събков.      „Общината изплаща авансово 1 400 000 лв. на изпълнител на обекта. Питаме кмета Генади Събков защо с тези 1 400 000 лв. дава един безлихвен заем, защото до момента те не са изплатени и не са извършени строително-монтажни работи, видно от снимките на обекта. За какво са тези средства и защо вече трета година, без положена една тухла, не са поискани. В сигнала до главния прокурор се пита още за 2 600 000 лв. от възстановено на общината ДДС по изпълнен 2014 г. проект за реконструкция на ВиК мрежа“, обясни Иванов.\r\nИма ефективност от това, което правим – прочистването на местната власт от феодалите на БСП, вярва бившият депутат от ГЕРБ Антон Тодоров.     ", "date": "2018.04.04", "title": "ГЕРБ внася сигнал до прокуратурата за \"Мездрагейт\""}
{"url": "https://www.actualno.com/moresport/pyrvijat-sofija-polumaraton-shte-se-provede-prez-mesec-maj-news_668105.html", "text": "  Първият по рода си столичен полумаратон \"София Полумаратон\" ще се проведе на 13-и май в столицата. Едно от най-масовите спортни събития на столицата се организира от Спортен клуб \"Бегач\" в партньорство със Столична община, „София 2018 – Европейска столица на спорта“ и Представителството на Европейската комисия в България.  \"София Полумаратон\" включва няколко дисциплини с различни дистанции и условия, сред които – класически полумаратон (21 км) и бягания на 10 и 5 км. Благодарение на разнообразието от дистанции, състезанието е подходящо както за опитни бегачи, така и за абсолютно начинаещи, които биха искали да изпитат възможностите си и да станат част от голямо спортно събитие каквото е полумаратонът. Събитието е първият самостоятелен полумаратон, който ще се проведе в столицата, и още преди официалното си обявяване привлече вниманието на бегачи и граждани.   Отново на 13-и май, като част от софийския полумаратон, ще се проведе още една инициатива на Спортен клуб \"Бегач\" с първо издание за страната. Тя се организира в партньорство с Представителството на Европейската комисия в България и Спортен клуб \"Приорити спорт\" и е озаглавена \"Run 4 EU\". Целта й е да насърчи спорта сред учениците. \"Run 4 EU\" представлява отворено състезание, в което могат да се включат отделни ученици и ученически отбори. Съревнованието между тях може да бъде на индивидуален или групов принцип, като отборите имат възможност да изминат цялото трасе на полумаратона, разпределено в щафета от по 5 км. Чрез атрактивната дисциплина и с отворения формат на състезанието се цели да се привлекат повече ученици не само от столицата, но и от страната, както и да се насърчи активният, здравословен начин на живот сред най-младите. По този начин една от основните цели на събитието съвпада и с важен приоритет на Европейската комисия – спортът и здравето за подрастващите.\r\nФокусът на двете инициативи, които клуб \"Бегач\" организира с партньори на 13-и май, e активният начин на живот, както и значението му за децата в училищна възраст в България. По този начин се търсят възможни решения на един от най-сериозните проблеми, заплашващи здравето на хората в страната – застоялият начин на живот. По данни на Евростат 90% от жените и 83% от мъжете в България спортуват рядко или никога. При младите хора на възраст между 15 и 24 години делът на слабо активните също е изключително висок – около 57%. По тези показатели България се подрежда начело сред страните от ЕС, което води до множество здравословни проблеми, но и до голямо предизвикателство за организации като клуб \"Бегач\", които са си поставили за цел да насърчават активния начин на живот.    За всички, които имат желание да се включат в някое от предстоящите на 13-и май състезания и да бъдат по-активни, спортен клуб \"Бегач\" скоро ще открие регистрацията за събитията на специално създаден за целта уебсайт. Записванията за \"София Полумаратон\" ще бъдат с такса, която варира спрямо периода на регистрация и избраната дистанция. Ученическото състезание \"Run 4 EU\" е без такса за участие и с възрастово ограничение. За него има възможност за формиране на училищни отбори, както и за участие в общи тренировки в седмиците преди събитието.", "date": "2018.04.04", "title": "Първият \"София Полумаратон\" ще се проведе през месец май  "}
{"url": "https://www.actualno.com/business/na-pyrvo-chetene-kevr-poluchi-poveche-pravomoshtija-po-sdelki-s-erp-ta-news_668053.html", "text": "  Без реално противопоставяне премина гласуването на първо четене на в Закона за енергетиката.  Основните предложения са две – това на \"Обединени патриоти\" за що се отнася до . С проекта се предлага - \"с оглед защита на националната сигурност и обществения ред\". Дава се възможност КЕВР да отнеме лиценза на компания, която се разпорежда с над 20% от дяловете си, без да е получила съответното разрешение.   Второто предложение, чийто инициатор е депутатът от ГЕРБ и бивш енергиен министър Делян Добрев касае . Предвижда се излизането на ВЕИ и когенерации на свободния енергиен пазар, без НЕК да им изкупува по преференциални цени, както е сега. Ще има обаче премия т.е. обезщетение спрямо сегашните договори, тъй като повечето ВЕИ проекти са правени по европрограми и съответно може да се стигне до международни искове заради неизпълнение на договорни отношения, гарантирани от държавата.   Премията представлява разликата между пазарната цена и преференциалната цена по съответните договори. Премията ще се изплаща от т.нар. Фонд за спасение на електроенергийната система. Този фонд се попълва от такса \"задължение към обществото\", която обхваща зелените и кафявите добавки във фактурите за ток, от приходите от квотите за парникови сгради и 5%, които се внасят от на Електроенергийният системен оператор (ЕСО) и \"Булгартансгаз\". Ще трябва обаче да се иска нотификация от Европейската комисия, тъй като премията представлява форма на държавна помощ, макар енергийният министър Теменужка Петкова да прехвърли за мнение към финансовото министерство.\r\nИ от управляващите, и от опозицията се разбраха да се нанесат корекции в предлаганите промени между първо и второ четене, като ще има работна група. Например Петкова посочи, че трябва да има отлагателен текст в новия закон, който да касае отпускането на премия – за да бъде изчистено с ЕК дали може, кой е администратор, както и КЕВР да определи базисна референтна цена, която да се ползва при изчисляването на помощта. Тя предупреди и, че трябва да се внимава с възможни арбитражни искове за въвеждането на модела за плащане чрез премия. Червеният депутат Таско Ерменков пък каза, че го притесняват сроковете за влизане в сила на някои подзаконови актове.       ", "date": "2018.04.04", "title": "На първо четене: КЕВР получи повече правомощия по сделки с ЕРП-та"}
{"url": "https://www.actualno.com/america/jenata-kojato-strelja-v-youtube-mrazela-kompanijata-news_668080.html", "text": "  Жената, която стреля в централата на и в последствие се самоуби, мразела компанията, сподели баща й пред местни репортери. Той допълни, че е предупредил полицията, че дъщеря му може да се отправила към централата на корпорацията, след като изчезнала от вкъщи в началото на тази седмица. От семейството на 30 годишната Насим Акдам твърдят, че тя била активист за защита на правата на животните, както и веган, която никога не е наранявала живо същество.  Баща й и брат й обаче твърдят, че Акдам била изключително гневна от това, че цензурирали нейни видеа и от това паднали приходите, които получавала чрез канала си. В последните месеци от компанията въведе няколко рестрикции за създателите на съдържание. \"Тя винаги говореше, че е разрушил живота й\", заяви брат й Шахран Ахдам.   При атаката в централата пострадаха седем души, от които трима са приети в болницата в критично състояние.   ", "date": "2018.04.04", "title": "Жената, която стреля в Youtube, мразела компанията "}
{"url": "https://www.actualno.com/football/vijte-fenomenalnija-gol-na-ronaldo-sreshtu-uventus-kojto-vzrivi-svetovnija-futbol-video-news_667996.html", "text": "   в Торино, а вечерта се оказа поредната рекордна за звездата на \"кралския клуб\" Кристиано Роналдо.   вкара два гола, даде асистенция, а второто му попадение се оказа може би най-красивият гол в историята на Шампионска лига. Той засече центриране на Даниел Карвахал със задна ножица, независимо че подаването беше високо и беше на над 2 метра от земята.\r\nРоналдо обаче успя да засече със задна ножица, вкарвайки брутален гол в обратния ъгъл на вратата, пазена от Джанлуиджи Буфон.           ", "date": "2018.04.04", "title": "Вижте феноменалния гол на Роналдо срещу Ювентус, който взриви световния футбол (ВИДЕО)"}
{"url": "https://www.actualno.com/crime/higienistkata-izpravila-se-sreshtu-izbjagalite-zatvornici-v-straha-si-nishto-ne-vidjah-news_668055.html", "text": "  „Стреляха по постовия и аз се развиках защо стрелят по човека. Исках други хора да реагират, да видят. В страха си почти нищо не видях. Казаха ми да се махам. От уплаха нищо не видях”. Това разказа пред Нова телевизия хигиенистката от Централния софийски затвор Христина Александрова, прочула се това, че се е опитала да спре опасните бегълци Владимир Пелов и Радослав Колев.  Рецидивистите още не са намерени, но са задържани техни близки. Сред арестуваните е и синът на Владимир Пелов – 20-годишен младеж. Задържани са и хора от неговото обкръжение.\r\nМъжете са били въоръжени с нож и пистолет, насочен срещу надзирателите. Изчезват за 15 секунди като на филм - през парадния вход. Действието се развива пред очите на съкилийниците им. Успяват да неутрализират и трима надзиратели.   \"Имахме оперативна информация от миналото лято за готвено бягство на лицето Владимир Стефанов Пелов и бяха предприети необходимите мерки, но за жалост се случи така, че той сега избяга от затвора\". Това заяви по-рано от парламентарната трибуна вътрешният министър Валентин Радев. \"Информацията е подадена на Министерство на правосъдието и тези, които са заинтересовани от това. Направени са и са взети необходимите мерки по това, но за жалост се случи така, че той сега е избягал от затвора“, каза Радев.   Той обясни, че в момента работи щаб към СДВР към главен комисар Христо Терзийски, директор на Главна дирекция \"Национална полиция\".    Междувременно министърът на правосъдието Цецка Цачева коментира случая, като обяви, че ако премиерът Бойко Борисов ѝ поиска оставката, е готова да си я подаде.", "date": "2018.04.04", "title": "Хигиенистката, изправила се срещу избягалите затворници: В страха си нищо не видях"}
{"url": "https://www.actualno.com/balkani/albanskata-opozicija-prizovava-za-grajdansko-nepodchinenie-zaradi-magistralnite-taksi-news_668058.html", "text": "   , предава македонската информационна агенция „Макфакс“.  „Премиерът Еди Рама трябва да разбере, че опозицията подкрепя , свързваща Албания с Косово, и изисква освобождаване на задържаните\", категоричен бе Баша на среща в Тирана с представители на други опозиционни партии.   Някои от опозиционните политици обаче отказаха да приемат позицията на Демократическата партия в страната, отбелязва агенцията.   В Тирана и днес продължават протестите на жителите на Кукуш пред централата на седалището на полицията. Те настояват за освобождаване на лицата, задържани заради запалването и унищожаването на кабинките, в които трябваше да бъдат събирани таксите близо до Кукуш. Процесът срещу тях ще започне в сряда в същия град, заяви представител на прокуратурата, предаде Фокус.\r\nМинистър-председателят Еди Рама заяви, че няма прошка за онези, които са причинили големи щети. Според медиите в страната опозицията се опитва да политизира събитията и чака момент, за да създаде пространство за масови протести срещу правителството на албанската левица.    ", "date": "2018.04.04", "title": "Албанската опозиция призовава за гражданско неподчинение заради магистралните такси"}
{"url": "https://www.actualno.com/society/mvr-imalo-informacija-za-gotvenoto-bjagstvo-ot-zatvora-ot-minaloto-ljato-vzelo-merki-news_668004.html", "text": "   Това заяви от парламентарната  трибуна вътрешният министър Валентин Радев.   Той обясни, че в момента  работи щаб към СДВР към главен комисар Христо Терзийски, директор на  Главна дирекция \"Национална полиция\".   Безспорно в случая става дума  за човешки грешки и за техническо неокомплектоване на системите за  сигурност, които действат, каза от своя страна правосъдният министър  Цецка Цачева.       „По отношение на  компетентностите, които има МП, ще положим максимални усилия да бъде  събрана информация, имаща отношение към случая. В добра комуникация и  синхрон действаме с органите на МВР и прокуратурата. В момента вървят  оперативно-издирвателни действия. Всичко се е развило много бързо, в  рамките на няколко минути. Има записи на камери, които се анализират в  момента и от тук насетне трябва да поддържат действията по издирване и  залавяне на тези опасни престъпници“, каза още Цачева.        Разбира се, тези изявления бяха съпроводени от духовите изказвания тип \"Народно събрание\". \"Случаи на бягство от затвора винаги е имало - като се започне от времето на граф Монте Кристо и се стигне до строго охранявания \"Алкатраз\", каза председателят на правната комисия в Народното събрания Данаил Кирилов, смесвайки литературен свят с реална действителност. В репликите влезе и \"Влакът беглец\", като хем Кирилов го използва, хем Славчо Велков от БСП, който уточни, че трябва филмът да се изгледа, за да се види, че такива неща не стават без вътрешна помощ.", "date": "2018.04.04", "title": "МВР имало информация за готвеното бягство от затвора от миналото лято, взело мерки"}
{"url": "https://www.actualno.com/society/na-pyrvo-chetene-shte-razsledvat-nasilie-dori-jertvite-da-se-otkajat-ot-strah-news_668005.html", "text": "     Това предвиждат промени в Наказателния кодекс, предложени от БСП, които бяха приети на първо четене от парламента със 152 гласа \"за\" и само един \"въздържал се\".\r\n\"С промените се цели премахването на чувството на недосегаемост на физически по-силния и ще се наложи върховенство на закона в семейните отношения. На всички е ясно, че при актуалната уредба пострадалият е затруднен в ефективното доказване на фактите поради положението на зависимост и емоционална обвързаност”, мотивира предложенията от левицата.   За започването на наказателното производство отново ще бъде необходима тъжба на пострадалия, но подадена до прокуратурата, а не до съда, като тя няма да може да бъде оттегляна по искане на подалото я лице. Мотивите за това изменение са свързани със затруднения на пострадалия в ефективното събиране и представяне на доказателства за престъплението, както и практическа невъзможност за организиране на обвинението от пострадалия, поради наличието на близост с извършителя, зависимост, страх и други подобни причини. С промяната след жалбата ще се образува се наказателно дело и ще започва досъдебно производство,   Освен това се променя и характерът на умишлено причинена средна телесна повреда на близък роднина или съпруг - от престъпление от частен в престъпление от общ характер, от категорията на т.нар. частно-публично обвинения, за които има по-високи санкции.    Предвижда се и създаването на квалифициран, по-тежко наказуем състав на престъплението при осуетяване на изпълнението на съдебно решение или заповед за защита от домашно насилие, като се въвежда хипотеза на повторност. Според вносителите с промените се решава в голяма степен единият от съществените въпроси, предвидени в Истанбулската конвенция - в частта с промяна и увеличаване на някои наказания.\r\nПредседателят на правната комисия отбеляза по време на дебатите, че ГЕРБ като цяло подкрепят текстовете, но има какво да се работи между първо и второ четене.\r\n\"Тази промяна не изчерпва всички мерки по прилагане на институциите, предвидени в Истанбулската конвенция, но приемаме като положителна посоката да се мисли за адекватни промени, без значение дали конвенцията ще бъде ратифицирана\", подчерта той.       \"Правото осигурява защита на по-беззащитния човек, безспорно такива са жените и децата, особено в случаите на домашно насилие. На практика безспорната част от конвенцията днес на първо четене ще бъде пресътворена в НК\", защити проекта от БСП.\r\nКолегата му пък цитира проучвания у нас, които сочат, че всяка четвърта жена е жертва на домашно насилие.\r\nДете, отглеждано в среда на домашно насилие, го приема за нещо нормално и след това го прилага, е друг аргумент на вносителите. от \"Обединени патриоти\" допълни, че между двете четения ще предложат да се предвиди възможност тъжителят да прекрати наказателното производство, когато е настъпило подобряване на отношенията.", "date": "2018.04.04", "title": "На първо четене: Ще разследват насилие, дори жертвите да се откажат от страх"}
{"url": "https://www.actualno.com/society/pravo-ili-ne-uridicheskite-lica-news_663119.html", "text": "  В миналия епизод на рубриката \"Прав(о) или не\" отворихме темата за лицата в правото, разглеждайки физическите лица (или казано на по-прост език – разглеждайки нас, хората). Освен тях обаче правото признава възможността да придобиват права и задължения и на организации на хора. Тези организации са познати като \"юридически лица\".  Юридически са защото съществуват единствено по силата на правото. Това ще рече, че в закона изрично се указва кои са юридическите лица и какво трябва да направим, за да създадем едно юридическо лице, как функционира то и как се прекратява функционирането му. С други думи правото посочва кога една група от хора спира да бъде просто група от хора и започва да бъде лице, което може да сключва сделки и да извършва действия от свое име.\r\nВ новия клип от поредицата \"Прав(о) или не\" ще развенчаем мита, че юридическите лица са физическите лица, които са юристи, а след това ще разгледаме подробно и кои всъщност са юридическите лица.    ", "date": "2018.04.04", "title": "Прав(о) или не: Юридическите лица"}
{"url": "https://www.actualno.com/society/spirat-dvijenieto-na-kamionite-po-naj-natovarenite-pytishta-v-poslednija-raboten-den-predi-velikden-news_668011.html", "text": "   Целта е повишаване на безопасността при пътуване и увеличаване на пропускателната способност на инфраструктурата.  Необходимо е шофьорите да карат внимателно и със съобразена скорост, спазвайки въведените ограничения, пътната сигнализация и указанията на „Пътна полиция“, която следи и предприема необходимите действия за организацията на трафика. Това съобщиха от пресцентъра на Агенция „Пътна инфраструктура“.\r\nДвижението на МПС над 12 тона ще е ограничено по следните пътни направления:   • автомагистралите;\r\n• път I-1 с. Ребърково - Ботевград, като движението се пренасочва по път II-16 Ребърково - Своге - София;    • път I-1 - етапна връзка на лот 2 на АМ „Струма“ при Благоевград - ГКПП „Кулата“;\r\n• път I-4 п. в. „Коритна“ - Велико Търново - Шумен;\r\n• път I-5 Русе - Велико Търново;    • път I-8 ГКПП „Калотина“ - София;\r\n• път I-9 Варна - Бургас;\r\n• път II-18 Околовръстен път на град София;   • път II-99 Бургас - Царево.\r\nТежкотоварните превозни средства ще бъдат ограничени и в последния почивен ден - 9 април (понеделник), от 14 ч. до 20 ч.\r\nЗабраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).   За улеснение на трафика през Владая и повишаване на пътната безопасност има две ленти за излизащите от София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“.   На 9 април (понеделник) от 10 ч. до 20 ч. в същия участък ще има две ленти за прибиращите се към София. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Люлин“.\r\nПо време на Великденските празници ремонтни дейности няма да се извършват, за да не се затруднява трафикът и шофьорите да пътуват спокойно. Единствено, ако е необходимо ще се предприемат спешни и неотложни дейности, свързани с безопасността на движение.\r\nВсички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.\r\nКарта с временната организация на движението по участъците от републиканската пътна мрежа в празничните дни през 2018 г. - .", "date": "2018.04.04", "title": "Спират движението на камионите по най-натоваренитe пътища в последния работен ден преди Великден"}
{"url": "https://www.actualno.com/sofia/npo-sos-shte-blokira-deloto-za-cenata-na-bileta-za-gradskija-transport-pod-predlog-noshten-gradski-transport-news_668060.html", "text": "  Утре, 5 април т.е. на Велики четвъртък, Столичният общински съвет (СОС) ще приеме нова наредба за пътуване с обществения транспорт в София, с  която да бъде потвърдено увеличението на цената на билета от 1 на 1,60  лева. Това твърди в своя позиция Гражданската инициатива за обществен и релсов транспорт.  От инициативата напомнят, че на първа инстанция . Сега, според НПО-то, целта на новата наредба е по административен път да бъде бламирана възможността и на втора инстанция, т.е. окончателно да бъде отменено поскъпването на билета за еднократно пътуване в градския транспорт на София. Едва ли е случайно, че всичко се случва сега - евентуална нова наредба ще се приеме едва 2 седмици преди заседанието на Върховния административен съд (ВАС), което ще е на 25 април. Това ще се случи под предлог въвеждане на , казват още от НПО-то.   Припомняме, че общинският съветник от БСП и зам.-председател на Столичния общински съвет (СОС) Милка Христова каза преди месец, че ако бъде приета изцяло нова наредба за градски транспорт, , защото няма да я има старата наредба и делото остава без предмет. Съответно - ще трябва да се започне ново дело от самото начало.   \"Редно е да се посочи и че гласуването в комисията по транспорт на СОС е станало изцяло на тъмно на 28 март. Според страницата на комисията в интернет такова заседание изобщо не е било провеждано. Тайното заседание е станало известно на гражданите едва вчера. Целта явно е била да не присъстват нито граждани, нито журналисти и да се спестят неудобните въпроси, които щяха да бъдат поставени. Подобен е казусът и с друга комисия – по местно самоуправление, чието заседание е изместено в последния момент с 30 минути напред, като по този начин дори част от общинските съветници и експертите към комисията не са могли да присъстват, да не говорим за граждани\", коментират от Гражданската инициатива за обществен и релсов транспорт.\r\nКонкретно НПО-то посочва вносителите от ГЕРБ Екатерина Йорданова и Зафир Зарков като конкретни имена и иска оставката им, като настоява кметът Йорданка Фандъкова да върне наредбата за ново разглеждане.       ", "date": "2018.04.04", "title": "НПО: СОС ще блокира делото за цената на билета за градския транспорт под предлог \"нощен градски транспорт\""}
{"url": "https://www.actualno.com/politics/dimityr-georgiev-e-predlojen-za-nov-mandat-nachelo-na-dans-news_668017.html", "text": "  Правителството предлага на президента на Република България Румен Радев да издаде указ за назначаване за нов мандат на Димитър Георгиев за председател на Държавна агенция „Национална сигурност“, съобщиха от правителствената информационна пресслужба.  Димитър Георгиев и в момента изпълнява тази длъжност.   Припомняме, че началото на професионалния път на Димитър Георгиев в МВР през 1993 г. като контраразузнавач в Национална служба „Сигурност\", която по-късно прераства в ДАНС.   Георгиев е бил в екипа на премиера Борисов по времето, когато той е главен секретар на МВР. По-късно става и заместник-вътрешен министър с началник Цветан Цветанов.", "date": "2018.04.04", "title": "Димитър Георгиев е предложен за нов мандат начело на ДАНС"}
{"url": "https://www.actualno.com/politics/bylgarija-zakriva-pochetnoto-si-konsulstvo-v-singapur-news_668018.html", "text": "  България ще закрие почетното си консулство в Сингапур и ще освободи по негово желание почетния консул Джеймс Там Тък Чунг от заеманата длъжност, съобщиха от правителствената информационна пресслужба.  През август 2017 г. Джеймс Там Тък Чунг е подал заявление до посолството ни в Джакарта, Индонезия, за освобождаване от функциите му на нещатно консулско лице поради намерение да промени работните си ангажименти.   Интересите на българските граждани, пребиваващи временно или постоянно в Сингапур, се представляват от посолството ни в Джакарта.   ", "date": "2018.04.04", "title": "България закрива почетното си консулство в Сингапур"}
{"url": "https://www.actualno.com/viewpoint/cyrkva-4h4-news_668022.html", "text": "  Тази сутрин стана ясен случай за . В такива случаи човек се пита не беше ли добре новите автомобили, с които бяха оборудвани органите на реда, , пък дори и по-евтини.    Може би леко поотмина модата на \"Линкълните\" и     Не е много ясно свещениците да се возят в скъпи високопроходими возила. Мистерия е и кой и как решава те да бъдат закупени. Имайки предвид обаче цялостната финансова свобода на църквата, въпросният автопарк далеч не е изненадващ.       В общи линии приходите на БПЦ не са особено ясни. Отделно, църквата получава годишна субсидия от държавата. Отделно, дейността й е освободена от данъци - от данък сгради за храмовете и данъци за наемите й от ресторанти, паркинги и други подобни обекти, които има в почти всички манастири. Плащат се единствено данък общ доход и осигуровките на свещениците, повечето от които са на минимална заплата. На практика църквата не плаща и ДДС.\r\nТака се получава      Защото въпросът не е финансов, в конкретния случай . Никой не очаква свещениците да ходят пеша, но когато епархиите имат автопарк, който може да съперничи на този на най-големите бизнесмени в държавата, и който превъзхожда  многократно този на институции с много по-оправдана нужда от него, моралната страна някак се размива.   Не че това явно се възприема за особена ценност от родната църква, но християнството проповядва смирение, умереност, бягство от суетата и дори аскетизъм.  То така или иначе, каноните са повече за миряните, не толкова за свещеничеството, главното е религията да е 4х4. ", "date": "2018.04.04", "title": "Църква 4х4"}
{"url": "https://www.actualno.com/actualno/dyrjavata-ustiska-edin-mesec-i-izchezna-news_668026.html", "text": "  Българската държава категорично няма каквото и да е намерение да участва в придобиване на част от активите на ЧЕЗ в България по какъвто и да е начин. Това заяви финансовият министър Владислав Горанов на вчерашното, трето заседание на Временната анкетна комисия за ЧЕЗ в парламента. Горанов изрично уточни, че това е позиция, съгласувана с премиера Бойко Борисов, но не била официална позиция на цялото правителство.      Браво, Бойко, браво, Борисов! Този път изтрая даже повече от месец. Два дни, но повече. На 1 март, като си , пресслужбата ти каза, че си го молил да съдейства на българската държава да влезе в сделката за ЧЕЗ. И го каза точно когато коалиционните му партньори един през друг почнаха да говорят как трябва да има държавен контрол, внесоха даже и предложение в тази насока за и днес, 4 април, това нещо ще бъде гласувано на първо четене в пленарна зала.   Още по това време обаче Горанов започна да говори, че не е хубаво държавата да влиза в ЧЕЗ. И вече това е и позицията на Борисов – изказана отново от някой друг по тази тема, не от самия него. Всичко би могло да бъде прието за нормално развитие на нещата, ако нямаше едни 500-600 млн. евро – неясно колко точно, но със сигурност не по-малко от половин милиард, за които ЧЕЗ съди държавата. Тази сумичка е между 1,5 и 2 пъти повече от цялата цена на българския бизнес на ЧЕЗ. И въпросът е кой ще я спечели, както и как ще я разпредели.\r\nБи било уникално тъпо от страна на чехите да позволяват българската държава да се намеси в сделката, при положение, че е кристално ясно, че има клауза какво става с обезщетението. А българската държава спокойно може да не се меси, ако получи някоя компенсацийка – или ако я получат някои, важни, хора. Защото при такива сделки работата опира на първо място до пари. Пари, пари, пари! А най-големият майтап е, че действително нашата държава – повтарям, нашата – би била като нищо по-лош стопанин от Гинка Върбакова. Защо по-лош ли – защото ще се намерят веднага повече маймуни, които да се овесят на клона.       ", "date": "2018.04.04", "title": "Държавата устиска един месец и изЧЕЗна "}
{"url": "https://www.actualno.com/business/rykovoditeljat-na-api-jalbi-po-golemite-proekti-sa-prevyrnati-v-biznes-news_668050.html", "text": "  Имало е жалби, заради които за един стълб да отчуждим 2 или 4 кв. метра, не можем да започнем реализация на обект за 300 милиона лева, заяви пред журналисти в Смолян председателят на УС на Агенция \"Пътна инфраструктура\" (АПИ) инж. Дончо Атанасов.  По думите му няколко стъпки в големите инвестиционни проекти чрез жалби са се превърнали в \"бизнес\". Механизмите, по които малки фирми и отделни лица си докарват приходи, са чрез обжалвания на процедурите, на оценките за отчуждения и на оценките за въздействие върху околната среда. \"Такива проекти продължават между 5 и 10 години, но когато са част от оперативна програма, става много тежко\", посочи Атанасов.   Конкретно в Смолянска област от две фирми с по 2 лева капитал е блокирана поръчка за 23,3 млн. лв., която касае ремонт и рехабилитация на третокласния път Смолян-Девин.  Друга пък, която досега е отчела само едно заравняване на терен, спря обходния път на Рудозем за 6,4 млн. лв. – второкласен участък. Само едното от общо три еднолични дружества (бел. ред. - ) стана пречка за инфраструктурни обекти на стойност над 80 млн. лв. в цяла България, в това число на АПИ и на няколко общини.   \"Да, незаинтересовани лица по някакъв начин жалят. Най-вероятно са заинтересовани от нещо. Най-вероятно искат да ни кажат нещо. Само че не се появяват да кажат: \"Г-н областен управител, г-н кмете, г-н Атанасов, ние жалим поради тези и тези причини\", анализира ръководителят на АПИ.\r\nТой каза, че като шеф в Агенцията вече шест години се занимава с отчуждения. \"Половината ми ден минава само с отчуждения на имоти. В противен случай не може да се случи никакъв голям инфраструктурен обект в България\", отбеляза Атанасов. И подчерта, че тази година АПИ стартира изграждане на около 350 километра нови автомагистрали.       \"Може да си представите десетките хиляди наследници и колко заинтересовани лица ще има само по отчужденията. Жалят се неща примерно на Русе-Велико Търново - една историческа магистрала, която можехме да стартираме с процедура за избор на изпълнител и надзор, тъй като сме готови и с парцеларни планове, и с ОВОС. В момента се жали, защото трябвало да се направи един изключително скоростен път от Горна Оряховица до автомагистралата. А четири пътни възела има точно в този регион. И аз питам: \"Добре, какво общо има реализацията на автомагистралата с изпълнението на един път, който свързва примерно Горна Оряховица с автомагистралата?\". Нищо общо нямат двата проекта. Но ето, жали се!“, обясни Атанасов. . Парите трябва да се усвоят до края на годината.\r\nИмало е случаи на жалби – казва Атанасов, заради които за 2 или 4 кв. метра да отчуждим за един стълб, не можем да почнем реализация на обект за 300 милиона.       \"Както беше автомагистрала \"Струма\", обходът на Габрово. Огромни обекти, а не може да извадиш разрешение. . И хората си направиха добър бизнес, адвокатите също. Това върза ръцете на всички институции, които реализират инфраструктурни обекти. Това касае и НКЖИ, и общините, и всички, включително частни инвеститори\", допълни Атанасов.\r\nТой каза, че сега започва да се прави околовръстният път на София. \"Започваме отчужденията и просто не може да се спи от това. Малко по-лесно е с отчуждения на земеделски земи, но когато влезеш в урбанизирана територия е ад\", коментира той.", "date": "2018.04.04", "title": "Ръководителят на АПИ: Жалби по големите проекти са превърнати в бизнес"}
{"url": "https://www.actualno.com/business/dogovoryt-s-kabelen-operator-ne-urejda-pravata-za-muzika-v-hotela-news_668048.html", "text": "  Независимо дали озвучаването на помещенията в търговския обект идва от диск или YouTube, бизнесът дължи на ПРОФОН и МУЗИКАУТОР  заплащане за използването на защитен репертоар  \"Платеният абонамент към кабелен оператор не урежда правата за музика, която звучи в хотела. Ако се вгледате в детайлите от договора си, ще видите, че операторът ви предоставя само технологична услуга. Независимо дали в помещенията звучат песни от телевизор или YouTube, обектът трябва да регламентира отношенията си с двете организации за колективно управление на права – съответно МУЗИКАУТОР, която се грижи за правата на текстописци, композитори, аранжори и т.н, и ПРОФОН, която защитава правата на артист-изпълнителите и продуцентите на съответния звукозапис.\" Това сподели изпълнителният директор на ПРОФОН София Щерева на среща с представители на бизнеса в рамките на петата годишна конферeнция на Travel Academy, която се проведе в Правец. С изпълнителният директор на МУЗИКАУТОР Иван Димитров бяха специални гости в дискусия на тема „Какви авторски права трябва да спазва хотела?“.   \"Когато музиката e част от бизнес модел и той ви носи добавена стойност, логично е да споделите част от вашите приходи с нейните автори, изпълнители, продуценти. Музиката е много специален инструмент за психологическо въздействие, тя създава емоционален контекст за клиента и го кара да удължи престоя си, да инвестира повече в продукта, да се върне отново на същото място\", обясни Димитров. Той уточни още, че тарифите за така нареченото „публично изпълнение“ реферират към добрите практики на дружествата за колективно  управление на права в централна и източна Европа, но крайната цифра е адаптирана към българския пазар и е съгласувана със съответната браншова организация – в случая с БХРА (Българска асоциация на хотелиерите и ресторантьорите). Тарифите за заплащане  са утвърдени от Министерство на културата, а интересът на бизнеса е защитен и стимулиран с различни отстъпки. На въпрос „Колко ще дължи за права един обект със 100 легла и сезонно работно време от 6 месеца?“, от дружествата отговориха:   \"С БХРА вече 9 години имаме споразумение за така наречената „браншова отстъпка за обем“, която е в размер на 50 %. С калкулирана отстъпка един хотел със 100 легла ще трябва да плаща за използването на лицензиран репертоар около 500 лв. годишно. Ако направите разбивка на тази сума излиза, че обекта ще инвестира в неограничен достъп до музика по 7 лв. на ден, което е изключително разумна цифра.\"\r\nВ добавка по темата за музиката в хотела София Щерева направи ясно разграничение между частното ползване на звукозаписи и експлоатацията им в един магазин или ресторант:       \"Акаунтът в Spotify, например, е свързан с личното право на всеки от нас да слуша музика у дома и сред приятели, но когато музиката звучи в търговски обект, който продава услуга, то тогава правата не могат да бъдат уредени с платен абонамент към доставчик, или чрез закупуването на определен носител, какъвто е дискът на любимия ви изпълнител.\"\r\nВъв връзка с промените в Закона за авторското право и сродните му права, обнародвани в Държавен вестник от 29 март, представителите на дружествата обясниха, че пазара за лицензиране на музика  ще толерира и малки фирми с ограничен репертоар от 1000 песни.\r\nДруга ключова промяна в ЗАПСП е децентрализацията на контрола на публично изпълнение. Освен длъжностните лица от Министерство на културата проверките за уредени права за музика в барове, молове, хотели, ресторанти и т.н. ще се извършва и от общините - лицата, които проверяват търговските обекти за техническа изправност, ХЕИ и т.н., ще следят и за уредени права. До сега 5 човека бяха отговорни за 100 000 обекта на територията на цялата страна, но това ще се промени от началото на 2019 г.       В случай на нарушения глобите ще са от 2 000 до 10 000 лв, като 50 % от сумата ще бъде зачислена към бюджета на общината за културни проекти.\r\nНа въпрос \"Какво би мотивирало търговските обекти да плащат редовно за права за музика\" София Щерева бе категорична – регулярната информираност на бизнеса за  ползите, които уреждането на правата носи за творческите индустрии у нас.\r\n\"Малка част от хората си представят какво прави организация като нас и колко важни са средствата, които разпределяме между артист-изпълнителите и продуцентите, за да могат те да работят спокойно и да създават нови произведения. Съвсем скоро ще проведем разяснителна кампания по общини за каузата на дружества като ПРОФОН и МУЗИКАУТОР, и огромният обем работа по администриране на правата, които извършваме. За съжаление българският пазар е много млад в авторско правно отношение, но в държавите със 100 годишни традиции в тази сфера музиката е призната за един от най-ценните елементи в бизнеса\", сподели Щерева.", "date": "2018.04.04", "title": "Договорът с кабелен оператор не урежда правата за музика в хотела"}
{"url": "https://www.actualno.com/education/ms-otpusna-sredstva-za-elektronni-varianti-na-uchebnici-news_668031.html", "text": "  Правителството отпуска допълнителни средства, за да се осигури достъп до електронно четими учебници за всички ученици от I до VII клас, съобщиха от правителствената пресслужба.  Мярката е в изпълнение на дейностите за намаляване тежестта на ученическите раници и за по-голяма ефективност на образователния процес и повишаване качеството на обучението. Електронно четимите учебници ще имат напълно идентично съдържание с това на одобрения учебник, създаден като печатно издание.   Допълнителните средства ще са 3% върху съответните нормативи за учебниците за I клас, които се използват за една учебна година, и 8% върху нормативите за учебниците за II-VII клас, чиято продължителност на ползване е три учебни години.       ", "date": "2018.04.04", "title": "МС отпусна средства за електронни варианти на учебници"}
{"url": "https://www.actualno.com/politics/cacheva-ako-ministyr-predsedateljat-mi-poiska-ostavkata-shte-ja-podam-news_668030.html", "text": "  Ако министър-председателят ми поиска оставката, ще я подам. Това заяви пред журналисти министърът на правосъдието Цецка Цачева, предаде БГНЕС.  Тогава, когато министър-председателят ми поиска оставката, знаете, че всеки министър е готов и се прецени, че отговорността се носи персонално, тогава бъдете спокойни, че ще я подам, посочи Цачева по повод случая с двамата избягали от Софийския затвор затворници.   От своя страна вътрешният министър Валентин Радев коментира, че било много лесно да се искат оставки. „Забелязахте ли, че опозицията беше много смирена, защото наистина случаят е драстичен, но нека си припомним, че 2014 г, има подобен случай за Николай Николов и Хосе Мартинез. По същия начин избягват от Софийския затвор“, каза Радев.   „Тоест, всички в купом през тези години сме виновни за това, което се случва. Да ги питам аз тях, а и нашите депутати - някой направи ли някакви предложения, например за съдебната система или нещо друго? Оставка лесно се иска, а тяхната оставка? Да, драстичен е случаят. Но, ако трябва да се направят промени и в нормативната уредба и да затегнем режима“, посочи още вътрешният министър.", "date": "2018.04.04", "title": "Цачева: Ако министър-председателят ми поиска оставката, ще я подам"}
{"url": "https://www.actualno.com/politics/bylgarija-se-prisyedinjava-kym-syvmestnija-centyr-na-nato-za-kiberzashtita-news_668023.html", "text": "  Правителството одобри присъединяването на Министерството на отбраната към два меморандума, подписани през 2008 г., за създаването, организацията и функционирането и за функционалните връзки на Съвместния център на НАТО за изследване, изграждане и усъвършенстване на способности за киберзащита, съобщиха от правителствената пресслужба.  Центърът е със седалище в Талин, Естония, и към момента в него са представени 18 държави, а други четири – България, Румъния, Норвегия и Швейцария, са в процедура по присъединяване. Основна задача на центъра е подобряване на капацитета, сътрудничеството и обмена на информация между НАТО, страните-членки и страните партньори в областта на киберотбраната чрез образование, научноизследователска и развойна дейност, анализи и консултации.   Присъединяването на България ще способства изграждането и развитието на национални оперативни способности. Допълнително се създават възможности за изграждане и усъвършенстване на експертен капацитет в областта на киберсигурността чрез заемане и ротиране на една мандатна офицерска длъжност, както и възможности за участие на национални експерти в специализирани курсове и инициативи, които центърът провежда целогодишно.   ", "date": "2018.04.04", "title": "България се присъединява към съвместния център на НАТО за киберзащита"}
{"url": "https://www.actualno.com/balkani/syrbija-zatjaga-pravilata-za-shofiorite-na-svoja-teritorija-news_668033.html", "text": "  По информация на посолството на Република България в Белград , съобщи МВнР.   Занапред управление без включени светлини в светлата част на деня, возене на дете с ръст под 135 см на седалка, която не е предназначена за целта и шофиране на автомагистрала със скорост, надвишаваща с 81 до 100 км/ч позволените 120 км/ч и други носят глоба между 850 и 1020 евро, отнемане на 14 контролни точки и осеммесечна забрана за управление. Списъкът с по-важните промени в закона може да бъде намерен по-долу.   Финансова глоба в размер на 10 000 динара (около 85 евро) се налага в следните случаи:\r\n-           при управление на МПС в Зони с обозначителен знак 30 км/ч, със скорост от 20 до 30 км/ч над разрешената;    -           при управление на МПС със замърсени регистрационни табели, не позволяващи разчитането на съответните символи;\r\n-           при управление на МПС без поставен предпазен колан;\r\n-           при шофиране в населени места със скорост, по-висока с 20 до 30 км/ч от разрешената;    -           когато се използва мобилен телефон или други уреди за комуникация без помощни средства (hands free).\r\nФинансова глоба от 100 000 (приблизително 846 евро) до 120 000 хиляди сръбски динара (приблизително 1016 евро), отнемане на 14 контролни точки и осем месеца забрана за управление на МПС се налага:\r\n-           при управление на МПС под въздействие на алкохол в кръвта от 1,21 до 2,0 промила. В случай, че количеството е от 1,21 до 1,6 промила, се отнемат девет точки;\r\n-           при управление на МПС в населено място със скорост от 71 до 90 км./ч над максимално разрешената (т.е., реално шофиране със скорост от 121 до 140 км./ч);\r\n-           при шофиране на автомагистрала със скорост, надвишаваща максимално позволената с 81 до 100 км. в час (реално 201 до 220 км/ч);\r\n-           при возене на дете под 12 г. на шофьорската седалка или на непредвидените за тази цел места;   -           при превоз на дете с ръст под 135 см. на седалка, която не е специално предназначена за тази цел;   -           при бягство на водач от мястото на ПТП;\r\n-           при управление на МПС без включени светлини в тъмната част на деня;\r\n-           при управление на МПС с липсваща в СУМПС категория или без наличието на  СУМПС;\r\n-           при изпреварване на МПС, което е спряло на пешеходна пътека за пропускане на преминаващите граждани;   -           при изпреварване на колона от автомобили, придвижващи се с полицейски ескорт;\r\n-           при управление на МПС през времетраенето на наложено наказание за управление и/или с отнето СУМПС;\r\n-           при случай, в който водачът на МПС откаже да бъде подложен на тест за алкохол или наличие на психоактивни вещества в кръвта;\r\n-           при скриване на самоличността на водача на МПС. При тази хипотеза се има предвид управление на автомобил от лице, което не е негов собственик, но е нарушило правилата за движение, което е документирано с технически средства от органите на Пътна полиция. В случай, че собственикът на автомобила направи опит за умишлено скриване самоличността на лицето, управлявало автомобила, същият се наказва само с финансова глоба, без да му се отнемат контролни точки и да му бъде налагана санкция за управление на МПС.", "date": "2018.04.04", "title": "Сърбия затяга правилата за шофьорите на своя територия"}
{"url": "https://www.actualno.com/moresport/pet-bylgarski-grada-se-prisyedinjavat-kym-wings-for-life-world-run-news_668035.html", "text": "  Малко повече от месец преди глобалното събитие Wings for Life World Run пет български  града се присъединяват към световното движение с организирани бягания. София,  Бургас, Велико Търново, Варна и Пловдив ще очакват всички, които искат да окажат  подкрепата си към засегнатите от травми на гръбначния стълб. Всички бягания започват  в един и същи час в целия свят, 14:00 българско време, а за участие в бягането и  включване на резултата в световната ранглиста е необходимо единствено сваляне на  приложението Wings for Life World Run App.    В София желаещите да подкрепят каузата се събират в Борисовата градина с помощта  на Run.bg. Жителите и гостите на столицата ще се надбягват с виртуалния финал по  5-километрово трасе, а старта ще бъде разположен близо до езерото “Ариана” от  страната на паркинга на Националния стадион.     В Бургас, организираното от Васил Динев бягане ще се проведе в Морската градина със старт при “Пантеона”, а във Велико Търново Wings for Life World Run ще се случи в парк “Дружба”, където ще бягаме заедно с TurnovoRuns.  Пловдив и организаторите от PowerFit ще предизвикат желаещите да се включат с бягане по Младежкия хълм, започващо от стълбите зад бензиностанцията на Коматевсия възел. Във Варна ще се състезават с виртуалния финал по 5-километрово трасе в Морската градина, подготвено от Fit2Run.\r\nУникалният формат на събитието и специално създаденото приложение ни позволяват  да бягаме в подкрепа на каузата без значение къде в България или по света се  намираме. Всеки може да бяга за тези, които не могат, дори в деня на събитието да не  се намира в градовете с организирани бягания. Точно в 14 часа в приложението ще  стартира виртуалният финал, който ще “преследва” бягащите, постепенно увеличавайки  скоростта си на приближаване. Целта е всеки участник да избяга възможно най-дълго  разстояние преди финалът да го настигне.   ", "date": "2018.04.04", "title": "Пет български града се присъединяват към Wings for Life World Run"}
{"url": "https://www.actualno.com/sliven/v-sliven-zapochna-obuchenie-na-makedonski-voennoslujeshti-news_668037.html", "text": "  В Центъра за подготовка на специалисти в Сливен започна обучение на македонски военнослужещи  Трима военнослужещи от Република Македония ще се обучават в Центъра за подготовка на специалисти /ЦПС/ в Сливен в периода от 2 април до 10 май. Инструктори ще бъдат военнослужещи от Центъра за подготовка на сержанти и войници на ЦПС, предаде БГНЕС.   Обучението е в изпълнение на подписано споразумение за сътрудничество между министерствата на отбраната на двете страни за провеждане на обучение на военнослужещи от армията на Република Македония в курс за механик-водачи на танк Т-72.   ", "date": "2018.04.04", "title": "В Сливен започна обучение на македонски военнослужещи"}
{"url": "https://www.actualno.com/curious/tezi-neshta-promeniha-jivota-im-news_668070.html", "text": "     Веднъж по грешка облякох риза, която ми беше с един номер по-малка. В офиса получих много комплименти колко много съм отслабнал.\r\n***   Не мога да понасям чистенето и ето как измислих да се справя с това досадно задължение. Всеки ден, след като се прибера у дома включвам таймера и подреждам 10 минути. Каквито и планове да имам за вечерта спазвам ритуала.\r\n***    Счупи ми се колата и не я ползвам. Така свалих 13 кг, не посещавам заведения за бързо хранене и докато не спестя за ремонт не ми се полага хамбургер и газирана напитка.\r\n***\r\nС моята приятелка започнахме да излизаме повече. Вместо да лежим на дивана или пред компютъра посещаваме нови места заедно с кучето, дори понякога пазаруваме в друг град. Това промени живота ми – станах по-спокоен и по-рядко се будя през нощта.    ***\r\nНе искам да го призная, но на мен ми помогна графикът на сън и списък със задачите за деня. По-рано спях, когато искам и винаги се чувствах зле. Когато организмът знае, че има ясен промеждутък от време за сън, той се подготвя за него от рано. Вече не ми трябват 10 аларми, за да се събудя.\r\n***\r\nИзхвърлих всичките си чорапи. Купих си нови, но в различен цвят – 20 чифта бели и 20 чифта черни. Сега не губя по 1- мин., за да открия чифта след пране. Животът определено стана по-лесен.\r\n***\r\nЗапочнах да използвам правилото на „трите задачи“. Всеки ден задължително правя – нещо за здравето, нещо за финансовото ми положение и още нещо за емоционалното ми състояние. Животът ми се промени на мига.   ***   Вода. Не, не препоръчителните 8 чаши на ден, а просто следя да пия вода сутрин, обед, през деня е вечер.\r\n***\r\nЗапочнах да изчаквам 45 минути преди да отговоря на този, който ме е разстроил. Приятелят ви е ядосал. Изчакваме 45 мин. Колегата е направил пропуск. Изчакваме 45 мин. и едва след това коментираме ситуацията.\r\n***   На мен ми помогна вратовръзката. Когато престанах да ходя на работа с дънки и тениска и сложих костюм с вратовръзка, хората започнаха да се вслушват в предложенията ми. След това ме повишиха.\r\n***\r\nНикога не споря с никого. Давам на другия да се изкаже и или мисля за нещо свое, или сменям темата на разговор. Но не споря. Животът стана много по-спокоен.\r\n***   Бутилка газирана вода в хладилника. Работя до късно и преди, когато се прибера у дома пиех бира – една след друга. Газираната вода помага да „излъжа“ стария нави: сега пия вода  и сутрин не се събуждам обезводнен, а свеж и отпочинал.\r\n***\r\nВзех си силиконови стелки с гел за обувки. Това е страшно удобно!\r\n***   Настройвам алармата с 15 мин. по-късно, от колкото е необходимо. Когато се събудя нямам време да се излежавам, тъй като си мисля, че закъснявам. Истината е, че часовникът ми избързва с 15 мин., но през това време аз вече съм на крака.\r\n***\r\nКотките направиха живота ми по-добър. Многото котки. ", "date": "2018.04.04", "title": "Тези неща промениха живота им "}
{"url": "https://www.actualno.com/europe/velikobritanija-predlojenieto-na-rusija-za-syvmestno-razsledvane-na-sluchaja-skripal-e-izvrateno-news_668067.html", "text": "  \"Предложението на Русия за  съвместно британско/руско разследване относно инцидента в Солсбъри е  извратено. Това е диверсионна тактика\", каза в Туитър британската  делегация в Организацията за забрана на химическото оръжие (ОЗХО). Москва се стреми \"да избегне въпросите, на които руските власти трябва да отговорят\", гласи позицията на делегацията. Британската делегация в ОЗХО,  водена от най-големия експерт по химическите оръжия Джон Фого, присъства  на среща на управителния съвет на органа в Хага. Разговорите бяха свикани от  Москва, след като Лондон обвини Русия за отравянето на бившия шпионин  Сергей Скрипал и дъщеря му Юлия на 4 март с нервно-паралитично вещество,  наричано „Новичок“. Посланикът на Русия в Холандия  и заместник-министърът на промишлеността и търговията Георгий Каламанов  присъстваха на срещата в Хага, предаде БГНЕС. На острата фраза и руснаците  отговориха пак в Туитър, казвайки, че са получили подкрепа от 14 държави  в общо изявление пред съвета на ОЗХО.  ", "date": "2018.04.04", "title": "Великобритания: Предложението на Русия за съвместно разследване на случая Скрипал е \"извратено\""}
{"url": "https://www.actualno.com/europe/kakvo-shte-stane-kogato-pochine-kralicata-vijte-protokola-news_668064.html", "text": "  Средностатистическият човек в най-добрият случай заделя някой друг лев за собственото си погребение, за да облекчи най-близките си. Протоколът при смъртта на кралица Елизабет II обаче е особено интересен. От Бъкингамския дворец вече имат стриктна организация за събитията, които ще се случат в дните след кончината на кралицата. Тя е на трона 65 години, има 4 деца, 8 внуци и 5 правнуци.  Вижте 10 от планираните събития според протокола, в последователността, с която ще се случат.   10. Личният секретар на кралицата - сър Кристофър Гейд, ще разбере първи тъжната вест. Той ще се свърже с министър-председателя с 9. Новината ще бъде обявена по телевизията, ще бъде пуснат националният химн.     8. Тялото ще бъде поставено в тронната зала на Бъкингамския дворец и .\r\n7. Из цялата страна ще звънят камбаните на църквите и знамената ще бъдат смъкнати наполовина.\r\n6. . Ще започне подготовката по коронясването му и различни ритуали и дипломатически жестове ще бъдат извършени в следващите девет дни. Камила ще стане кралица.    5. Управници и монарси от цял свят ще дойдат на погребението. Уестминстър ще бъде затворено и основно почистено. Ще има мащабен военен парад, тръгващ от Бъкингамския дворец. Ковчегът ще бъде поставен в Уестминстър Хол 4. Погребението ще бъде девет дни след смъртта В 9 ч. ще удари Биг Бен. В цялата страна ще има минута мълчание.   3. Архиепископът на Кентърбъри ще се обърне към нацията от Уестминстърското абатство. .\r\n2. Ако кралицата почине в чужбина, кралският самолет ще отиде да прибере тялото ѝ. Ако почине в Сандригам, Норфолк, тялото ѝ ще бъде пренесено в Лондон в кола след един или два дни, а ако почине в Шотландия, тялото ѝ ще остане в Единбург и след това пренесено с влак\r\n1. Коронацията на крал Чарлз също ще бъде неработен ден, а      ", "date": "2018.04.04", "title": "Какво ще стане, когато почине кралицата? Вижте протокола"}
{"url": "https://www.actualno.com/europe/chovek-zagina-pri-pojar-v-tyrgovski-centyr-v-moskva-video-news_668065.html", "text": "  Един човек е загинал при пожар в търговски център в Москва, съобщи РИА Новости. По информация на \"Меш\" това е 45-годишният Алексей Карпов, който е бил служител в центъра. Според \"Интерфакс\" са пострадали двама души. 600 посетители са евакуирани, допълва meduza.io.  По предварителна информация пожарът е тръгнал от 4 етаж. При гасенето му са пострадали трима пожарникари.   Според източник на ТАСС на пожарникарите им е било трудно да стигнат до огнището.   Припомняме, че на 25 март в Кемерово изгоря търговския център \"Зимна вишна\". В пожара загинаха 64 души, 41 от които деца.\r\nСлед инцидента прокуратурата в Русия разпореди проверки за пожарната безопасност в търговските центрове в цялата страна.         ", "date": "2018.04.04", "title": "Човек загина при пожар в търговски център в Москва (ВИДЕО)"}
{"url": "https://www.actualno.com/lovech/kampanija-proletno-pochistvane-na-obshtina-teteven-2018-news_668038.html", "text": "  С настъпилата пролет и първите слънчеви лъчи дойде  време за традиционното пролетно почистване, съобщават от Община Тетевен.  Нека не забравяме, че наш дом не са само жилищата ни, но и всичко, което ни заобикаля и виждаме ежедневно. Да направим нашия град по-чист е един от най-лесните начини да покажем, че не сме безразлични към бъдещето му, призовават от общината.   Всеки, който иска и обича да живее на чисто, може да се включи в пролетното почистване на община Тетевен, което ще се състои на 13 април 2018 г.   Желаещите могат да заявят участие в стая 216 на Общинска администрация Тетевен или на тел. 0678/5-22-00, вътр. 234 и 0879 560 589.", "date": "2018.04.04", "title": "Кампания \"Пролетно почистване на община Тетевен 2018\""}
{"url": "https://www.actualno.com/crime/prokuraturata-dvamata-begylci-ot-2014-g-se-namirat-v-portugalija-i-velikobritanija-news_668010.html", "text": "  Избягалият през 2014 г. затворник Хосе Мартинез е задържан в Португалия и предстои предаването му на българските власти, а беглецът Николай Николов е във Великобритания. Това съобщават от Софийска районна прокуратура, която използва случая с бягството от затвора на лишените от свобода Владимир Пелов и Радослав Колев, за да информира за резултата от проведеното издирване на Хосе Луис Гевара Мартинез и Николай Николов – извършили същото деяние през 2014 година.  На 31.05.2016 г., СРП е внесла обвинителен акт срещу Хосе Мартинез и Николай Николов за това, че: На 30.04.2014 г., за времето от 17:10 часа до 20:30 часа, в гр. София, ул. „Генерал Столетов” № 21, като затворници, изтърпяващи наказание лишаване от свобода, в съучастие като съизвършители, избягали от Затвора – гр. София, като за бягството си послужили с разрушаване на стена. Описаното представлява престъпление по чл. 297, ал. 2 във връзка с ал. 1 във връзка с чл. 20, ал. 2 във връзка с ал. 1 от НК.   В хода на разследването по описаното по-горе производство, по отношение на Мартинез е издадена европейска заповед за арест, в изпълнение на която е получена информация от Дирекция „Международно оперативно сътрудничество“ към МВР, че същият е установен на територията на Република Португалия, гр. Лисабон, където е задържан. Предстои предаването му на българските власти.   Спрямо Николов също е издадена заповед за арест. В тази връзка са постъпили данни, че той се намира на територията на Великобритания, които са проверяват. При потвърждаване на тези сведения, предстои предаването му на компетентните органи на Република България.", "date": "2018.04.04", "title": "Прокуратурата: Двамата бегълци от 2014 г. се намират в Португалия и Великобритания"}
{"url": "https://www.actualno.com/crime/pojaryt-vyv-vlaka-sofija-burgas-moje-da-e-umishlen-news_667967.html", "text": "  Саботаж, а не късо съединение е причинило запалването на влака на гара Коньово, твърдят експерти. Въпреки това комисията ще работи по всички версии, докато не приключат огледите и експертизите.  Аргументите на експертите са, че огънят е тръгнал от средата на вагон, а не от тоалетната, каквато беше първоначалната информация. Това показва, че запалването не е и от ел.инсталация, съобщи bTV.   Краткото време, в което огънят изпепелява всичко, също е индикация за планирано действие.   Комисията започна работа на терен с оглед на изгорелите вагони от композицията София – Бургас. Преди това разпитаха машиниста.\r\n„Употребил е 4 пожарогасителя, като е обърнал внимание, че горят гумените мехове между двата вагона. Това означава, че огънят не е възникнал на момента на спирането, а вероятно преди спирането на влака”, заяви независимият експерт Стойно Стойнов.       \"Саботаж не е изключен. Този вариант е една от версиите, моя лична, не на комисията\", посочи Стойнов.\r\nСпоред разследващите бързата реакция на служителите е спасила пътниците. От транспортното министерство ще наградят бригадата на влака.\r\nИзгорелите вагони са минали ремонт на гара Дряново през 2015 г. Комисията ще разгледа протоколите за техническото им състояние. Огледите в търсене на причините на пожара продължават.    ", "date": "2018.04.04", "title": "Пожарът във влака София – Бургас може да е умишлен"}
{"url": "https://www.actualno.com/sciencelogy/facebook-blokira-stotici-profili-i-stranici-na-ruskata-fabrika-za-trolove-news_667964.html", "text": "  Основателят на социалната мрежа Facebook Марк Зукърбърг заяви, че са блокирани повече от 270 страници и акаунти, които са под контрола на Агенция за изследване на Интернет (Internet Research Agency, IRA). Това е т.нар. санктпетербургска , която е сочена като основен източник на фалшиви новини в световен мащаб.  \"Днес направихме важна стъпка за защита на честните избори по целия свят, блокирайки повече от 270 страници и акаунта, които се управляваха от руска организация, наречена Internet Research Agency, IRA\" пише Зукърбърг на страницата си във Facebook. Той обясни, че страниците са блокирани \"не заради тяхното съдържание\", а защото \"те са били контролирани от IRA, която използва сложна мрежа от фалшиви профили, за да мами хора\".   Зукърбърг заяви, че са блокирани акаунти и страници, които са насочени към \"хора, живеещи в Русия\", както и \"руско говорещи в съседни страни, като  например Азербайджан, Узбекистан и Украйна.\" Той подчерта, че това е сторено, за да не може с тези акаунти да бъде повлияно на избори в чужди държави.    Относно евентуалната руска намеса в американските президентски избори социалните мрежи, включително Facebook и Twitter, обещаха да си сътрудничат с комисиите на Сената и на Камарата на представителите, които разследват предполагаема \"руска намеса\" в изборите и \"сговор на Тръмп с Русия.\" Съществуването на такова \"тайно споразумение\" беше отхвърлено както от Кремъл, така и от Белия дом.    ", "date": "2018.04.04", "title": "Facebook блокира стотици профили и страници на руската фабрика за тролове"}
{"url": "https://www.actualno.com/healthy/novi-pravila-moje-da-ostavjat-polovinata-ot-horata-s-uvrejdanija-bez-pensii-news_667944.html", "text": "   . Той обаче далеч няма да потуши напрежението, а точно обратното - въпреки че според авторите е в полза на пациентите,   Вчера Министерството на здравеопазването (МЗ) публикува за обществено обсъждане проект за промени в (наредба № 4 от 2009 година) и правилника към нея. Новите правила за освидетелстване променят рязко начина за оценяване на вида и степента на трайно намалената работоспособност, като . Сега всяко едно от множеството увреждания носи допълнителни проценти в медицинската експертиза, като с няколко леки заболявания човек може да постигне същите права, които гарантира тежко заболяване. Това, смята МЗ, не е справедливо. Намалената работоспособност и степента на увреждане пък се оценяват в диапазон от проценти, което според вносителите на проекта прави преценката субективна и дава възможност на всеки ТЕЛК да дава собствено решение, пише .   Новата наредба фиксира строго процентите за всяко заболяване, като налага процентът за намалена работоспособност да се определя само от основното заболяване и увреждане. Съпътстващите увреждания ще се вписват като процент само в мотивите на съответното експертно решение.    От ведомството подчертават, че за някои тежки и злокачествени заболявания процентите на оценката на инвалидността ще се повишат. Така например при карцином на щитовидната жлеза, след отстраняване на папиларен или фоликуларен тумор I-II стадий досегашните 70% инвалидност до втората година се вдигат на 71%, до петата ще се променят от 50 на 60%, а след петата - от 30% на 50%. При сърдечна недостатъчност обаче досега можеше да се дават до 100%, а новият максимален процент ще е 91%. Промените ще позволят комисията да се произнася най-вече въз основа на медицинска документация, а клиничните прегледи, допълнителните изследвания и консултации със специалисти ще са само при необходимост. Това според ведомството ще намали прякото ангажиране на хората, разходите на средства и време и отсъствие от работа. Фиксирането на процент за едно и също заболяване вместо диапазон от проценти също ще навреди на експертизата, тъй като при всеки отделен човек всяко заболяване има различен ход, в зависимост от придружаващите го. Болният с диабет например трябва да спазва строга диета, но ако той е и с придружаваща диагноза шизофрения, състоянието му е много по-тежко, отколкото на останалите със същата диагноза, подчертава д-р Боряна Холевич, председател на Сдружението на лекарите от ТЕЛК-София. Вдигането на процента при тежките заболявания според нея също е голяма заблуда, тъй като е нищожно, и при премахване на процентите на придружаващите заболявания отново ще лиши хората от права.       \"Тази наредба не бива да се приема. Хората са ужасени, уплашени. На 11 април ще излезем на национален протест на площад \"Независимост\". В момента обсъждаме всички законни действия, с които можем да противодействаме на предложените промени, както и на концепцията на МТСП. Ако наредбата стане факт с решение на правителството, ще я обжалваме в съда\", допълва д-р Боряна Холевич.\r\nКъм 31 декември 2017 г. НОИ изплаща около 458 хил. пенсии за инвалидност поради общо заболяване, като разходите за тях са 1.447 млрд. лв. годишно, а средният им размер е 248.43 лв. Още 420 596 са социалните пенсии за инвалидност, които не се отпускат на нови пенсионери от 2015 г. За тях разходът на НОИ е 260.891 млн. лв. годишно, а средният им размер е 173.26 лв.", "date": "2018.04.04", "title": "Нови правила може да оставят половината от хората с увреждания без пенсии"}
{"url": "https://www.actualno.com/interest/90-godini-ot-rojdenieto-na-d-r-maja-andjelou-video-news_667970.html", "text": "  Google създаде Doodle (Драскулка) в чест на 90-годишнината от рождението на д-р Мая Анджелоу.   Анджелоу е родена през 1928 г. в Сейнт Луис и е от семейство на диетолог и медицинска сестра. Рожденото ѝ име е Маргарит Джонсън.      Мая Анджелоу твори в различните литературни сфери, като оставя творби в прозата, поезията, драматургията, детски произведения и песни. , а талантът ѝ пробива на сцената на театъра и в телевизията.\r\nМаргарит Джонсън е носител на десетки награди и почетни отличия.     ", "date": "2018.04.04", "title": "90 години от рождението на д-р Мая Анджелоу (ВИДЕО)"}
{"url": "https://www.actualno.com/cite/nali-njama-dvamata-izbjagali-ot-sofijskija-zatvor-da-minat-prez-letishteto-v-sofija-news_667969.html", "text": "  Този въпрос зададе водещата на сутрешния блок на Нова телевизия Аделина Радева на директора на Гранична полиция Светлан Кичиков. Радева отправи въпроса във връзка с от Софийския централен затвор.  Кичиков увери, че не е имало втори случай на непроверен самолет на летище София, като заяви, че имало запис, който го доказва и определи случилото се за фалшива новина. Става въпрос за .   Директорът на Гранична полиция потвърди и, че има обществена поръчка за камери, които да се носят от служителите на силовото звено. Той не коментира дали камерите ще работят и когато служител отива до тоалетна.   ", "date": "2018.04.04", "title": "Нали няма двамата избягали от Софийския затвор да минат през летището в София?"}
{"url": "https://www.actualno.com/business/predsedateljat-na-bulstrad-viena-inshuryns-grup-i-bulstrad-jivot-viena-inshuryns-grup-stana-doktor-honoris-kauza-news_667692.html", "text": "  Председателят на Надзорния съвет на \"Булстрад Виена Иншурънс Груп България\" и \"Булстрад Живот Виена Иншурънс Груп\" АД Петер Франц Хьофингер, който е и член на Управителния съвет на \"Виена Иншурънс Груп\", получи престижно признание. Г-н Хьофингер беше удостоен с титлата \"Доктор Хонорис кауза\" на Стопанската академия \"Димитър А. Ценов\".  Академията, която работи вече 82 години, е едно от най-старите висши учебни заведения у нас. Тя е давала титлата \"Доктор Хонорис кауза\" на само 23-ма души досега.\r\nСтопанската академия е емблематична за българското застраховане. От тук започва началото на застрахователната наука в България. Тук е създадена първата и към настоящия момент единствена обособена в България застрахователна катедра.   \"За мен е голяма чест да бъда удостоен с тази почетна титла на тази прекрасна церемония. Изказвам своите благодарности, както на Стопанската академия в Свищов, така и на моите колеги от \"Булстрад Виена Иншурънс Груп\", които искам да поздравя за постигнатите високи резултати и лидерската позиция на \"Булстрад\" на българския застрахователен пазар. Този успех потвърждава нашата стратегия за устойчиви инвестиции в България и за утвърждаването ни като доверен партньор за нашите клиенти\", каза г-н Хьофингер.\r\nТържествената церемония за връчване на почетната титла се състоя в главната аула в Ректората на свищовското висше училище. Сред гостите на церемонията бяха членове на управителните съвети, директори и специалисти от \"Булстрад\" и \"Булстрад Живот\".    Професионалната и обществена дейност на номинирания за почетен доктор пред академичната общност и гостите на церемонията представи доц. д-р Тодор Кръстевич – зам.-ректор на Стопанска академия по научноизследователска и проектна дейност. А лично ректорът на академията доц. д-р Иван Марчевски, връчи званието на г-н Хьофингер.\r\nСпоред мотивите за взетото на 31.01.2018 г. решение, Петер Хьофингер се удостоява с почетното звание \"за значим принос към процеса на конвергенция между образованието и бизнеса\", както и към теорията и практиката в сферата на застраховането. Ректорът прочете текста на дипломата на латински език и връчи на Петер Хьофингер регалите за \"Доктор Хонорис кауза\".\r\nПри награждаването г-н Хьофингер благодари за оказаната му чест и изнесе академично слово на тема \"Възможности и предизвикателства, свързани с дигитализацията в застраховането\". След тържествената церемония за присъждане на почетното звание г-н Хьофингер посети Академичния музей и положи подпис в летописната книга на свищовското висше училище.    ", "date": "2018.04.04", "title": "Председателят на \"Булстрад Виена Иншурънс Груп\" и \"Булстрад Живот Виена Иншурънс Груп\" стана \"Доктор Хонорис кауза\""}
{"url": "https://www.actualno.com/crime/bjagstvo-ot-sofijskija-zatvor-snabdjavash-se-s-pistolet-i-noj-goni-te-samo-chistachkata-news_667968.html", "text": "  Свидетел разказа как са избягали двамата рецидивисти от Софийския централен затвор. Според показанията, двамата били въоръжени – с пистолет и нож. По официална информация са произведени три изстрела, а свидетелят разказа, че имало викове \"въоръжени са\", хората тичали и залягали.  Съгласно думите на свидетел, двамата избягали са ритнали в коляното служител на затвора при излизането си от стаята за свиждане, а след това успели да избягат през бариерата на входа. \"Пред 11 души стана това\", бяха точните думи.   Пред Нова телевизия източник твърди, че който си плаща, не му проверяват килията и буквално може да бъде внесено всичко. Подготвено е, вкарано е много по-отдавна, това е станало през човек, убедени са интервюирани затворници. Предполага се, че ножът е взет от кухнята, където работи един от двамата – Радослав Колев. Той работел там повече от половин година. По принцип всеки ден, при затваряне на кухнята, всички ножове се отчитат и отговорност за това носи готвачът.   Друг абсурд в цялата ситуация е, че , докато те се качили в автомобил, паркиран близо до затвора. , казаха от затвора.\r\n\"Търсим, докато лицата не бъдат локализирани, задържани и върнати в затвора\", заяви главният секретар на МВР Младен Маринов. Той каза, че вече имало много сигнали за местонахождението на избягалите, но много от тях били нереални.       Същевременно директорът на Гранична полиция Светлан Кичиков увери, че няма начин двамата престъпници да избягат в чужбина. Поддържаме готовност, докато бъдат заловени съответните лица, каза той.\r\nПрипомняме, че избягалите са Владимир Пелов и Радослав Колев. Пелов има 30-годишна присъда, като първото му престъпление е през 1996 г., когато влиза в едно чейндж бюро в Пловдив, убива собствениците на място и взима около 300 долара. След това се укрива, разказа Красимир Занев,бивш началник на служба \"Издирвания\". Пред bTV Занев допълни, че Пелов много добре познава планините около Ботевград, което е направило издирването му изключително трудно.\r\nПо-късно, през 2011 година Пелов и негов бивш съкилийник извършват въоръжен грабеж в златарско ателие в Ботевград, където също убиват собственика и бягат. Докато бягат от полицията, Пелов взима за заложници цяло семейство, което по-късно освобождава и се укрива.       \"Един много интересен случай – при издирването патрул го спира на пътя за проверка. Искат му документите за самоличност, а той вади пистолет и ги кара да легнат на земята. Държи ги на прицел, качва се в полицейската кола и бяга\", разказва още Занев.\r\nПрез 2016 година в центъра на Ботевград Пелов убива двама мъже от ромски произход с незаконно оръжие.\r\nДругият избягал е Радослав Колев, убил с чук и нож 52-годишен служител на НАП и ранил тежко друг мъж, който е интимен партньор на убития. Колев има присъда от 26 години.", "date": "2018.04.04", "title": "Бягство от Софийския затвор - снабдяваш се с пистолет и нож, гони те само чистачката"}
{"url": "https://www.actualno.com/sofia/koi-shte-sa-liniite-na-noshtnija-transport-v-sofija-news_667978.html", "text": "  От 7 април тръгва нощният транспорт в София. 14 климатизирани автобуса, оборудвани с видеокамери, ще се движат по четири маршрута, а цената на билета ще е от 2 лв. и той ще важи за всички линии през цялата нощ. Графикът е в интервал от 40 минути от полунощ до 4 часа сутринта, предаде БГНЕС.  Линиите са номерирани като N1, N2, N3 и N4, и ще се движат съответно по маршрути:   ж.к.\"Люлин 1,2\"- ж.к.\"Младост 4\" с 50 спирки,   кв. \"Обеля\" - ж.к. \"Студентски град\" с 38 спирки,\r\nж.к. \"Овча Купел 2\" - ж.к. \"Левски\" (Автостанция Изток) - 33 спирки       ж.к. \"Дружба 2\" - ж.к. \"Гоце Делчев\"- 49 спирки в едната посока и 55 в другата.\r\nВсички автобуси, които ще пътуват по линиите на нощния градски транспорт в София, са оборудвани със съответното видеонаблюдение, така че да се гарантира максимална сигурност както за водачите и кондукторите, които ще се возят в автобусите, така и за самите пътници.Заместник-кметът по транспорта в Столична община Евгени Крусев обясни, че там, където спирките за нощния транспорт не се засичат със спирките на редовните линии, които пътуват през деня, ще бъдат поставени допълнителни указателни табели, така че хората да знаят къде спират нощните автобуси. На местата, където спирките се засичат, ще се поставят допълнителни табели, които ще информират, че ще има транспорт и през нощта.", "date": "2018.04.04", "title": "Кои ще са линиите на нощния транспорт в София"}
{"url": "https://www.actualno.com/goodnews/smartbirds-sblijava-divite-ptici-i-horata-news_668027.html", "text": "     SmartBirds - популярното мобилно приложение на Българското дружество за защитата на птиците (БДЗП) беше основно обновено и с добавени функционалности. От днес то може да бъде изтеглено безплатно от Google Play и използвано от всяко мобилно устройство, смартфон или таблет, работещо с операционната система Android. Друго нововъведение за SmartBirds е добавеното помагало за ловеца: птици, което от хартиен носител премина в електронен, за да бъде достъпно за повече хора.   Какво е SmartBirds? \"Наричаме го електронен бележник, определител на гнездящите птици в България и още помагало за ловеца. Опитахме се да съберем в едно приложение всичко, което хората търсят, за да опознаят по-добре птиците в България, а сега вече ще помага и за спазването на ловното ни законодателство.\" – споделя Светослав Спасов от БДЗП.   \"Приложението е достъпно на български и на английски език, за да може да се ползва и от англоговорящи, посещаващи страната и интересуващи се от нашето птиче богатство\" – допълва Мариана Вълчева.\r\nSmartBirds от днес съдържа допълнителна информация за 55 вида птици, които са разрешени за лов или видове с регулирано ползване, но също така и защитени видове птици, които са сходни по външен вид с някои ловни видове и често стават неволна жертва на ловците. Всеки от тях е представен с кратко описание с акцент на ключовите за определянето му белези. Това описание ще позволява бързо определяне на вида, дали е разрешен за лов или не и ако е разрешен, какви са нормите и сроковете за ловуването му.    Изтегляйки SmartBirds от Google Play потребителят се сдобива с онлайн определител на гнездящите птици в страната, който може да използва навсякъде и по всяко време, като дори не е необходимо наличието на мобилна връзка, за да го ползва пълноценно. За разлика от дебелите определители, отпечатани на хартия, този не тежи допълнително в багажа, когато ползващият го е навън сред природата.   SmartBirds е и електронен дневник, в който може да се съхраняват наблюденията, които след това може да се споделят с приятели чрез електронна поща и социалните мрежи. За да бъде по-лесно и удобно ползването му, електронният дневник е с автоматично въвеждане на данни за наблюдаващия, дата и час, както и точно определяне на GPS координатите на наблюдателя.\r\nSmartBirds ще сближи любителите на птиците с 269 вида, които гнездят у нас. Потребителят ще може да ги разпознава по-лесно, благодарение на снимките на птиците, картите на разпространението им, както и подробна информация как изглеждат, с какво се хранят и местата, които предпочитат. Но още по-важно е, че дава информация, къде могат да бъдат наблюдавани.    SmartBirds съдържа и по-специфична информация за тези, които искат да научат повече за видовете, като природозащитен статус на вида, периодите на миграция, информация за размножаването им и не на последно място -  заплахите, които ги грозят.\r\nПриложението дава и подробна информация за зоните от екологичната мрежа Натура 2000, обявени за опазване на птиците. GPS позиционирането позволява и да се провери местоположението на потребителя спрямо близките Натура зони и да разгледа на Google карта границите на всяка от тях.   Припомняме, че SmartBirds  бе номинирано от World Summit Award Mobile за най-добро приложение в световен мащаб в категорията Околна среда за 2014 г. и определено от технологичното списание HiComm като едно от най-интересните мобилни приложения у нас.\r\nSmartBirds e мобилно приложение, което беше актуализирано, благодарение на проект \"ПрироДА: изграждане на информирана подкрепа за европейската екологична мрежа Натура 2000; възпитание на поколение от обучени и знаещи поддръжници\" към програма LIFE на ЕС.", "date": "2018.04.04", "title": "SmartBirds сближава дивите птици и хората"}
{"url": "https://www.actualno.com/interest/bylgarskata-antarkticheska-ekspedicija-zavyrshi-uspeshno-news_667966.html", "text": "  Успешно приключи XXVI Национална антарктическа експедиция. На 4 април с полет от Рим се завръщат командирът на Антарктическата ни база „Св. Кл. Охридски“ инж. Йордан Йорданов, лекарят Мартин Любомиров, геолозите д-р Камен Бонев, д-р Дочо Дочев, д-р Стефан Велев и логистиците инж. Мирослав Цвятков, Станимир Модев и Николай Николов, съобщиха от Българския антарктически институт.  В рамките на експедицията бе реализирана разнообразна научна програма: Проучване на полезните изкопаеми и вкаменените организмови останки в района на п-ов Хърд; Проучване на нематодите в почвената покривка; Създаване на информационна база данни за изследване на сеизмичността и структурата на о-в Ливингстън. С помощта на прецизна апаратура, монтирана върху дрон бе съставен фотогравиметричен модел на ледниците, за следене на тяхното движение и определянето на степента на затопляне на климата в Западна Антарктида.   В залива пред базата бе монтирана мареографска станция с висока чувствителност – първата извън територията на България, с която ще бъде следено морското ниво, приливно-отливните колебания и ще предава данни в глобалната океанографска мрежа.   По съвсем нова образователна методика, разработена съвместно с учени от Университета в гр. Бейжа (Португалия), бяха сглобени 8 робота, които чрез сензори събраха данни за локалните климатични параметри. Това ще позволят виртуално изследване на Антарктида направо от класната стая.\r\nСъвместно с българските изследователи, в базата ни работиха и трима учени от Португалия, двама от Испания, двама от Турция, един от Аржентина и един от Монголия.       В момента тече подготовката за обновяване на инфраструктурата на полярната ни база и подбор на научни проекти за реализирането на Националната програма за полярни изследвания, които ще се изпълняват през предстоящата XXVII Българска антарктическа експедиция.", "date": "2018.04.04", "title": "Българската антарктическа експедиция завърши успешно"}
{"url": "https://www.actualno.com/politics/pravitelstvoto-opredeli-koncesioneri-na-tri-nahodishta-na-podzemni-bogatstva-news_668020.html", "text": "  Правителството определи концесионери за добив на подземни богатства от три находища, съобщиха от правителствената информационна пресслужба.   ще добива варовици от находище „Правда“, разположено в землището на с. Правда, община Дулово. На база количествата на утвърдените запаси и предвидения средногодишен добив на строителни материали, концесията се предоставя за срок от 35 години. За осигуряване на производствената дейност дружеството ще направи инвестиции в размер над 1,3 млн. лв. За срока на действие на концесията се очаква постъпленията от концесионни плащания да надхвърлят 2 млн. лв. с ДДС. ще добива варовици от находище „Касибо“ край с. Костелево, община Враца. Концесията се предоставя за срок от 35 години, като през този период концесионерът ще вложи повече от 360 хил. лв. за добива. Очакваните концесионни плащания за целия период надхвърлят 1 млн. лв.       ще добива варовици и базалтоиди от участъци „Северен“ и „Южен“ на находище „Станчова могила“. Кариерата се намира в землищата на Сухиндол и на селата Димча и Върбовка в община Павликени. Концесията се предоставя за срок от 25 години, като през този период дружеството ще инвестира над 5,5 млн. лв. за обезпечаване на дейностите. Очакваните концесионни плащания за целия период надхвърлят 2,8 млн. лв.\r\nИ при трите концесии концесионните плащания се разпределят между държавния бюджет и бюджета на общините, в които са разположени концесионните площи.    Одобрено беше и издаването на разрешение „Еко-Тех“ ЕООД да проучва възможностите за добив на неметални полезни изкопаеми – индустриални минерали, в площта „Хриси“. Тя се намира в землището на село Мост, община Кърджали. Разрешението се предоставя за срок от три години. През този период дружеството ще вложи 43 хил. лв. в търсещо-проучвателните дейности, които ще се осъществят при спазване на ограниченията на законодателството и заплащане на нормативно определените такси и банкови гаранции.", "date": "2018.04.04", "title": "Правителството определи концесионери на три находища на подземни богатства"}
{"url": "https://www.actualno.com/art/nacionalnata-galerija-v-london-pripisva-pogreshno-kartina-na-leonardo-news_667965.html", "text": "  Водещият учен-изследовател на творчеството на Леонардо да Винчи - Мартин Кемп заяви, че Националната галерия в Лондон е приписала картина на Леонардо, която е искала да заеме за изложбата си \"Леонардо да Винчи: художник в миланския двор\" през 2011-2012 г., предава Artprice.  В последния си седмичен подкаст \"The Art Week\" Мартин Кемп твърди, че галерията представя Мадона Лита, заем от Държавния музей Ермитаж в Санкт Петербург, като авторска творба на Леонардо, въпреки че самите куратори на Националната галерия смятат, че картината е дело на ученик, предаде БНГЕС.   Както обяснява Кемп в интервю, с което отбелязва публикуването на книгата си Living with Leonardo (Thames & Hudson), почти всички специалисти вярват, че Мадона Лита е \"базирана на дизайн на Леонардо ... но действителното изпълнение е на студиото му - картината е от Болтрафио \". В Ермитажа обаче \"искат да бъде Леонардо от начало до край\".   Кемп, професор в Оксфордския университет, казва, че през 2011 г. Националната галерия се нуждае от Мадона Лита за изложбата \"и условията за това са, Татяна Кюстендиева да го каталогизира\". Кустодиева, куратор на Ермитажа, е единственият специалист от важна институция, който пише текст за лондонския каталог.\r\nТя каталогизира Мадона Лита като изцяло дело на Леонардо, датирано от 1491-95 г. Вместо да обмисли сериозно други възможни при подробното й описание, тя заявява, че има \"неоспорими доказателства\" за майсторската ръка. Изложбата на Националната галерия, която включваше и новооткритата Салватор Мунди, се смяташе за важна при изследването на Миланското творчество на Леонардо.       В своето въведение в съответния раздел на каталога, кураторът на Националната галерия Лука Сисон (който сега е в Нюйоркския музей на изкуствата) признава, че има мистерии около Мадоната Лита, като много историци на изкуството я смятат за \"студийна творба, вероятно от Болтрафио“. Сисон обаче избягва изрично да посочва своята гледна точка.\r\nНа въпроса дали е обезпокоително, че Националната галерия постави своето име под атрибуция, която очевидно не е подкрепена от собствените й куратори, Кемп отговори, че това е \"притеснително\". Той също така сподели, че е озадачаващо за учените, които са забелязали в изложбата проучвателна рисунка на драперията от Мадона Лита, приписана на Болтрафио. Всеки посетител може да си зададе въпроса: \"защо Леонардо прави нещо въз основа на рисунка на ученик?\"\r\nНито Националната галерия, нито Сисон желаят да коментират твърденията на Кемп. Изложбата \"Леонардо\" се оказа една от най-популярните в историята на галерията, привличайки 324 000 посетители.       ", "date": "2018.04.04", "title": "Националната галерия в Лондон приписва погрешно картина на Леонардо?"}
{"url": "https://www.actualno.com/europe/izvynredno-zasedanie-na-ozho-zaradi-sluchaja-skripal-news_667972.html", "text": "  Организацията за забрана на химическите оръжия (ОЗХО) ще заседава извънредно днес, 4 април по случая с отравянето на бившия офицер от руското Главно разузнавателно управление (ГРУ) Сергей Скрипал и дъщеря му Юлия в британския град Солзбъри в началото на месец март.  Специалната сесия на Изпълнителния съвет на ОЗХО ще се проведе в Хага, по искане на Русия, при закрити врати, уточнява Агенция \"Фокус\".\r\nАферата, свързана с предполагаемата атака на Москва с невропаралитичен газ доведе до значително дипломатическо напрежение между Запада и Русия. Великобритания обвинява Кремъл, че стои зад атаката – твърдение, което руснаците категорично отхвърлят.   ", "date": "2018.04.04", "title": "Извънредно заседание на ОЗХО заради случая \"Скрипал\""}
{"url": "https://www.actualno.com/chronicles/podpisan-e-tophanenskijat-akt-s-kojto-syedinenieto-na-bylgarija-se-priznava-mejdunarodno-news_667714.html", "text": "  Топханенският акт (по името на султанския кьошк Топхане в Цариград,   където е подписан на 5 април 1886 г.) е споразумение между Османската   империя и посланиците на Великите сили – гаранти на Берлинския договор   (Русия, Австро-Унгария, Германия, Великобритания, Франция и Италия), с   което се урежда персонална уния между Княжество България и Източна   Румелия начело с българския княз.  Споразумението урежда управлението на Източна Румелия съгласно член   17 на Берлинския договор, така че князът се назначава за управител   (генерал-губернатор) на областта за срок от пет години от османския   султан със съгласието на силите. По настояване на Русия, която е   настроена срещу Александър Батенберг, в тази клауза не е споменато името   на княза. Също под руски натиск Топханенският акт ревизира   българо-турската спогодба, сключена на 20 януари в Цариград, като   премахва клаузата за военна взаимопомощ, подкрепяна от Великобритания.   Актът потвърждава друго условие от спогодбата – териториалните отстъпки в   полза на Османската империя в Източните и Средните Родопи  (Кърджалийско  и отцепилото се по-рано Тъмръшко), „докато управлението  на Източна  Румелия и това на Княжеството ще бъдат в ръцете на една и  съща личност“.  В замяна на това османското правителство се отказва от  правото си да  въвежда войски в България в случай на вътрешни размирици.  Актът  постановява изменение на Органическия устав на Източна Румелия в   4-месечен срок от българо-турска комисия със санкция от посланиците на   Великите сили в Цариград.   Българското правителство приема официално Топханенския акт. В средата   на април княз Александър е назначен за османски управител на Източна   Румелия. Условията, при които е потвърдено Съединението, допринасят за   вътрешнополитическата дестабилизация на Княжеството през пролетта и   лятото на 1886. Русофилската опозиция и част от националистите (начело с   Васил Радославов) критикуват правителството за териториалните отстъпки  и  непроменения статут на Източна Румелия. Учредяването на комисията за   ревизия на източнорумелийския устав в София води до допълнително   отслабване на авторитета на княз Александър в навечерието на   Деветоавгустовския преврат.   Макар де юре да остава част от Османската империя, Източна Румелия е   административно слята с Княжеството (което увеличава площта си от 63  752  на 96 345 km2) и остава под управлението на българския княз без   потвърждение на султана на всеки пет години, както изискват Берлинският   договор и Топханенският акт. Статутът на областта е уреден окончателно   22 години по-късно с обявяването и признаването на независимостта на   България. Кърджали и Тъмръш са присъединени към България през   Балканската война.\r\nИзточник: Уикипедия       ", "date": "2018.04.04", "title": "Подписан е Топханенският акт, с който Съединението на България се признава международно"}
{"url": "https://www.actualno.com/showbusiness/desi-banova-snima-fotosesija-s-porasnalata-si-dyshterja-snimka-news_667983.html", "text": "  Тв водещата Деси Банова и седемгодишната й дъщеря Йоанна заснеха специална великденска фотосесия за списание LOVE style, а в интервюто бившата синоптичка говори за годежа с Росен Плевнелиев и за най-големите чудеса в живота си.  \"Преди доста години с майка ми в един и същи ден имахме доста сериозни изпитания. Тя претърпя оперативна намеса, а мен по същото това време ме бутна кола и едва оцелях. Разминах се с леки наранявания, а можеше да е много тежко и дори фатално. Докторите ми казаха, че живея втори живот. Явно Господ ми е дал втори шанс. Затова на този ден винаги си правя курбан за здраве\", споделя Банова пред списанието.\r\nТя призна, че с приятеля й Росен Плевнелиев са се сгодили във Виена, а той й предложил по много романтичен начин. \"Подписът не знам дали променя нещата. Да, сигурно би скрепил чисто бюрократично една връзка, но много по-важна е хармонията. Не мога да си представя голяма сватба. Просто бих подписала и направила един купон с най-близките. И то не в България\", издава Деси.   СНИМКА от фотосесията и още по темата - !", "date": "2018.04.04", "title": "Деси Банова снима фотосесия с порасналата си дъщеря (СНИМКА)"}
{"url": "https://www.actualno.com/balkani/hashim-tachi-otide-do-albanija-zaradi-krizata-mejdu-kosovo-i-turcija-news_667962.html", "text": "  Поради голямото напрежение между Косово и Турция, президентът на Косово Хашим Тачи направи извънредна визита в съседна Албания, предаде БГНЕС.  Тачи остана само един час в Тирана. Там той разговаря само с премиера на страната Еди Рама. Основна тема в разговора между двамата е била кризата между Прищина и Анкара. Еди Рама има много близки отношения с турския президент Ердоган.   Отношенията на Прищина с Анкара рязко се влошиха след като Косово депортира шестима членове на движението на Фетхуллах Гюлен в Турция. Петима учители в училище от мрежата на Гюлен и лекар бяха върнати в Турция при тайна операция, извършена от вътрешното министерство на Косово и шпионската служба заедно с Турската национална разузнавателна организация (МИТ).   След извънредно заседание на Съвета за национална сигурност на Косово, премиерът Рамуш Харадинай каза, че е уволнил вътрешния министър Фламур Сефай и шефа на разузнаването Дритон Гаши за участието им в операцията.\r\nМоментално след това турският президент Реджеп Тайип Ердоган отправи директни заплахи относно бъдещата политическа кариера на премиера на Косово Рамуш Харадинай. \"Харадинай кажи по чий инструкции действаш? От кога защитаваш онези, които се опитаха да извършат преврат в Турция? Забравихте ли, че ние ви признахме веднага след САЩ? Как е възможно да защитавате пучисти, след като Ви прегърнахме като братя? Ще си платите за това\", каза Ердоган. Според турския лидер \"кариерата на Рамуш Харадинай ще приключи скоро\". Харадинай пък отвърна, че вътрешните работи на Косово не са поле за изява на никоя друга държава.       Късно снощи стана ясно, че вътрешният министър Фламур Сефай официално е подал оставка. Преди това той подробно е информирал Харадинай за участието си в депортирането на шестимата членове на движението на Фетхуллах Гюлен в Турция.\r\nВ същото време Хашим Тачи категорично се противопостави на уволнението на шефа на разузнаването Дритон Гаши. Без подписа на Тачи Гаши не може да бъде освободен от поста си.", "date": "2018.04.04", "title": "Хашим Тачи отиде до Албания заради кризата между Косово и Турция"}
{"url": "https://www.actualno.com/america/pochinalite-v-meksiko-avtomatichno-shte-stavat-donori-na-organi-news_667981.html", "text": "  Мексиканският Сенат одобри реформа на здравната система, според която всеки починал пълнолетен автоматично се превръща в потенциален донор, предаде БГНЕС.  \"Решението по реформата на общия закон за здравеопазване в частта му за даряване на органи е прието със 75 гласа \"за\", без нито един \"против\" и при един въздържал се\", се посочва в съобщение на Сената в Twitter.   Съгласно предложението, при отсъствието на медицински противопоказания, органи и тъкани автоматично могат да се вземат за донорство, без съгласие на роднините.   Единственото изключение от това правило е ако починалият преди смъртта си писмено е оставил заявление, в което отказва органите му да бъдат използвани за трансплантацията.\r\nВ Мексико за възрастни се приемат лица над 18-годишна възраст.       Изменението на реда за донорството сега трябва да получи одобрението на Камарата на депутатите.", "date": "2018.04.04", "title": "Починалите в Мексико автоматично ще стават донори на органи"}
{"url": "https://www.actualno.com/america/vyzmojno-e-lubovna-drama-da-e-dovela-do-strelbata-v-centralata-na-youtube-news_667956.html", "text": "  Битов инцидент, който не е свързан с тероризъм  - това е официалната версия за стрелбата в централата на YouTube в Сан Бруно.  Според Time млада, 30-годишна жена на име Насим Акдам, е стреляла по приятеля си в кафене, което се намира на територията на централата. Засега няма официално потвърдена версия дали става въпрос за любовни отношения, отишли твърде далеч, като основният разследван мотив е \"битов спор\". Има обаче и версия, че жена с името Акдам писала в интернет, че YouTube иска да спре някои видеа, което не било справедливо. Не е известно и дали жената е била служител на компанията. Със сигурност обаче тя е използвала пистолет и се е самоубила с него, като тялото ѝ е намерено в двора на централата на YouTube.   Тежко ранен и в критично състояние е 36-годишен мъж. Две жени – на 32 и 27 години, също са в болница, с огнестрелни рани, като според AP 32-годишната жена е „в сериозно състояние”.  И тримата се намират в болница в Сан Франциско. Има и пострадала жена, която е с изкълчен глезен.   От офиса на YouTube са евакуирани 1100 души. Някои от тях разказват, че първоначално, когато е настанала паника и не се знаело какво се случва, дори си помислили, че има земетресение.", "date": "2018.04.04", "title": "Възможно е любовна драма да е довела до стрелбата в централата на YouTube"}
{"url": "https://www.actualno.com/curious/kolko-miliona-jajca-shte-bojadisame-za-velikden-news_667979.html", "text": "  Броени дни преди един от най-старите и най-важни християнски празници, темата за българската трапеза на  Великден става  актуална  отново.  Наред  с ежегодните  проверки  на  цените  и качеството на продуктите, се запитахме и с какво най-често свързват българските семейства празника, с кого  предпочитат да празнуват и кой най-често се включва в подготовката.   Как посреща празника едно типично българско домакинство и каква част от бюджета заделя то, разбираме  от независимо проучване  проведено  съвместно  от маркетинговата  агенция Pragmatica, по поръчка на Starcom България.   Изследването  показва,  че 46.6%  от  анкетираните  българи  обвързват  плановете  си  за Великден с  фамилията или  семейството,  което  категорично  категоризира  празника  като семеен. Към тях можем да добавим и семействата, които ще празнуват в по-тесен домашен кръг, само  деца  и  родители  (39.8%)  и  тези,  които  ще  празнуват  с  по-възрастните  членове  на фамилията (5.9%). Проучването сочи още, че домакинствата ще се снабдят с яйца предимно от супермаркетите (51.5%). Немалка част обаче ще сложи на трапезата си и яйца, които ще са домашно производство (29.5%) или от фермерски базар/био магазини (19.1%).        Една от основните теми за Великденските празници е козунакът, като 68.2  % от анкетираните посочват, че планират да консумират купешки такъв. Ръчно омесените козунаци в домашна обстановка ще са чувствително по-малко (30.7%), което не е изненадващо предвид трудоемкото им приготвяне и само 1.1% категорично няма да консумират от традиционния продукт.       Интересен факт е засиленото търсене на шоколадови изделия, наред с традиционните храни на трапезата.  След  козунака,  яйцата  и  агнешкото  месо,  се  нареждат шоколадовите зайци и фигурки (40.7%). Това е сравнително нова тенденция за България, която добива все по-голяма популярност и у нас.", "date": "2018.04.04", "title": "Колко милиона яйца ще боядисаме за Великден?"}
{"url": "https://www.actualno.com/society/prognoza-za-vremeto-4-april-srjada-news_667930.html", "text": "  Днес ще бъде предимно слънчево, с разкъсана висока облачност. Ще духа слаб южен вятър. Затоплянето ще продължи и максималните температури ще са между 20 и 25°, по морския бряг – между 11° и 16°. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН).  Над Черноморието ще е слънчево. Ще духа слаб, в северните райони – до умерен южен вятър. Максималните температури ще са от 11-12° по северното крайбрежие, до 16-17° в Бургаския залив. Температурата на морската вода 6-8°. Вълнението на морето ще е 1-2 бала.   Над планините ще бъде предимно слънчево с разкъсана висока облачност. Ще духа слаб до умерен запад-югозападен вятър. Максималната температура на височина 1200 метра ще е около 16°, на 2000 метра – около 10°.   Атмосферното налягане ще се задържи по-високо от средното за април (945 hPa); след обяд ще започне да се понижава.\r\nВ ще се задържи топло, но над Западна България ще се появи и средна облачност, а след пладне ще се развие и купеста, и на отделни места ще превали краткотраен дъжд с гръмотевици.       В в западната половина от страната на много места ще превали и прегърми; ще духа слаб до умерен вятър от север-северозапад и дневните температури ще се понижат с 5-7°. Над Източна България облачността ще е разкъсана, вероятността за валежи е малка; отначало ще е почти тихо, по-късно ще се появи вятър от изток-североизток.\r\nВ вятърът навсякъде ще се ориентира от изток-североизток и ще се усили, особено в Източна България, където ще е и временно силен. Облачността ще е променлива, често значителна и главно в Южна България ще има превалявания, на места с гръмотевици. Преобладаващите максимални температури ще бъдат между 14° и 19°, а минималните – между 5° и 10°.", "date": "2018.04.04", "title": "Прогноза за времето - 4 април (сряда)"}
{"url": "https://www.actualno.com/features/aferata-skripal-shte-predotvrati-brekzita-news_667987.html", "text": "     Политологът Антъни Глийс следи пресата от родината на своя баща -  Германия. Там един политик отново изрази надежда, че британците ще се  откажат от Брекзит в последния момент.  Волфган Шойбле изрази това  желание в интервю за медийната група Функе по време на великденските  празници. След покушението срещу руския двоен агент Сергей Скрипал,  заяви Шойбле, британците видяха, „колко е хубаво да не си сам на този  свят“. Те се радват на огромна солидарност и виждат, че „Европа  функционира“. Последните социологически проучвания като че ли дават  право на председателя на германския Бундестаг. Малко преди покушението  над Сергей Скрипал и дъщеря му 47 процента от британците изразиха  мнение, че страната им прави грешка с Брекзита. Само 42 на сто от  анкетираните смятат, че решението от юни 2016 г. е правилно.    Полическата  класа във Великобритания изпитва огромно уважение към Волфганг Шойбле,  но в това отношение той се заблуждава, казва Антъни Глийс. „Дори  мнозинството британци, които искат да останат в ЕС, са твърдо убедени,  че Брекзитът ще дойде и срещу това не можеш да направиш нищо, ако си  демократ“, казва Глийс. Придържането към решението за Брекзит е едно  нещо, съвсем друго е сегашното настроение във Великобритания.  „Настроението е толкова мрачно, колкото е и зимата. А тази година зимата  беше сурова, със сибирски студове. Този студ пронизва и политическия  ландшафт“, споделя политологът.\r\nБританците са наясно, че скоро им  предстои нещо голямо и вероятно лошо, но те нямат сили да се  съпротивляват срещу него. „Мисля, че един ден историците ще сравняват  положението с настроенията през 1939/1940 година, преди началото на  Втората световна война, тоест преди войната да дойде в Англия“, казва  Антъни Глийс.        От един месец насам  британската политика се занимава с Русия и аферата Скрипал. Бившият  двоен агент все още е в кома, а състоянието на дъщеря му Юлия се  подобрява. Покушението с нервнопаралитично вещество, за което Лондон  обвинява Русия, доведе до масово взаимно експулсиране на дипломати. Над  70 британски дипломатически служители трябва да напуснат Русия, след  като Лондон първи обяви руски дипломати за персона нон грата. Редица  европейски държави също експулсираха руски дипломати. „Това показва, че  съдбата на Великобритания няма да се решава в центъра на Атлантика, а  посредством много тясно сътрудничество с Европа“, казва Глийс. Според  него, аферата Скрипал няма да предотврати Брекзита, но ще окаже влияние  върху сътрудничеството с Европа след излизането на страната от ЕС.\r\nПо  време на конференцията за сигурността британската правителствена  ръководителка очерта посоките на това сътрудничество. Тя апелира за нов  пакт за сигурност с 27-те страни от ЕС и заяви, че Великобритания ще  продължи сътрудничеството си с Европол, ще продължи да обменя данни за  пасажерите в самолетите и ще сътрудничи в много други сфери на  сигурност. Тереза Мей заяви, че европейската заповед за арест е довела  до екстрадирането на 5000 души към днешна дата. Антъни Глийс също смята,  че темата за сигурността си остава цетрална. Той не изключва  възможността след Брекзит британците дори да засилят сътруничеството си с  Европа в сферата на сигурността.        Великобритания  ще напусне ЕС на 29 март 2019 година в полунощ. Освен в сферата на  сигурността, има първи указания и в каква посока ще се развиват  отношенията между Обединеното кралство и ЕС след Брекзита. Вероятно ще  има по-малко радикални промени, както се надяват много от поддръжниците  на Брекзита. Има обаче и много неизяснени въпроси. Тази политическа  бъркотия, така често критикувана от ЕС, дълго време оказваше влияние  върху одобрението за политиката на Тереза Мей. Месеци наред нейният  рейтинг беше много нисък. „Аз също си мислех, че тя няма да се задържи  дълго на власт. Но съм се заблуждавал. Тереза Мей имаше невероятен  късмет“, споделя Антъни Глийс.\r\nАферата Скрипал осезаемо  укрепи позицията на британската правителствена ръководителка. „Днес  много британци са убедени, че Путин спекулира с Брекзит и с  разединението на ЕС. И това убеждение укрепва позициите на Тереза Мей.   „Тя ясно заяви, че Путин не само се меси в „нашата британска политика, а  е готов и да убие британски граждани в Солсбъри, за да засили  господството си“.\r\nАнтируските нагласи в кабинета на Мей също се  засилват. Министърът на отбраната Гевин Уилямсън обвини Кремъл, че иска  да подкопае и други държави, между другото и с кибератаки. В коментар за  \"Сънди Телеграф\" той пише, че Путин е „злонамерен“. Тоест отношенията с  Москва ще останат още дълго време мразовити.  ЕС пък се надява на  разведряване, дори и Брекзитът да е неизбежен.\r\nИзточник: ", "date": "2018.04.04", "title": "Аферата Скрипал ще предотврати Брекзита?"}
{"url": "https://www.actualno.com/politics/ekaterina-boncheva-prof-krysteva-ima-goljam-shans-da-pomogne-na-sebe-si-kato-razkaje-kakvo-se-e-sluchilo-news_667973.html", "text": "  \"Има един световен заговор на МОСАД, ЦРУ и ДС... За да бъде отклонена евроориентацията на България, трябва да бъде произведен този скандал. Това се случва, като със стари пишещи машини се произвеждат досиетата, ние ги получаваме и ние предизвикваме този скандал.  Спирам до тук с иронията, за да покажа в какви размери какво се случи.\" Това заяви в интервю за bTV членът на Комисията по досиетата Екатерина Бончева в коментар за случая с проф. Юлия Кръстева, за която се разбра, че е сътрудничила на Държавна сигурност.  Бончева обясни, че по закон последователно се проверяват тези, които трябва да бъдат проверени: \"Дойде ред и на литературните издания. Ние проверяваме от 10 ноември насам. Проф. Кръстева е работила за ДС  - това е отговорът.\"   \"Досието на Кръстева не  толкова по-различно от други. В много от други документи няма директни сведения с подпис и печат. Такова е досието на Георги Първанов и аз питам защо тогава никой не се възмути по този начин. Защо тогава не казаха – тук няма нищо. Защото това е един авторитетен човек с европейски позиции. И когато се окаже, че подобен човек има контакт със службите това звучи изключително болезнено. За да се извадят тези документи, всички те отговарят на изискванията на закон. Прочиствано е, преномерирано е и това показва, че някой е работил дори и след 1998 година.  Има контролен лист, върху който има подпис на оперативен работник,който се интересувал от тези документи\", обясни Бончева.   По думите ѝ \"хората, които са били съпричастни към ДС – едни са били под заплахата за живот на техните близки и самите тях, други – по меркантилни причини, трети са го правили заради кариерно развитие. Тези мотиви са толкова многообразни, колкото е многообразен е животът.  Законът няма как да ги разграничи, законът изисква регистрация. Не може да ги разграничим през Закона, но може да стане по няколко начина - да се публикуват документите, да се четат и да се разказва.\"\r\nСпоред Бончева Законът има един недостатък, че още при създаването се фиксира върху тези, които са сътрудничили, вниманието пада върху агентите.       \"Проф. Кръстева има голям шанс да помогне на себе си и на целия процес – нека разкаже какво се  е случило. Защо не се опита да осъди хората, които са създали тези документи. Това ще е началото на един процес, който ще тръгне в съвсем друга посока,\" предложи Бончева.\r\nСпоред Тома Биков има едно непрестанно желание да се оказват морални оценки върху един или друг човек:\r\n\"Това са много опасни тези в един процес, който е в развитие от 10 години. Има далеч по-интересни досиета на хора, които в продължение на десетилетия са се опитвали да не сътрудничат, писали са само хубави хората.  Целта е да бъде отворена тази информация и да бъде предоставена за анализ на всички. Няма как да ги възстановим. Комисията била могла да даде цялостен поглед как работи този репресивен апарат.\", смята Биков.       Според Миглена Николчина, преподавател в Софийския университет и литературен критик, целият процес е хванат откъм грешната страна, откъм тези, които са били изнудвани: \"Абсурдно е да доказваме нещо чрез липсващи документи. Не казахме нищо за Първанов, за  Радосвет Коларов. Ние произведохме от бившите ченгета  едни джентълмени по-големи от американските режисьори. Българските интелектуалци бяха любимите играчки на тайните служби.\"", "date": "2018.04.04", "title": "Екатерина Бончева: Проф. Кръстева има голям шанс да помогне на себе си, като разкаже какво се е случило"}
{"url": "https://www.actualno.com/society/plashtaneto-na-pensiite-za-april-zapochva-ot-dnes-4-april-news_667960.html", "text": "  Изплащането на пенсиите за април т.г. ще бъде изтеглено по-рано заради великденските празници, като ще започне от днес, 4 април (сряда), и ще приключи на 20 април (петък), съобщиха от НОИ.  Получаването на сумите чрез пощенските станции ще бъде извършено по график, който ще бъде предварително обявен във всяка една от тях. Априлските пенсии на пенсионерите, които получават парите си по банков път, ще бъдат по сметките им на 4 април 2018 година.   В изпълнение на решение на Министерския съвет заедно с пенсиите ще бъде изплатена и еднократна допълнителна сума в размер на 40 лева. Право да я получат имат всички пенсионери, на които пенсията или сборът от пенсиите заедно с добавките и компенсациите към тях е в размер до 321 лева включително. В тази категория попадат 1 226 698 пенсионери.   ", "date": "2018.04.04", "title": "Плащането на пенсиите за април започва от днес, 4 април"}
{"url": "https://www.actualno.com/europe/evropejskite-dyrjavi-otkazvat-da-finansirat-sdelkata-s-turcija-za-migrantite-news_667945.html", "text": "  Редица страни от Европейския съюз  отказват да участват в по-нататъшното финансиране на сделката за  мигрантите с Турция . Това съобщи \"Дер Шпигел\", позовавайки се на  собствени източници в Брюксел. 1/3 от първия транш в  размер на 3 милиарда евро , предоставен на Турция, се плаща от бюджета  на ЕС, а останалите 2/3 - от страните-членки. Делът на всяка страна  беше определен съобразно нейния БВП. Германия плати най-голямата сметка  – 500 милиона евро. В писмо до Европейската комисия Германия, Франция, Австрия, Швеция, Дания и Финландия настояха  останалите 3 милиарда евро, които бяха дискутирани между Брюксел и Анкара, да бъдат платени от бюджета на ЕС , съобщава  изданието. Председателят на ЕК Жан-Клод Юнкер е против това. Представителят на германското  правителство на закрито заседание на ЕК през юни 2017 г. е настоял ЕС да  отпусне втория транш само, след като Анкара осъществи всички проекти ,  които са договорени с нея за мигрантите. Евросредствата трябва да се  използват за строителството на училища и болници в Турция. Но от 26  съгласувани проекти по-малко от половината са реализирани, а някои още  не са започнати, предаде БГНЕС. Европейските държави също така . На  заседание в Брюксел през ноември миналата година германският  представител е искал да научи с какви средства ЕК финансира сделката за  мигрантите. Представителят на Еврокомисията Мацей Поповски не е успял да  отговори на този въпрос. В резултат представителите на редица страни от  ЕС са заявили, че въпросът за отпускането на средствата ще се решава  само, след като ЕК представи отчет за разходваните пари.  ", "date": "2018.04.04", "title": "Европейските държави отказват да финансират сделката с Турция за мигрантите "}
{"url": "https://www.actualno.com/america/trymp-iska-da-se-razbira-s-putin-vijda-samo-smyrt-i-razrushenija-za-sasht-zaradi-sirija-news_667959.html", "text": "  САЩ ще могат да установят \"отличен диалог\" с Русия, но ако това не стане, обществеността веднага ще разбере. Това заяви американският президент Доналд Тръмп по време на съвместна пресконференция с колегите си президенти на Латвия, Литва и Естония в Белия дом, предаде БГНЕС.  \"Мисля, че ще можем да установим отличен диалог. Надявам се. Но ако не успеем да направим това, вие първи ще научите за това\", каза той, отговаряйки на журналистически въпрос.   \"Никой не е бил по-твърд от мен в отношенията с Русия, но мисля, че мога да имам много добри отношения с президента (Владимир) Путин … Има голям шанс да имам добри отношения. И запомнете едно: да се разбирам с Русия е добре, да се разбираме с Китай е добре, да се разбираме с други държави, включително с вашите три страни (Латвия, Литва и Естония), също е добре\", каза Тръмп.   Той обаче не изключи възможността нормализирането на отношенията между Москва и Вашингтон да не се случи. \"Мисля, че мога да имам много добри отношения с Русия и с (нейния) президент (Владимир) Путин. И ако това стане, ще бъде чудесно. Има по-голяма вероятност това да не се случи. Кой знае\", каза Тръмп.\r\nСъщевременно американският президент пак каза, че подкрепя скорошното изтегляне на американските войски от Сирия.       \"Искам да си тръгнем оттам, искам да върнем войниците у дома, искам да започне възстановяването на страната ни\", заяви Тръмп. \"Нашата основна мисия е да се отървем от \"Ислямска държава\". Ние на практика се справихме с тази задача и ще вземем решение много бързо, в сътрудничество с другите страни в региона\", добави той.\r\nАмериканският президент посочи, че за последните 17 години САЩ са похарчили в Близкия изток 7 трилиона долара, \"получавайки нищо\" в замяна, освен \"смърт и разрушения\". Според Пентагона сега в Сирия има около 2 000 американски военнослужещи.", "date": "2018.04.04", "title": "Тръмп иска да се разбира с Путин, вижда само \"смърт и разрушения\" за САЩ заради Сирия"}
{"url": "https://www.actualno.com/celebrate/velika-srjada-e-news_667946.html", "text": "  В деня на Светата и Велика сряда се припомня едно от последните събития преди спасителните за нас страдания на Господ: за многоценното миро, което в искреното си разкаяние една грешница изляла върху главата на Спасителя (Мат.26:6-13, Марк 14:3-9). Успяла да влезе в дома, дето бил Христос, жената, носеща алабастърен съд с драгоценно миро, искала да засвидетелствува почитта си към Него. В бързината, да не й се пречи на доброто намерение, тя счупила съда, по-лесно да се разлее мирото.  Скъпоценното миро струвало триста динария (Марк 14:5), затова някои възнегодували против нея: \"защо е това прахосване?\", \"мирото можеше да се продаде и парите да се раздадат на сиромаси\". А Христос им отговорил \"сиромасите всякога имате при себе си, а Мене не всякога имате\", \"тя извърши добро дело за Мене [като] превари да помаже тялото Ми за погребение\". За това й усърдие ще се разгласи по цял свят. Подобно на блудния син грешницата  осъзнала греховете си и ''дошла в себе си''. Да се  опомним и ние за нашето духовно състояние и да се разкаем за греховете си, та с нашите покайни сълзи да \"помажем\" Господа като оная разкаяла се жена.   В същия ден си припомняме и решението на Синедриона да осъди Иисус Христос. Тогава Иуда Искариот отишъл при иудейските първенци и уговорил да Го предаде за тридесет сребърника (Мат. 26:14-16, Марк 14:10-11, Лук. 22:1-6). И ние се замисляме: дали и ние, които носим Христовото име, не предаваме Христа чрез нашите небогоугодни дела? От тоя ден коленопреклоненията на молитвата не престават.    ", "date": "2018.04.04", "title": "Велика сряда е"}
{"url": "https://www.actualno.com/society/14-godini-ot-tragedijata-pri-reka-lim-news_667961.html", "text": "  Днес, 4 април, се навършват 14 години от трагедията в река Лим, при която загинаха 12 български деца.  На 4 април 2004 година група от 34 ученици и 16 възрастни се прибират от екскурзия в Дубровник. Повечето от пътниците в автобуса са деца от училище \"Николай Катранов\" в Свищов. Към 22:00 часа българско време, на завой на планински път, шофьорът изгубва контрол над превозното средство. Автобусът се свлича около 15 метра по стръмен бряг и пада в коритото на река Лим при сръбското село Гостун, разположено между градовете Биело поле в Черна гора и Приполие в Сърбия. Рейсът потъва за броени минути в придошлата река Лим. Местни хора и цял футболен отбор от съседното градче Биело поле идват на помощ при ваденето на децата. Спасителните операции са затруднени от придошлата река Лим, дълбока 6 метра. 38 души са спасени.   12 български деца от Свищов загиват във водите на река Лим. Загинаха Александра Гергова, Антония Братова, Боряна Петкова, Женя Ангелова, Светослава Пантелеева, Валентин Маринов, Виктор Маринов, Лора Николова, Глория Георгиева, Юлиян Манзаров, Светослав Колев и Антоана Евтимова.   След трагедията родителите на загиналите деца учредиха фондация \"Ангели от Лим\". Всяка година през април фондацията организира Дни на \"Ангелите от Лим\". На мястото на катастрофата, на брега на река Лим между Сърбия и Черна гора, беше издигнат мемориал в памет на децата, които представлява пречупени ангелски криле.\r\nЗа виновен за трагедията бе признат единият от шофьорите – Илия Измирлиев. Първоначално съдът го осъди на 7 години лишаване от свобода, след обжалване обаче присъдата му бе намалена на 4 години.       На 13 декември 2017 година Измирлиев беше намерен мъртъв след катастрофа на пътя Смолян – Пампорово. По неофициална информация 64-годишният Измирлиев е починал по време на шофиране, след което автомобилът се е забил в мантинелата.", "date": "2018.04.04", "title": "14 години от трагедията при река Лим"}
{"url": "https://www.actualno.com/society/temata-s-izbjagalite-zatvornici-vliza-v-parlamenta-news_667985.html", "text": "     Предложението направи депутатът от БСП Иван Иванов, а целта е народните представители да получат .   Предложението на социалистите този път беше прието единодушно от депутатите. Председателят на Народното събрание обяви, че министрите ще бъдат уведомени и поканени в парламента.   \"Да бъдат поканени Цецка Цачева и Валентин Радев, за да може да чуем от тях как тези въоръжени до зъби хора са напуснали Централен Софийски затвор. Не се знае къде се намират, какви престъпления могат да извършат и какво върши МВР по тяхното залавяне\", коментира депутатът от БСП Иван Иванов.\r\nСоциалистът подчерта, че в момента е важно двамата министри да предоставят актуалната информация по случая, за да бъде успокоено обществото.    ", "date": "2018.04.04", "title": "Темата с избягалите затворници влиза в парламента"}
{"url": "https://www.actualno.com/chronicles/ubit-e-borecyt-za-prava-na-cvetnokojite-v-sasht-martin-lutyr-king-news_667713.html", "text": "  Мартин Лутър Кинг Младши е американски духовник и общественик и един   от водачите на Афроамериканското движение за граждански права. Кинг   става баптистки пастор и още в началото на своята кариера става защитник   на гражданските права, превръщайки се с времето в една от иконите на   американския прогресизъм.  Мартин Лутър Кинг ръководи Автобусния бойкот в Монтгомъри през 1955   година, а две години по-късно участва в основаването на организацията   Конференция на южните християнски водачи, на която става пръв   председател. През 1963 година с неговите усилия е организиран известният   Поход до Вашингтон по време на който произнася емблематичната си реч   „Имам една мечта“. В нея той прокламира разширяването на обхвата на   традиционните американски ценности, включвайки в него представата за   общество, игнориращо цвета на кожата. С тази реч Кинг утвърждава своята   репутация на един от най-значимите оратори в американската история.   През 1964 година Мартин Лутър Кинг става най-младият лауреат на   Нобелова награда за мир за неговите усилия за премахване на сегрегацията   и расовата дискриминация чрез гражданско неподчинение и други   ненасилствени средства. В последните години от живота си той насочва   усилията си към борбата с бедността и прекратяването на Виетнамската   война. Кинг е убит на 4 април 1968 година. Посмъртно е награден с   Президентския медал на свободата (1977) и със Златния медал на Конгреса   (2004). През 1986 година годишнината от раждането на Мартин Лутър Кинг е   обявена за официален празник, отбелязван на третия понеделник на месец   януари.   Източник: Уикипедия", "date": "2018.04.04", "title": "Убит е борецът за права на цветнокожите в САЩ Мартин Лутър Кинг"}
{"url": "https://www.actualno.com/asia/rusija-uskorjava-dostavkata-na-c-400-za-turcija-putin-vijda-kurdite-kato-chast-ot-sirija-news_667958.html", "text": "  Русия ще ускори доставката на зенитни ракетни системи С-400 \"Триумф\" за Турция. Това съобщи руският президент Владимир Путин след разговори с турския си колега Реджеп Ердоган в Анкара. Путин посети Турция за първата копка от проекта АЕЦ \"Аккую\".  \"Разбира се, обсъдихме състоянието на сътрудничеството между Русия и Турция във военно-техническата област. По-специално изпълнението на договора за доставка за Турция на зенитно-ракетни системи С-400\" Триумф\". Приехме решение да ускорим срока за доставката на тези високоефективни руски отбранителни комплекси\", каза Путин, според БГНЕС.   В областта на темите по сигурност, руският президент дискутира и кюрдския въпрос. Според него ако няма максимална координация между всички заинтересовани страни по кюрдския въпрос в Сирия, няма да има добър краен резултат.   \"Що се отнася до бъдещото устройство и настоящия политически диалог, ние изхождаме от това, че , да намери своето място в бъдеща Сирия, но разбира се, изхождаме от това, че всеки процес в този план трябва да се случва при максимална координация между всички заинтересовани страни. Кой трябва да участва в този преговорен политически процес, какво място трябва всеки народ да заеме в бъдещето на Сирия, това трябва да се определи от самия сирийски народ\", заяви Путин, цитиран от Агенция \"Фокус\".\r\nЗаедно с Ердоган, той откри строителството на първата ядрена централа на Турция. Чрез видео връзка Ердоган нареди полагането на основите на АЕЦ \"Аккую\", която ще струва 20 милиарда долара. След като бъде завършена електроцентралата ще осигури 10% от електрическите нужди на Турция, която и без това има малко енергийни ресурси.       Първата голяма част от проекта трябва да завърши през 2023 година, когато се отбелязват 100 години от създаването на съвременна Турция и да бъде завършен изцяло през 2026 година.\r\nСтроителството на газопровода \"Турски поток\" ще помогне за повишаването на енергийната сигурност на Турция и страните от Югоизточна Европа, ако те поискат това, заяви още Владимир Путин след края на преговорите си с Реджеп Ердоган. \"Строителството на газопровода \"Турски поток\" върви по график. Изграждат се две тръби в морския участък, скоро ще започне подготовката за строителството на сухопътната част от проекта. Това ще позволи да се насити с газ както пазара в Турция, така и в редица други страни от Югоизточна Европа, ако естествено, те пожелаят това, а също така ще се повиши енергийната сигурност на региона\", каза Путин.", "date": "2018.04.04", "title": "Русия ускорява доставката на C-400 за Турция, Путин вижда кюрдите като част от Сирия"}
{"url": "https://www.actualno.com/curious/vijte-kak-izglejda-dnes-jasi-ot-sdelka-ili-ne-snimki-news_667991.html", "text": "     Жасмина Маджид е щастливо омъжена, дипломиран доктор по икономика, а отскоро има и собствен блог. Той се казва \"Наръчник на съвременната лейди\" и в него тя споделя своето мнение за майчинството, грижите за красотата и дома.    \"Този блог е насочен към модерната, градска, интелигентна жена, която не се влияе от клишета и умее да съвместява различни роли. Тя иска да бъде едновременно елегантна и красива, четяща и образоваща се, смела и дръзка, работеща, но грижовна и всеотдайна към близките и дома си. Дали това е възможно?! И още как!\", казва самата Жаси     Тя не спира да споделя и свои снимки в Instagram профила си, показвайки своя блестящ живот. Много потребители обаче смятат, че звездата е прекалила с манията си за перфектно тяло и в момента е прекалено клющава. ", "date": "2018.04.04", "title": "Вижте как изглежда днес Жаси от \"Сделка или не\" (СНИМКИ)"}
{"url": "https://www.actualno.com/europe/ogromni-zagubi-za-francija-sled-transportnata-stachka-news_667963.html", "text": "  Франция може да загуби 720 милиона евро в резултат на националната транспортна стачка. С такива прогнози излязоха експерти след първия ден от \"битката на релсите\", както френските вестници нарекоха транспортната стачка, започнала на 3 април, предаде БГНЕС.  Както съобщават от синдикатите, стачката ще продължи на интервали до 28 юни (през април стачните дати са: 3, 4, 8, 9, 13, 14, 18, 19, 23, 24, 28 и 29; през май : 3, 4, 8, 9, 13, 14, 18, 19, 23, 24, 28 и 29; през юни 2, 3, 7, 8, 12, 13, 17, 18, 22, 23, 27 и 28). Железопътните работници, недоволни от предложения от държавата проект за реформи, възнамеряват да стачкуват през този период общо 36 дни, или два дни в седмицата. Според оценките на ръководството на Френската железопътна компания (SNCF) всеки ден стачката ще струва на държавата повече от 20 милиона евро.   Железопътният транспорт във Франция влезе в период на сериозни проблеми, тъй като започна вълна от стачки срещу трудовите реформи на президента Еманюел Макрон. Стартът на стачката бе наречен \"черен вторник\", но действието ще се разпространи в продължение на три месеца, засягайки два дни на всеки пет.   Персоналът на държавната железопътна компания SNCF е начело на стачката, но от протести ще бъдат засегнати също така енергийния сектор и сметосъбирането.\r\nРазмириците представляват най-голямото предизвикателство за Макрон от избирането му миналата година. Тъй като и четирите основни железопътни профсъюзи ще се включат в протеста, услугите ще бъдат драматично ограничени. Около 77% от машинистите на SNCF са в стачка, и 48% от целия персонал.    Пътниците ще могат да разчитат само на един от осемте високоскоростни TGV и само на един от всеки пет регионални влака. Линиите в Париж също ще бъдат засегнати и автобусните услуги ще бъдат претоварени. Някои гари бяха задръстени в очакване на няколкото налични влака, други бяха пусти.   Сайтът, който измерва автомобилния трафик около столицата, регистрира около 420 километра задръствания в час пик.\r\nОбслужването по международните ж.п. направления ще бъде по-малко засегнато.. Eurostar разполага със 75% от влаковете, а услугите на Thalys за Белгия, Холандия и Германия са почти нормални, но няма услуги за Испания, Швейцария или Италия.    Служители на Air France, които искат увеличение на заплатите с 6%, са в четвъртия ден от индустриалните действия. Авиокомпанията обслужва 75% от полетите си.\r\nПрофсъюзите също призоваха всички събирачи на отпадъци да настояват за създаването на национална услуга за събиране на отпадъци и по-добри възможности за пенсиониране. Столицата, северната и източната част, заедно с Марсилия, могат да бъдат засегнати най-тежко.   Синдикатите в енергийния сектор също призоваха към стачки, за да поискат, между другото, прекратяване на либерализацията на енергийните пазари и преразглеждане на дерегулацията.\r\nХиляди студенти също така участват в стачките в знак на протест срещу утежняването на регламентите за влизане в университетите.", "date": "2018.04.04", "title": "Огромни загуби за Франция след транспортната стачка"}
{"url": "https://www.actualno.com/curious/za-kogo-e-naj-opasno-prejajdaneto-po-velikden-news_667947.html", "text": "  Хората със сърдечни заболявания не трябва да прекаляват с храната по Великден. Това препоръча чрез Радио „Фокус“ – Велико Търново д-р Йорданка Томова, директор на Специализираната болница за активно лечение по кардиология във Велико Търново. Тя посъветва хората с проблеми със сърцето да избягват животинските мазнини – да се хранят предимно с меса с по-малко мазнини – пилешко, телешко и риба. Препоръчително е да се намали и консумацията на сол.  \"Важно е сърдечноболните да ядат по-малко солени храни, да не досоляват ястията, които консумират като супи и салати, а освен това да избягват и скритите соли, особено в колбасите и туршиите, където солта се добавя като консервант\", посочи д-р Томова. Тя препоръча да се наблегне на консумацията на пресни плодове и зеленчуци, които вече се продават по пазарите. Кардиологът подчерта, че от изключително значение е болните да се движат повече и да следят стойностите на кръвното си налягане.   \"При най-малкото отклонение – задух или болки в гърдите, те задължително трябва да потърсят своя личен лекар или кардиолога, който ги наблюдава\", подчерта д-р Томова. Тя съобщи, че по време на Великденските празници в Специализираната болница за активно лечение по кардиология ще има дежурни екипи, които ще обслужват пациентите. При нужда ще се извършват и инвазивни процедури.   ", "date": "2018.04.04", "title": "За кого е най-опасно преяждането по Великден?"}
{"url": "https://www.actualno.com/society/holiday-heroes-dostaviha-5360-praznichni-paketa-za-velikden-news_667988.html", "text": "  Два пъти годишно Holiday Heroes обединяват малки и големи добротворци в името на това хиляди семейства в нужда да посрещнат светлите християнски празници с пълна празнична трапеза. Този Великден се превърна в дванадесетата успешна кампания на Празничните герои.  След поредица от атрактивни събития и инициативи, и десетки корпоративни и индивидуални дарители на каузата, Holiday Heroes се заеха да опаковат събраните продукти в празнични пакети. На слънчевите празници Лазаровден и Цветница героите се събраха в склада на К&M, за да започнат от ранни зори грижливо да подреждат продукти от основна необходимост за нуждаещите се семейства – варива, ориз, брашно, олио, консерви, шоколадови изделия, колбаси, кори за баница, лютеница и разбира се – козунак.\r\nВ разноса на празнични пакети до домовете на семейства в нужда се включиха десетки доброволци. Сред тях бяха и чаровните певици . Освен че са приятелки в живота, двете се превърнаха и в празнични герои за семейството на Иванка. Тя живее заедно със съпруга си и 35-годишната си дъщеря, която има тумор в мозъка. Вследствие на заболяването и тежка операция за отстраняване на част от тумора младата жена е с първа група инвалидност. Пенсиите на родителите не са достатъчни за скъпите животоподдържащи лекарства на детето им, чиято най-голяма страст е рисуването.   Сред доброволците, които доставиха празнични пакети, бяха водещата на любимото сутрешно радио предаване „Тройка на разсъмване“ . В неделния ден двете посетиха няколко адреса на семейства в София. Сред домакинствата, където оставиха празничен пакет, беше и домът на Пенка. Тя отглежда сама 8-годишния си син и дълго време е била без работа, за да се грижи за детето си. През втора поредна кампания Галина доставя пакет в дома ѝ. Този път обаче Пенка зарадва празничните герои с новината, че скоро предстои положението ѝ да се подобри. Дори планира през следващата кампания да се включи в Holiday Heroes, но от другата страна. „Понякога човек изпада в ситуация, в която се нуждае от помощ. И при нас беше така, но мисля, че за коледната ви кампания ще можем да си позволим да се включим отново, този път от другата страна“, с усмивка и надежда сподели Пенка. „Мисля, че със сина ми ще можем да дойдем в склада, за да бъдем доброволци и да опаковаме пакети.“     също стана част от кампанията за поредна година. Чаровната изпълнителка е сред първите добротворци на Празничните герои и винаги е помагала на каузата. Този път тя достави празничен пакет чак в Сливен, където заедно с талантливия музикант Живко Василев, изненадаха 4-ри членното семейството на Валентина. Съпругът и е безработен, а имат две чудесни деца, за които се грижат.\r\nСнимки от вълнението в склада, както и емоционални срещи със семейства, на които помогнахме, може да видите на ", "date": "2018.04.04", "title": "Holiday Heroes доставиха 5360 празнични пакета за Великден "}
{"url": "https://www.actualno.com/asenovgrad/otkriha-bezjiznena-v-reka-chaja-izdirvanata-asenovgradchanka-news_668078.html", "text": "  Откриха безжизнена издирваната два дни 51-годишна асеновградчанка Цвета Стефанова. Тялото й бе намерено във водите на река Чая – край новоизграждащата се пречиствателна станция и бе извадено в късния следобед вчера. Сигналът за труп на жена е подаден на телефон 112, на който се отзовал екип на Пожарната в Асеновград. За да извадят жената от реката се е наложило да ползват спасителната стълба поради дълбочината и силното течение на водата. По-късно трупът ѝ е идентифициран, а по тялото не са открити следи от насилие. Това води следователите към теория за самоубийство.  Предполага се, че Цвета е взела тежкото решение да сложи край на живота си заради онкологичното заболяване, с което е диагностицирана преди месеци. Вероятно жената е скочила от моста, извисяващ се на няколко метра над мястото, при което е открита. Извършен е оглед на района и предстои да бъде направена аутопсия на тялото. По случая е образувано досъдебно производство. Припомняме, че 51-годишната Цвета Стефанова бе в неизвестност от 2 април сутринта, когато е излязла от дома си незабелязано сама.   ", "date": "2018.04.04", "title": "Откриха безжизнена, в река Чая, издирваната асеновградчанка"}
{"url": "https://www.actualno.com/football/kakyv-gol-izvynzemno-izpylnenie-na-ronaldo-potroshi-rekordi-video-news_667952.html", "text": "   в Торино, а вечерта се оказа поредната рекордна за звездата на \"кралския клуб\" Кристиано Роналдо. Португалецът вкара два гола, даде асистенция, а второто му попадение се оказа може би най-красивият гол в историята на Шампионска лига.  Той засече центриране на Даниел Карвахал със задна ножица, независимо че подаването беше високо и беше на над 2 метра от земята. Роналдо обаче успя да засече със задна ножица, вкарвайки брутален гол в обратния ъгъл на вратата, пазена от Джанлуиджи Буфон.   Роналдо подобри куп рекорди с това изпълнение, като се превърна в първия играч вкарал гол в 10 поредни мача в Шампионска лига. Освен това със своите 119 гола в турнира той може да се нареди на 10-о място при    Считаният за приключен Роналдо, който до декември имаше по-малко от 10 гола, е в серия от 12 мача, в които е вкарал цели 23 гола. Може да видите .", "date": "2018.04.04", "title": "Какъв гол! Извънземно изпълнение на Роналдо потроши рекорди (ВИДЕО)"}
{"url": "https://www.actualno.com/bgfootball/po-jelanie-na-borisov-promeniha-chasovete-na-machovete-mejdu-cska-sofija-i-levski-news_668115.html", "text": "     На 11 април двата тима излизат в първи полуфинал за Купата на България. А на 18-и април се срещат за първенството. Сблъсъците са на стадион \"Васил Левски\" и ще започнат от 18 часа, вместо от 19 ч и 20 ч. Третият двубой на 25 април (реваншът за Купата) остава от 18:30 ч.\r\nИдеята е срещите да завършат в светлата част на деня, за да се ограничи рискът от сблъсъци между запалянковци.      Любопитно е, че вчера имаше среща в СДВР между представители на двата клуба и агитките, но след нея не се стигна до промяна. Останаха началните часове, заложени по начало от БФС. Това наложило намесата на премиера.\r\n\"На срещата не е постигнато съгласие за началния час, заяви Красен Кралев. - Двата клуба и феновете не са пожелали да се съобразят с разпоредбата за спазване на обществения ред. Така днес получих задача от премиера Бойко Борисов да направим така, че мачовете да свършват в светлата част на деня. И помолих БФС за съдействие. Всички реагираха бързо и въпросът е решен.\"    \"Все пак най-важното е да спазваме обществения ред и гражданите да са спокойни. Да не забравяме и европредседателството. Има много мероприятия... Първите два мача се играят в сряда в час пик, което ще затрудни движението в центъра на София, но няма как. Ще хвърлим огромен ресурс да осигурим спокойствие на гражданите и гостите на столицата\", рече Антон Златанов, зам.-директор на столичната дирекция на МВР.", "date": "2018.04.04", "title": "По желание на Борисов: Промениха часовете на мачовете между ЦСКА-София и \"Левски\""}
{"url": "https://www.actualno.com/curious/horata-plyznaha-po-sofijskite-ulici-news_668108.html", "text": "  Зимно време рядко се виждат разхождащи се хора по парковете и градинките, навън е студено и бяло, а пък преспи има буквално на всеки ъгъл. Кишата и студът отказват и малкото хора, които са се навили да напуснат топлото легло и да излязат навън от това да го направят действително.  Но достатъчно за зимата, сега въпросът е какво ни чака, когато времето вече се затопли?\r\nОсвен цъфналите клонки на дръвчетата, засипани с мартеници, когато температурите се вдигнат, същото става и с хората. Не, нямаме предвид, че ги окичат с мартеници. Ами, че и те се излюпват като че ли от зимен сън и плъзват из столицата.   Булевард Витоша пак става моден подиум.  Не че зимно време не можеш да видиш смели хора, които на -20° са по къси панталонки и летни ефирни рокли, но щом стане малко по-топло… Започва сезонът на експерименталната мода, разчупените комбинации и оскъдното облекло. А оправданието на повечето хора, които показват плът в това време се е превърнало в мото и то гласи: От студ умри, гъзар бъди!\" Но понякога действа и доста вдъхновяващо, каращо те да се прибереш вкъщи и да нарежеш старите дрехи, превръщайки ги в шедьовър.\r\nГрадинката пред Народен пак живва. Ако през останалото време на това пространство се е забелязвало само светлината от \"ЧитАлнЯта\", то пролетно време започва лека по лека то да оживява. Пейките биват затопляни от хора на всякаква възраст, влюбени двойки или групи училищни приятели, решили да играят Белот. Да не забравяме и дядовците, които играят съсредоточено шах по двойки. Колкото по-топло е, толкова повече бира се и пие на тревните площи, където може да видите и много хора с одеяла или просто седнали върху якетата си. Разговори, смях и музика. Градинката се превръща в истинска гара. През нея може да видиш да кръстосват хора с всякакви превозни средства – колела, ролери, скейтборди, лонгборди, тротинетки и много други. Всеки с посока. А на фона на звука от плъзгащите си колела по асфалта, някои играят и с хек.     ", "date": "2018.04.04", "title": "Хората плъзнаха по софийските улици"}
{"url": "https://www.actualno.com/america/sasht-reshiha-da-ne-se-iztegljat-ot-sirija-news_668111.html", "text": "   Това съобщи в сряда в хода на интервю пред група журналисти, включително кореспондент на ТАСС, директорът на Националната разузнавателна служба на САЩ Даниел Коутс.  Той уточни, че това решение е взето на проведено във вторник заседание на Съвета за национална сигурност на Белия Дом, под председателството на американския президент Доналд Тръмп.   Коутс    „Относително скоро ще бъде обнародвано заявление за приетото решение“, заяви той, цитиран от Фокус.\r\nСпоред неговите думи съобщението ще бъде разпространено от Белия Дом.       На 29 март Доналд Тръмп в изказване пред индустриални работници от щата Охайо заяви, че американската армия „много скоро“ ще бъде изтеглена от Сирия и добави: „Нека сега други се заемат с нея“. Той обясни решението си с това, че, от 2003-а година насам, когато влязоха в Ирак, САЩ са изхарчили за близкоизточните войни $7 трилиона долара и не са спечелили нищо от това. Два дни по-късно, на 31 март, Белият Дом инструктира Държавния департамент на САЩ да замрази предвидени $200 милиона за възстановяване на освободените от „Ислямска държава“ райони на Сирия. В същия ден американското издание The Wall Street Journal разкри, че американският държавен глава е съобщил на съветниците си, че иска изтеглянето на американската армия от Сирия да се случи възможно най-скоро и че насрочва заседание на Съвета за национална сигурност по въпроса. Очевидно на въпросното заседание американският президент е бил разубеден от плановете си, както показва заявлението на Коутс.", "date": "2018.04.04", "title": "САЩ решиха да не се изтеглят от Сирия"}
{"url": "https://www.actualno.com/africa/pyrva-prisyda-v-razsledvaneto-za-ruska-namesa-v-prezidentskite-izbori-v-sasht-news_667957.html", "text": "  Холандски адвокат, за който се знае, че има близки връзки с руското разузнаване, както и с основните организатори на кампанията на президента Доналд Тръмп, е първият с присъда заради разследването на специалния прокурор Робърт Мълър за възможна намеса на Русия в американските президентски избори, предаде БГНЕС.  Алекс ван дер Сваан беше осъден на 30 дни затвор и глоба от 20 000 долара, след като се призна за виновен, че е излъгал за неговите контакти с бившия заместник–председател на кандидатпрезидентската кампания на Тръмп – Рик Гейтс, както и за връзките си с руското разузнаване.   Адвокатът с холандско гражданство и руски корени, зет на руския магнат Герман Хан, е бил юрист в Лондон през 2012 година и е работел за голяма адвокатска кантора. Работел е и с украинското правителство заедно със сътрудника на кантора Gates & Gates - Пол Манафорт.   През 2016 година, след като Манафорт става ръководител на кампанията на Тръмп и взима Гейтс за свой заместник, Сваан и Гейтс и двамата имат връзки с бивши служители на руското главно управление.\r\nСпоред документи, които ФБР представя в съда, се казва, че лицето, \"именувано като \"Човек А\", има връзки с руското разузнаване и ги е имал и през 2016-а година. Ван дер Сваан е излъгал разследващите в няколко случая за връзките му с Гейтс и \"Човек А\", съобщиха от американската прокуратура. След като лъжите му са били разкрити, Ван дер Сваан е започнал да сътрудничи с разследващите. Споделил е и разговори между него и Гейтс, както и между \"Човек А\" и едни от главните сътрудници в кантората, от която е бил част през 2012-та година.       ", "date": "2018.04.04", "title": "Първа присъда в разследването за руска намеса в президентските избори в САЩ"}
{"url": "https://www.actualno.com/society/povecheto-bylgari-podkrepjat-reshenieto-na-pravitelstvoto-da-ne-goni-ruski-diplomati-news_667943.html", "text": "   сочат нови данни от проучване на „Барометър България”.   Почти 12 на сто не са съгласни с нея. Близо 15% нямат мнение, а почти 9 на сто не са чували каква е позицията на България по този случай.   Позицията на правителството се разбира от обществото като европейска и в резултат на консенсус. Изследването отбелязва и симпатиите на мнозинството от българите към Русия.   Единствените противници се очертават изолирани от обществото представители на русофобски среди, но българското общество традиционно е с положителна нагласа към Русия или поне не е антируско настроено, информират от \"Барометър България\".\r\nАко изборите са днес, промяна и изненади няма да има. 4 партии биха влезли в следващия парламент. Това са ГЕРБ, а втори с близо 5 на сто по-нисък резултат се нареждат БСП. Трети са „Обединените патриоти”, а четвърти – ДПС.  Всички други са под 4-процентовата бариера, предаде бтв.       Социолозите обаче обръщат внимание на големия процент хора, които казват, че няма да гласуват – те са близо 30%.", "date": "2018.04.04", "title": "Повечето българи подкрепят решението на правителството да не гони руски дипломати"}
{"url": "https://www.actualno.com/business/petkova-za-chez-pravitelstvoto-pravi-vsichko-za-da-zashtiti-nacionalnite-interesi-news_668113.html", "text": "   Това каза министърът на енергетиката Теменужка Петкова пред журналисти в Народното събрание във връзка със сделката с ЧЕЗ.   да контролира дейността не само на това електроразпределително предприятие, а на всички останали“, коментира Петкова. Тя поясни, че държавата има такава опция.   По думите й не електроразпределителните предприятия определят цената на потребителите, тъй като това е функция на КЕВР.   „Тя и при либерализиран пазар ще продължи да определя и регулира цените за пренос и достъп. Хората трябва да бъдат спокойни. Видя се, че тези истерии, които бяха създадени в началото, са абсолютно безпочвени и неоснователни. Трябва да се има предвид и това, което всички знаем, че трите електроразпределителни дружества съответно имат претенции и водят арбитража срещу България“, посочи министърът.\r\nВъв връзка с обвиненията на БСП, че управляващите си сменят мнението по отношение на сделката с ЧЕЗ, Петкова поясни, че те са в опозиция и по дефиниция трябва да не са съгласни с това, което правят управляващите. Във връзка с приетите промени в Закона за енергетиката, Петкова заяви, че те са добри. Тя поясни, че с приемането на промените в Закона за енергетиката в обхвата му ще влезе сделката с ЧЕЗ.        , допълни тя, предаде Фокус.\r\n„Беше споменато многократно, че се работи от 2015 годна в тази посока. Световната банка подготви един модел на либерализация на електроенергийния пазар. Този модел има своите въпросителни. Една от тях е препоръката на Световната банка по отношение на възобновяемите енергийни източници да бъде въведен моделът „договор за разлика”. Нещо, което за всички впоследствие стана ясно, че няма как да се реализира и се взе принципно решение да бъде въведен моделът „договор за премия”, както предвиждат насоките за държавната помощ”, обясни министър Петкова.\r\nТя подчерта, че . „Досега няма законопроект и няма държавна помощ, предоставена в областта на енергетиката, която де е нотифицирана тогава, когато предвижда европейското законодателство”, обясни Петкова и подчерта, че вероятно това се дължи на неразбиране на Закона за държавните помощи.       ", "date": "2018.04.04", "title": "Петкова за ЧЕЗ: Правителството прави всичко, за да защити националните интереси"}
{"url": "https://www.actualno.com/balkani/v-turcija-e-arestuvan-shofior-na-bylgarski-kamion-prenasjal-kokain-news_668072.html", "text": "  Тежкотоварен камион с българска регистрация с укрити 9 кг кокаин е бил спрян за полицейска проверка в турския град Текирдаг, шофьорът с инициали А. Т. е арестуван, предаде БГНЕС.  От бюрото за борба с наркоразпространението в местната дирекция по сигурността съобщиха за получен сигнал, че от България ще бъде внесена дрога, поради което днес на разсъмване камионът е бил проследен.   При претърсването е включено и обучено куче, открило скритите пакети с кокаин в тайници под камиона. След показанията на шофьора полицейски екипи са претърсили къща в квартал Бейкоз в Истанбул. Там са открити още 10 кг кокаин, укрити в противопожарни бутилки и пистолет без регистрационни номера.   Арестувани са двама души, които по-късно са транспортирани в Текирдаг.\r\nЗапочнало е и разследване.    ", "date": "2018.04.04", "title": "В Турция е арестуван шофьор на български камион, пренасял кокаин"}
{"url": "https://www.actualno.com/education/skoro-v-stolichnija-obshtinski-syvet-shte-byde-vnesena-programata-za-ednosmenen-rejim-na-uchilishtata-news_668107.html", "text": "   Това каза пред журналисти кметът на София Йорданка Фандъкова при проверка на строителството на разширението на 149 СУ „Иван Хаджийски“ в район „Овча Купел“ 2.  „149-то училище е едно от тези, които и в момента се обучават на едносменен режим. Целта е не толкова привличането на нови ученици, а осигуряване на добри условия за учениците“, посочи тя.    Има райони, в които училищата са много натоварени. Част от стратегията е строителството на нови училища и разширение на училищни сгради“, обясни Йорданка Фандъкова.   „По-добре е децата да започват училище от нормално време - 8.30 часа или 9.00 часа, но не по-рано, както е сега, когато са на 2 смени“, коментира тя. „Това е много важна наша задача и сме почти готови да внесем Програмата в СОС“, изтъкна кметът. , каза още тя.       \"Възложих на гл. архитект на София да подготви типови спортни зали, които да изпълняват функциите не само на физкултурни салони, а на квартални спортни зали в различни райони на града в дворовете на училищата. Избрахме 6 училища, които са подходящи за изграждане на такъв тип зали\", коментира още Фандъкова, цитирана от Фокус.\r\n„Типовите проекти са готови и гл. архитект подготвя процедура за работно проектиране на тези зали“, посочи тя. „Тези зали ще позволят да се разшири базата на училищата в учебно време. А събота и неделя, и през вечерно време хората от квартала ще могат да спортуват в тези зали, да се провеждат състезания. Това ще бъде голяма придобивка за града ни и част от стратегията ни за развитието на спортната инфраструктура“, заяви кметът.\r\nПо повод проверката на на строителството на разширението на 149 СУ „Иван Хаджийски“ в район „Овча Купел“ 2 Йорданка Фандъкова коментира: „До преди няколко месеца това място беше нелицеприятно сборище на клошари и вандали, които притесняваха гражданите. Беше изключително важно да облагородим пространствата, за да могат децата да спортуват“. „Европейска столица на спорта сме през тази година, част от програмата ни е именно осигуряването на физкултурен салон и спортна зала във всяко училище“, изтъкна тя. „Откакто екипът ни работи в общината общо 10 спортни зали и физкултурни салони сме построили досега. Вече почти няма училище без физкултурен салон. Останаха 3, имаме ясна програма и план да бъдат изградени“, уточни кметът. „В момента разширяваме Първа английска езикова гимназия, изпълняваме първия етап като разширяваме училището с 50%. Вторият етап, който предстои да започне включва именно и нов физкултурен салон“, посочи Йорданка Фандъкова и допълни, че се предвижда и изграждането на спортна зала в 9-та Френска езикова гимназия. „В 149-то училище децата вече няма да играят в класните стаи, а ще могат да се радват на модерна спортна зала. Като втори етап ще заложим оформяне на дворното пространство, с изграждане на външни игрища“, поясни тя. „Стратегията на Европейска столица на спорта е развитието на масовия спорт, с акцент върху детския спорт“, каза още кметът.    ", "date": "2018.04.04", "title": "Скоро в Столичния общински съвет ще бъде внесена Програмата за едносменен режим на училищата"}
{"url": "https://www.actualno.com/society/rumen-radev-i-poslanika-na-sasht-obsydiha-pravosydnata-reforma-news_668119.html", "text": "     По време на разговора бяха обсъдени актуални теми от дневния ред на двустранните отношения и стратегическото партньорство на България и САЩ, както и сигурността в региона.   Разменени бяха и мнения за предприетите от България реформи в сферата на правосъдието и борбата с корупцията.   Предишната срещата на Радев и Рубин на „Дондуков 2“ бе на 21 февруари.", "date": "2018.04.04", "title": "Румен Радев и посланика на САЩ обсъдиха правосъдната реформа"}
{"url": "https://www.actualno.com/politics/mandatite-na-chetirima-chlenove-na-kevr-bjaha-prekrateni-chrez-jrebij-news_668106.html", "text": "  Мандатите на четирима членове на КЕВР- Александър Йорданов, Георги  Златев, Валентин Петков и Ремзи Осман, бяха прекратени чрез жребий. Жребият за обновяване на  състава на КЕВР бе изтеглен по време на заседание на Комисията по  енергетика и определи да бъдат прекратени мандатите на четирима от общо  8-членния състав на регулатора, без председателя. Двама от новите членове ще  бъдат със стаж в областта на енергетиката, един в областта на  водоснабдяването и канализацията и един член ще бъде между членовете с  юридически стаж, и стаж в областта на икономиката. Владко Владимиров, Димитър Кочков, Евгения Харитонова и Светла Тодорова остават членове на КЕВР. Предложения за нови членове на КЕВР могат да се правят от народни представители или от парламентарни групи до 17 април 2018 г. След това ще бъде извършена  предварителна проверка от комисията по досиетата и изслушване на  кандидатите в парламентарната комисия по енергетика, предаде БГНЕС. Гласуването за членове на КЕВР  ще се извърши явно, като за избран ще се смята кандидатът, получил  повече от половината от гласовете на присъстващите народни представители  в пленарна зала. Председателят на енергийната  комисия Делян Добрев обясни, че членовете на КЕВР, чиито мандат не беше  прекратен, ще изкарат пълния си мандат от 6 години, с оставащи още 3  години. Членовете, които предстои да  бъдат избрани, също ще изкарат пълен мандат. Повече няма да се провежда  жребий, а на всеки 3 години ще се обновява половината от състава, без  председателя, който има мандат от 7 години. „За да може да има  приемственост и да не сменим целия състав на регулатора сменяме  половината от членовете. За да изберем коя половина ще сменим това става  чрез жребий“, обясни Добрев. Той подчерта, че засега в ГЕРБ не са говорили още дали ще предлагат кандидатури за нови членове на регулатора. Делян Добрев оцени работата на  КЕВР през изминалите 3 години като изключително висока. „Ние видяхме в  тези 3 години независим Регулатор, който вземаше решения без да се влияе  от политиците, конюнктурата. Минахме през тежки реформи. Преди 3 години  системата беше с дефицит от 800 млн. лв. на година, а в момента имаме  малък излишък“, каза още председателят на енергийната комисия. От своя страна Рамадан Аталай  от ДПС, който е член на комисията, коментира, че според него досегашният  състав на КЕВР си е свършил професионално работата.  ", "date": "2018.04.04", "title": "Мандатите на четирима членове на КЕВР бяха прекратени чрез жребий"}
{"url": "https://www.actualno.com/society/vyzduhyt-v-plovdiv-e-naj-mrysen-news_668066.html", "text": "   Това сочат данните на гражданска организация от доброволци, които измерват чистотата на въздуха в страната - Airbg.info.  Данните показват, че града може да се \"похвали\" с 86 дни със запрашеност над нормата през отоплителния сезон. Ръководителят на групата обясни, че най-зле е била ситуацията на 27 декември 2017 г. и на 17 януари т.г.   Много силно замърсяване има в - където са измерени превишения на нормите в 98 дни, но от групата не са включили града в класациите, заради малкото си станции там - едва 11 към днешна дата.   Иванов посочи, че пикови стойности се отчитат обикновено вечер между 18:00 и 22:00 часа, като за градовете София, Пловдив, Благоевград и Варна те са около 30 пъти над нормата.\r\nПо думите му двете основни причини за замърсяванията са . \"Този вид отопление и температурните инверсии през зимата са най-сериозния проблем на по-големите ни градове като София, Пловдив, Благоевград и Варна\", обясни той.       \"При отоплителен сезон от 160 дни, в около 70 . Най-зле е била ситуацията на 8, 26 и 27 януари, и 13 февруари\", поясниха от инициативата. От проекта се поясниха, че са стартирали в началото на 2017 година поради пълното информационно затъмнение за въздуха, който дишаме. \"Статистиката сочи, че 7 милиона души по света умират заради заболявания, причинени от мръсния въздух\", добавиха от там.       От организацията се договорят с МОСВ техните станции да правят измервания съвместно с Изпълнителната агенция \"Околна среда\". Данните от двете замервания показват малка разлика, което е доказателство за тяхната достоверност.\r\nДнес те вече имат 630 измервателни уреди, разположени в цялата страна. За една година са направени около 42 млн. измервания на въздуха. ", "date": "2018.04.04", "title": "Въздухът в Пловдив е най-мръсен"}
