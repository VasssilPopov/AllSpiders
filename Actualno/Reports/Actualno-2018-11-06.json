{"url": "https://www.actualno.com/balkani/kosovo-uvelichi-mitata-vyrhu-srybskite-stoki-news_704592.html", "text": "  Косово повиши митата върху сръбските стоки с 10%, заявявайки, че този ход е в отговор на усилията на Белград да осуети признаването на бившата си южна провинция.     Косовското правителство заяви, че налогът ще се прилага за всички стоки, идващи от Сърбия, с изключение на международните брандове.\r\nМярката е \"отговор на ожесточената кампания на Сърбия\" срещу международното признаване на Косово, каза премиерът Енвер Ходжай, цитиран от БГНЕС.\r\nНапрежението между Сърбия и Косово, което бе обявено за независимост преди десетилетие след брутална сепаратистка война, през последните месеци се съживи, тъй като и двете страни са подложени на натиск за нормализиране на отношенията си, за да постигнат напредък в присъединяването си към Европейския съюз.  Сърбия, подкрепяна от Русия и Китай, отказва да приеме независимостта на Косово и все още смята, че територията на мнозинството от етническите албанци е изменническа южна провинция, въпреки че е призната от около 115 членове на ООН.   Сърбия редовно съобщава, че е убедила различни чужди държави да оттеглят признанието си за Косово, въпреки че Прищина оспорва повечето от твърденията.\r\n\"Сърбия харчи огромни суми, за да подкопае суверенитета на държавата\", каза Ходжай.    Въпреки несъгласието за статута на Косово, търговията продължава и Сърбия е най-добрият му регионален търговски партньор. Износът на Сърбия за Косово, главно на хранителни продукти, възлиза общо на 400 млн. евро годишно, според данни, предоставени от митническите власти на Косово за АФП.\r\nПроведените в Брюксел преговори между Косово и Сърбия за разрешаване на ситуацията се проточват от години с напрежение, предизвикано от честите спорове тет-а-тет.   Задънената улица в дипломацията привлече вниманието през август, когато политици от двете страни обсъдиха възможността за промени в границите като част от сделката за възстановяване на отношенията.\r\nВъпреки това не се стигна до конкретен план и последната насрочена среща между двамата президенти се разпадна в последната минута през септември.\r\nМестните медии спекулират, че сръбскодоминиращата част от Косово може да бъде изтъргувана за албанскодоминиращия регион в Южна Сърбия.   Правозащитните групи категорично осъдиха предложението, като предупредиха, че преначертаването на картата може да има опасен домино ефект в чувствителния регион.", "date": "2018.11.06", "title": "Косово увеличи митата върху сръбските стоки "}
{"url": "https://www.actualno.com/balkani/zaev-iskame-pomirenie-no-pravnata-sistema-trjabva-da-se-priloji-news_704590.html", "text": "  Същността на формирането на Координационния орган за помирение е да помогне за предотвратяването на политически кризи, за облекчаване в намирането на качествени решения за реформите в тяхното изпълнение, но и да осигури помощ в частта на помирението заради евентуална политическа намеса в правни процеси, отбеляза тази вечер премиерът Зоран Заев, предаде МКД.     На брифинг в правителството посветен на Планът 18 той посочи, че македонското общество има сериозна нужда от помирение, заради дълбокото политическо разделение.   Заев заяви, че ще бъде търсена помощ и от правните институции за намиране на правни механизми за това, което означава помирение, което означава опрощение.\r\n„Това понякога означава извинение. На първата среща с новата депутатска група имаше извинение от страна на депутата Кръстьо Мукоски, както и от моя и от страната на Талат Джафери и това за мен е най-голямото опрощаване. Но това е, което зависи от мен, правната система трябва да продължи да се прилага\", каза премиерът.  ", "date": "2018.11.06", "title": "Заев: Искаме помирение, но правната система трябва да се приложи "}
{"url": "https://www.actualno.com/football/cyrvena-zvezda-shokira-slab-livyrpul-i-zavyrza-grupata-na-smyrtta-v-shl-news_704595.html", "text": "  Отборът на Цървена звезда шокира Ливърпул, като постигна победа с 2:0 като домакин в двубой от група C на Шампионска лига. И двете попадения паднаха през първата част, и бяха дело на Милан Павков, който хвърли в екстаз препълнения  \"Мала Маракана\".     По този начин нещата в групата се завързаха още повече преди късния деубой тази вечер между Наполи и ПСЖ. Мърсисайдци са лидери с 6 точки, неаполитанци са с 5, а парижани и Звезда имат по 4 точки.\r\nПЪРВО ПОЛУВРЕМЕ\r\nВ първите 15-ина минути изненадващо или не Ливърпул не успя да вземе инициативата и дори не успя да създаде опасно положение. Първото такова бе за домакините. След изпълнение на корнер  Вуядин Савич намери пространство, за да овладее топката от корнера и шутира, но опитът му премина твърде встрани от дясната греда. Две минути по-късно и мърсисайдци като по чудо не откриха резултата. Даниел Стъридж бе оставен абсолютно сам в наказателното поле, но ударът му мина над напречната греда.\r\nВ 22' Звезда откри резултата. Марко Марин центрира фантастично в наказателното поле от ъгловия удар и Милан Павков се оказа този, който скочи най-високо, за да насочи удара си с глава във вътрешната страна на левия стълб.\r\n7 минути по-късно сръбският тим нанесе и втори удар. Отново Павков, този път подмина защитниците и си освободи пространство, шутира от далечно разстояние за 2:0.    В 33' Вайналдум посрещна центриране на границата на пеналтерията и отигра с глава към десния ъгъл, но един от защитниците блокира опита му. Малко след това Адам Лалана скочи високо, за да засече прехвърлящо подаване в наказателното поле, но един от съперниците беше на правилното място в точното време, за да осуети опасността. До края на полувремето гостите така и не успяха да притиснат съперника си.\r\nВТОРО ПОЛУВРЕМЕ\r\nЛивърпул започна с натиск през втората част. Това бе и първият път првз двубоя, в който успяха да наложат контрол върху случващото се на терена. Дори нацелиха и греда, но след станал рикошет.\r\nВ 70' Борян боксира, след което топката попадна в Мохамед Салах, който шутира от наказателното поле, но нацели гредата.\r\nВ 79' високо подаване намери Мохамед Салах, коойто бе свободен в наказателното поле, той преодоля вратаря с удар по трева, но топката беше избита на голлинията от защитник и пореден пропуск за египтянина. В добавеното време Салах имаше нова възможност, но Борян отново спаси, въпреки че преди това имаше и лек рикошет.   Всичко за четете в ", "date": "2018.11.06", "title": "Цървена звезда шокира слаб Ливърпул и завърза “групата на смъртта\" в ШЛ"}
{"url": "https://www.actualno.com/asia/iran-predupredi-kupuvachite-na-neft-che-gi-ochakvat-tejki-meseci-news_704594.html", "text": "  Министърът на нефтодобива на Иран Бижан Намдар Зангане заяви, че идните месеци ще бъдат \"особено тежки\" за страните купувачи на нефт, предаде ТАСС.     \"За съжаление идните месеци се очаква да бъдат особено тежки за потребителите\", отбеляза Зангане в интервю за агенция \"Шана\".   Поредният пакет санкции на Съединените щати срещу Иран влязоха в сила от 5-ти ноември. Тяхната основна цел е намаляване износа на ирански петрол. Въпреки това обаче американските власти предоставиха временно \"разрешение\" на осем държави да внасят нефт от Ислямската република.\r\nТова са Китай, Индия, Япония, Южна Корея, Италия, Гърция, Тайван и Турция.  Според министър Зангане обаче тези временни разрешения няма да могат да удовлетворят пазара на нефт в световен мащаб.   Според експерти износът на ирански нефт вече е намалял до 1 млн. барела на денонощие. През април той достигна 2,8 млн. барела на ден. Ислямската република е третият по обем производител на нефт в ОПЕК.", "date": "2018.11.06", "title": "Иран предупреди купувачите на нефт, че ги очакват \"тежки\" месеци "}
{"url": "https://www.actualno.com/america/paradoks-na-izborite-v-sasht-spirane-na-toka-dovede-do-glasuvane-na-ulicata-news_704580.html", "text": "  Невероятно, но факт! Спря тока по време на гласуването на междинните избори в САЩ в избирателна секция в гимназията „Седар Блъф“ в Ноксвил, Тенеси.     Според CNN резервният генератор в учебното заведение се оказал неизправен и гласоподавателите трябвало да попълват бюлетините на улицата.\r\n\"Провеждаме гласуването с хартиени бюлетини\", заяви председателят на избирателната комисия на окръг Нокс, в който влиза града, Клиф Роджърс. За всеки случай той е разпоредил да бъдат доставени повече в района, предаде ТАСС.\r\nГласуването започна с откриването на избирателните секции в 05:00 часа местно време във Върмонт и ще приключи със затварянето на избирателните секции в Хавай в 18:00 часа местно време Около 36 милиона американци вече са гласували на изборите в Съединените щати.  Провеждащите се днес избори в САЩ са междинни. Ще бъдат избрани 35 от 100 сенатори, всичките 435 членове на Камарата на представителите на Конгреса на САЩ, 39 държавни и териториални управители, както и 6 073 държавни законодатели, съдии и членове на училищните окръжни съвети.\r\nИзборите се наричат междинни, тъй като те ще се проведат две години след последните президентски избори и две години преди следващите през 2020 г. и всъщност те се явяват нещо като референдум за политиката на републиканската администрация на президента Доналд Тръмп.\r\nСамият Тръмп призна това при едно от предизборните събития в Мисисипи, когато заяви, че „тези избори са референдум по въпроса за мен“.       До момента републиканците контролират Конгреса с крехко мнозинство в Сената (51-49) и по-комфортно в Камарата на представителите (236-193 с шест вакантни места).\r\nНа тези избори за Сенат демократите са в неблагоприятно положение, защото трябва да се преборят за запазване на 26 места срещу едва 9 за републиканците. В долната камара демократите трябва да спечелят 25 допълнителни места, ако искат да си върнат мнозинството.\r\nАко демократите поемат контрол върху Сената, всички евентуални номинации на Доналд Тръмп за Върховния съд, за федералната съдебна система или за изпълнителни длъжности в администрацията, могат да бъдат блокирани. Сенатът има последната дума по тези президентски кандидатури.", "date": "2018.11.06", "title": "Парадокс на изборите в САЩ: Спиране на тока доведе до гласуване на улицата"}
{"url": "https://www.actualno.com/society/ilijana-jotova-bylgarskata-pamet-ne-e-za-prodan-news_704589.html", "text": "  „В тези ценни предмети е кодирана история, която не е за продан. Паметта не е за продан.“ С тези думи вицепрезидентът Илияна Йотова откри изложбата „Спасени съкровища на България“ в Националния археологически институт с музей при БАН (НАИМ), съобщиха от прессекретариата на държавния глава.     Експозицията представя 300 културно-исторически ценности, спасени през последните десетилетия от иманярство и нелегален трафик, благодарение на органите на Министерство на вътрешните работи.\r\n„Унищожаването на тези предмети безвъзвратно къса страници от древната ни история, в които остават бели петна. Откъснат от средата си, всеки един от предметите губи от своята стойност, защото губи най-ценното – своята биография“, отбеляза вицепрезидентът.\r\nИлияна Йотова подчерта, че битката с иманярството и фалшифицирането на антики е сложна и дълга, изисква координираните усилия на институции и общество както на национално, така и на международно ниво.  Вицепрезидентът посочи, че в обществото ни липсва достатъчна чувствителност към похищението на ценности. „Тази изложба търси и трябва да намери събудената отговорност на всички нас“, заяви Илияна Йотова.   Благодарности вицепрезидентът изказа към НАИМ и 18-те музея в различни части на България, които са събрали ценните експонати.\r\n„Изложбата нямаше да бъде възможна без обединените усилия на държавата, институциите и обществото“, посочи Илияна Йотова. Вицепрезидентът благодари за отговорната и професионална работа на служителите на Министерство на вътрешните работи и за подкрепата на Министерство на културата и Столична община.    „Съкровищата от изложбата са още по-ценни, защото са спасени. Тя трябва да бъде посетена от повече хора, трябва да доведем децата си, да я видят туристите“, заяви Илияна Йотова.", "date": "2018.11.06", "title": "Илияна Йотова: Българската памет не е за продан "}
{"url": "https://www.actualno.com/business/budjetyt-na-doo-za-2019g-mina-na-pyrvo-chetene-sled-obidi-i-nakazanija-na-debatite-news_704383.html", "text": "  Бюджетът на Държавно обществено осигуряване (ДОО) за 2019 г. мина на първо четене в пленарна зала, след като получи подкрепата на 112 народни представители, 73 гласуваха „против“, а 7 се въздържаха.      Дебатите по първо четене на бюджета на Държавното обществено осигуряване (ДОО) доведоха до високо напрежение в пленарна зала. Стигна се дори до обиди и налагане на дисциплинарни наказания на депутати.\r\nПричина за това стана изказването на народният представител от ГЕРБ и председател Комисията по правни въпроси Данаил Кирилов, който упрекна депутатите от БСП за това, че не са се регистрирали в началото на пленарното заседание, но след наличието на кворум са влезли в зала.  „Влязохте като мишки тук, за да се регистрирате“, заяви Кирилов от парламентарната трибуна, което предизвика бурните реакции на депутатите от опозицията.\r\nНа това реагира народният представител от БСП Георги Свиленски, който поиска на Кирилов веднага да му бъде наложено наказание, защото с думите си е обидил цяла парламентарна група, избрана с гласовете на 1 млн. български граждани.\r\nСлед поредица от словесни престрелки Данаил Кирилов сам поиска да му бъде наложено наказание. „По-скоро исках да кажа мишлета, а не мишки“, заяви той при повторното си излизане на трибуната, което предизвика нова вълна от недоволство.    Напрежението в залата стана причина думата да вземе председателят на парламента Цвета Караянчева. „Да ходим или да не ходим на работа е въпрос на личен, морален и граждански избор“, коментира тя, визирайки взетото по-рано решение на депутатите, които не са присъствали на поименната проверка, да не се признават транспортните разходи по бюджета на Народното събрание, което бе сред поводите за напрежение в зала.\r\nМеждувременно председателстващият заседание Емил Христов заяви, че ще постави въпроса с налагането на наказание на Данаил Кирилов за думите му на Председателски съвет и ще приеме това, което той реши.\r\n„Вие водите пленарното заседание като мишка“, контраатакува Цветан Топчиев от социалистите по адрес на Емил Христов.\r\nЗа да тушира напрежението Данаил Кирилов поднесе извинение към колегите си за направеното от него сравнение и потвърди, че е готов да поеме определеното му наказание. За оскърбителните доми той получи наказание „Забележка“, а същото бе определено и на Цветан Топчиев. За разлика от Кирилов той не се извини от парламентарната трибуна, но заяви, че ще направи това в частен разговор с Емил Христов.    В  се запазва размерът на осигурителната пенсионна вноска. Запазват се и размерите на осигурителните вноски за другите фондове на ДОО, а също и съотношенията между осигурителите и осигурените лица.\r\nПо традиция, за 2019 година не са договорени минимални осигурителни прагове (МОП). Без налагане на административно увеличение на МОП при планирано увеличение на минималната работна заплата с 9,8 на сто, средното увеличение на МОП през 2019 г. е около 4,7 на сто.\r\nУвеличава се минималният осигурителен доход за самоосигуряващите се лица от 510 лв. на 560 лв. (толкова е минималната работна заплата от 1 януари)\r\nУвеличава се минималният осигурителен доход за земеделските стопани и тютюнопроизводители от 350 лв. на 560 лв.\r\nУвеличава се максималният осигурителен доход за всички осигурени лица от 2 600 лв. на 3 000 лв.\r\nЗа 2019 г. не се внасят вноски за фонд \"Гарантирани вземания на работниците и служителите\". Повишават се изискуемите възраст и осигурителен стаж при пенсиониране за работещите при условията на трета категория труд и минималната възраст за пенсиониране на военните, ДАНС, пожарникарите и ДАНС\r\nЗа пенсиите, отпуснати след 31 декември 2018 г., процентът за всяка година осигурителен стаж в пенсионната формула се увеличава от 1.169 на 1.2.\r\nОт 1 юли 2019 година пенсиите, отпуснати до 31 декември 2018 г. вкл., се увеличават с 5,7 на сто, при отчитане на новата \"тежест\" на година стаж.\r\nМинималният размер на пенсията за осигурителен стаж и възраст и социалната пенсия за старост, както и свързаните с тях пенсии и добавки, се увеличават от 1 юли с процента, определен по чл. 100 от КСО.\r\nМаксималният размер на получаваните една или повече пенсии, считано от 1 януари 2019 г. до 30 юни 2019 г., се запазва на 910 лв., а от 1 юли 2019 г. се увеличава до 1 200 лв.\r\nЗапазва се минималният дневен размер на обезщетението за безработица - 9,00 лв. и максималният дневен размер - 74,29 лв.\r\nЗапазва се режимът на изплащане на паричните обезщетения за временна  неработоспособност съгласно чл. 40, ал.5 на Кодекса за социално  осигуряване - първите три работни дни се изплащат от осигурителя, а от  4-тия ден на настъпване на неработоспособността - от ДОО.\r\nЗапазва се периодът, доходът за който се взема предвид при  изчисляване размерите на краткосрочните обезщетения при временна  неработоспособност - 18 календарни месеца, бременност и раждане и  безработица - 24 месеца.\r\nЗапазва се периодът на изплащане на паричното обезщетение за бременност и раждане - 410 дни и размера на обезщетението за отглеждане на малко дете от една до две годишна възраст - 380 лв.\r\nИ през 2019 г. продължава да действа въведената през 2017 г. възможност за майките (осиновителките), които имат право да ползват отпуска при бременност и раждане до навършване на едногодишна възраст на детето, но не го използват, да се върнат на работа и да получават обезщетение от държавното обществено осигуряване в размер 50 на сто от полагащото им се обезщетение при бременност и раждане.\r\nЗапазва се размерът на еднократната помощ при смърт на осигурено лице - 540 лв.   Определя се максимален размер на гарантираните вземания - 1 400 лв. Към края на годината се очаква (без трансферите) да бъдат малко над 6,7 млрд. лева и изпълнението спрямо плана да бъде с 223,9 млн. лв. повече (3,4 на сто). (без трансферите) за 2018 г. се очаква да бъдат 11,104 млрд. лева, с 0,4 на сто повече от планираните или 44,7 млн. лв. преразход, включително и . Очакваните трансфери за 2018 г. са в размер на 4,487 млрд. лева, което е с 0,2 млн. лв. получени повече трансфери. по Консолидирания бюджет на държавното обществено осигуряване за 2018 г. е в размер на 179,4 млн. лв.    и получените трансфери за 2019 г. е ., в т. ч. получените трансфери от централния/държавния бюджет - 4,231,7 млрд. лв. (за пенсии, добавки и обезщетения, финансирани от държавния бюджет - 297,6 млн. лв. и за покриване на недостига от средства - 3, 934млрд. лв.) за пенсии, краткосрочни обезщетения, службите по социално осигуряване и предоставените трансфери за 2019 г. е ., в т. ч. предоставени трансфери в размер на 7,4 млн. лв. за МТСП и за Министерството на транспорта, информационните технологии и съобщенията (МТИТС).\r\nОт 1 юли 2019 г. минималната пенсия за осигурителен стаж и възраст се увеличава от 207,60 на 219,43 лв.\r\nОт 1 юли 2018 г. социалната пенсия за старост се увеличава от 125,58 на 132,74 лв. се очаква да намалее до около 2 154 млн. души. на един пенсионер през 2019 г. се предвижда да достигне 386,27 лв. . Предвидените средства за пенсии са     по Кодекса за социално осигуряване са:\r\nа) обезщетения за временна неработоспособност поради общо заболяване, гледане на болен член от семейството и карантина и нетрудови злополуки - 570,5 млн. лв., което е 105,9 на сто спрямо очакваното изпълнение за 2018 г. Планирани са обезщетения за 14 549,6 хиляди дни при среднодневно обезщетение от 32,51 лв.\r\nб) обезщетения за трудова злополука и професионална болест - 11,3 млн. лв., което е 118,9 на сто спрямо очакваното изпълнение за 2018 г. Планирани са обезщетения за 281,3 хиляди дни за временна неработоспособност поради трудова злополука и професионална болест при среднодневно обезщетение от 40,04 лв.\r\nв) обезщетения за бременност и раждане - 418,7 млн. лв., което е 109,6 на сто спрямо очакваното изпълнение за 2018 г. Планирани са обезщетения за 13 989 400 дни за временна неработоспособност поради бременност и раждане при среднодневно обезщетение от 29,93 лв.;\r\nг) обезщетения за отглеждане на малко дете до двегодишна възраст и за осиновяване на дете от 2 до 5 години - 166,9 млн. лв., което е 102,2 на сто спрямо очакваното изпълнение за 2018 г. Планираните обезщетения за отглеждане на малко дете са за 9 168,7 хиляди дни при среднодневно обезщетение от 18,10 лв.;   д) парични обезщетения за безработица - 449,6 млн. лв., което е 102,5 на сто спрямо очакваното изпълнение за 2018 г. Планираните обезщетения са за 76 122 правоимащи лица със средномесечен размер на обезщетението 492,16 лв.\r\nе) финансиране на дейността по профилактика и рехабилитация - 20,1 млн. лв. 1. Фонд \"Пенсии\" - недостиг от 3 721,3 млн. лв.\r\n2. Фонд \"Пенсии за лицата по чл. 69\" т.е. военни, пожарникари и ДАНС - недостиг от 99,9 млн. лв.   3. Фонд \"Пенсии, несвързани с трудова дейност\" - недостиг от 10 000 лв.\r\n4. Фонд \"Трудова злополука и професионална болест\" - остатък от 159,9 млн. лв.\r\n5. Фонд \"Общо заболяване и майчинство\" - недостиг от 44,1 млн. лв.\r\n6. Фонд \"Безработица\" - недостиг от 134,5 млн. лв.\r\n7. Бюджет на НОИ - остатък от 3 839,9 млн. лв.", "date": "2018.11.06", "title": "Бюджетът на ДОО за 2019г. мина на първо четене, след обиди и наказания на дебатите"}
{"url": "https://www.actualno.com/society/samolet-se-prizemi-po-speshnost-na-letishte-sofija-pytnik-pochina-news_704585.html", "text": "  Пътнически самолет се приземи по спешност на Летище София, съобщават от МВР.     Извънредното кацане на самолета се е наложило заради влошено здраве на пътник и необходимост да му се направи сърдечен масаж.\r\nПолетът е бил от Мюнхен за Измир. Самолетът е кацнал на Терминал 1.   След кацането на пътника е оказана медицинска помощ, но въпреки усилията той е починал.  Самолетът все още не е излетял отново заради процедурни дейности.\r\nИнцидентът не е повлиял на разписанието на останалите полети, обясниха от Летище София.", "date": "2018.11.06", "title": "Самолет се приземи по спешност на Летище София, пътник почина"}
{"url": "https://www.actualno.com/europe/rusija-se-nadjava-izborite-da-uspokojat-situacijata-v-sasht-news_704588.html", "text": "  Министърът на външните работи на Русия Сергей Лавров се надява резултатът от междинните избори в САЩ да намали напрежението в Щатите и да позволи на Вашингтон да се съсредоточи върху световни проблеми, предаде АП.     Пред журналисти в Мадрид Лавров се оплака, че руско-американските отношения са станали \"заложник на вътрешнополитически разправии в САЩ\".\r\nРуският дипломат изрази надежда, че изборите ще помогнат за стабилизиране на американската вътрешна политика, \"така че Вашингтон да може да се концентрира върху някои положителни стъпки на международната арена\".\r\nЛавров също повтори позицията на Москва, че не се е намесвала на американски избори.     \"Всички обвинения, че ние ще се намесим на днешните избори, се оказаха празни изявления\", смята той.\r\nМеждувременно стана ясно, че гласуващите на междинните избори в САЩ са с 1,5 пъти повече отпреди четири години. Според данни от тази сутрин е 33,1 млн. души. Това съобщи CNN, на база на информация на изследователска служба „Каталист“. На предходните междинни избори през 2014 г. броят на гласувалите възлиза на 20,6 милиона.\r\nСпоред CNN  се очаква рекорден брой избиратели да се включат в гласуването - повече от 100 милиона.    ", "date": "2018.11.06", "title": "Русия се надява изборите да успокоят ситуацията в САЩ"}
{"url": "https://www.actualno.com/society/novinite-naj-vajnoto-za-denja-6-noemvri-news_704561.html", "text": "  Редакционният екип на ви представя най-важните новини за изминалия ден, 6 ноември.      Бюджетът на Държавно обществено осигуряване (ДОО) за 2019 г. мина на първо четене в пленарна зала, след като получи подкрепата на 108 народни представители, 74 гласуваха „против“, а 7 се въздържаха.   Множеството жертви на пътни инциденти в България, доведоха   до честата употреба на израза \"Война по пътищата\". Резултатът от проведено проучване от страна на \"Съюзът на българските автомобилисти\" показва, че над 80% от шофьорите нарушават Закона за движение по пътищата, но само половината са глобявани за това. Със 108 гласа \"за\" от общо 180 гласували депутати, парламентът прие бюджета на НЗОК за 2019 година на първо четене.     “Валери Симеонов, ти си срам за политическия живот в България”. С тези думи майките на деца с увреждания и граждани, които ги подкрепят, започнаха ден XVI от протестите с искане за оставка на вицепремиера, предаде репортер на Actualno.com. Недоволните се събраха по традиция пред Министерски съвет и заявиха, че \"протестът им има граждански характер и морални основания\". В Държавната агенция за българите в чужбина /ДАБЧ/ е практикувана така наречената \"експресна поръчка\" за чужденци, като с предимство от тази измама са се ползвали мюсюлмани. Така лица от Косово са можели да се сдобият с български документ за сумата между 3000 и 5000 евро.    Джихадистката групировка „Ислямска държава“ (ИД) е оставила след себе си в Ирак над 200 масови гроба с тленните останки на повече от 12 000 свои жертви. Според мисията на ООН в Ирак (UNAMI) са документирани 202 масови гроба в райони в западен и северен Ирак, части от които бяха под контрола на ИД от 2014 до 2017 г., предаде БГНЕС. Френският президент Еманюел Макрон призова във вторник към създаването на \"истинска европейска армия\", с която Старият континент да се защити по-добре срещу Русия, и дори Съединените щати. Младежки дебат на тема „Накъде отива Европа?“, организиран от бюрото на Европейския парламент в България се състоя през изминалата седмица във Велико Търново. На него в пространни речи бяха обсъждани проблемите на ЕС, критиките към общоевропейската институция и нейните перспективи. Преподавателят по история на правото Николай Проданов е уволнен от Великотърновския университет \"Св. Св Кирил и Методий\" със заповед за дисциплинарно наказание на ректора проф. д-р Христо Бонджолов. В момента Проданов е и заместник министър на правосъдието. Основните таксиметрови компании вдигнаха цените на тарифите от днес. Така началната такса вече е 99 стотинки, дневната тарифа е 82 стотинки на километър, а нощната - 92 стотинки на километър. Досега началната такса бе 90 стотинки, дневната тарифа бе 75 стотинки, а нощната - 85. Цената за престой остава 20 стотинки. Броят на мигрантите, които са преплавали Средиземно море, за да достигнат до Европейския съюз през тази година, е около 100 600 души, съобщи Международната организация по миграция (МОМ), предаде БГНЕС. Това прави 2018 г. петата поред година, в която броят на пристигналите мигранти е повече от 100 000, посочват от ООН.", "date": "2018.11.06", "title": "Новините: Най-важното за деня, 6 ноември"}
{"url": "https://www.actualno.com/varna/varna-veche-si-ima-svoja-umna-pejka-news_704569.html", "text": "  Днес в Морската градина на Варна бе монтирана \"умна пейка\", която предоставя възможност на хората да зареждат мобилните си устройства с USB, както и да ползват безплатен безжичен интернет.     Съоръжението ще се захранва от слънчев панел и е дело на трима младежи от неправителствената организация N Spot- Баркев Киркоров, Младен Николов и Росен Гевшеков. Проектът се осъществява със съдействието на Община Варна и фондация \"Мейдей\".   \"Искахме да създадем място, където да се събират младите хора и да общуват. Държахме да е екологична като производство, затова ще се захранва със слънчев панел. Изработена е от алуминий и стъкло. Отстрани има екран, на който ще се завърти любопитна информация за Варна, ще се рекламират туристически обекти в града, ще се ползва и за реклама\", разказват създателите на съоражението.", "date": "2018.11.06", "title": "Варна вече си има своя \"умна пейка\""}
{"url": "https://www.actualno.com/society/razkritie-hiljadi-chujdenci-sa-poluchili-bylgarsko-grajdanstvo-bez-osnovanija-news_704582.html", "text": "  Няколко хиляди чужденци са станали български граждани без да са имали никакво основание за това, сочат нови разкрития на свидетел през бТВ.     В Държавната агенция за българите в чужбина /ДАБЧ/ е практикувана така наречената \"експресна поръчка\" за чужденци, като с предимство от тази измама са се ползвали мюсюлмани. Така лица от Косово са можели да се сдобият с български документ за сумата между 3000 и 5000 евро.\r\nПред бТВ говори човек от системата, запознат отблизо с корупционната схема в Агенцията за българите в чужбина. Аферата предизвика ареста на шефа на Агенцията и доведе до политически сътресения.\r\nНай-лесно се става българин като си отвориш фирма и назначиш 10 служители, разказва вътрешният човек. Въз основа на тази своя търговска дейност му се издава статут за постоянно пребиваване. Вторият начин е като лице, притежаващо фирма, чужд гражданин – от държава извън ЕС, си вади сертификат за наличие на търговско представителство в България. Третият вариант, който е най-предпочитан в последните години, е да си издействат статут за постоянно пребиваване въз основа на документ за български произход.  С кандидатите за българи работят над 100 посредници и именно те помагат в събирането на документи и адресната регистрация. „Те ползват фиктивни адреси. Сумите са различни в различните региони в БГ – между 50 и 100 евро на човек за адресна регистрация. В пограничните райони с Македония и Сърбия, в областите Благоевград и Кюстендил, там е масово....”, казва свидетелят.   Посредникът осъществява контакт с ръководния служител, в обичаен работен ден, в района на А се срещат, дават се документи, дават се и съответно самите пари....\r\nВ Агенцията се работело по тарифи за експресна поръчка и услуги за чужденци с мюсюлмански имена.    „Най-често лицата заплащат между 300 и 500 евро за по-бързото издаване на документа. И имаме разделение от коя държава е кандидатстващото лице. Реално дали има основание от тази държава да бъдат издавани документи на лица с български произход, както и той дали е с мюсюлмански или християнски имена....”, обяснява още той.\r\n„За получаване на удостоверение за български произход на лице от Македония е 1000 евро. За лице, което е от Косово е между 3000 и 5000 евро....”, казва вътрешния човек.   Така през последната година няколко хиляди чужденци са станали българи - само по документи, без да имат нищо общо с България.\r\nНа 31 октомври 2018 г. председателят на Държавната агенция за българите в чужбина (ДАБЧ) Петър Харалампиев и още над 20 души бяха задържани в рамките на спецоперация за разследване на корупционни практики в агенцията. На 5 ноември 2018 г. българското правителство освободи Харалампиев от заемания пост. Длъжността временно ще бъде изпълнявана от заместник-председателя на Агенцията Димитър Владимиров до определянето на нов титуляр.\r\nРазследването е започнало по сигнал, получен в Комисията за противодействие на корупцията и за отнемане на незаконно имущество преди около четири месеца.   В групата, освен представители на Агенцията за българите в чужбина, имало и посредници, които намирали хора, желаещи да получат българско гражданство, без обаче да имат български корени. Именно заради тези посредници са извършени обиски в Плевен и Кюстендил.   Търсели са се хора от Украйна, Молдова и Македония, на които са били издавани неистински документи за българския им произход. Така, без да имат право на това, те са получавали българско гражданство и свободно движение на територията на целия Европейски съюз. Тарифата била 5000 евро, на ден са били издавани по тридесетина такива фалшиви удостоверения.\r\nПетър Харалампиев пое ръководството на агенцията през май 2017 година. Преди това, от декември 2014 г. до май 2017 г., той бе заместник областен управител на област София, а преди това изпълнителен директор и член на Управителния съвет на фондация „Българе“.\r\nОще през февруари 2014 година проверка в ДАБЧ показа груби нарушения при издаването на удостоверения, въз основа на които са получавани български паспорти. Тогава стана ясно, че в периода от 2010 до 2012 има почти двоен ръст на броя на придобилите българско гражданство на основание български произход.\r\nОт схемата са се облагодетелствали хиляди чужденци, които нямат никакви български корени. В същото време на хора с български произход е отказвано гражданство. Сигналът за двойните стандарти бе подаден от заместник-министъра на правосъдието Илия Ангелов до главния прокурор, а проверката направена от Върховната административна прокуратура.", "date": "2018.11.06", "title": "Разкритие: Хиляди чужденци са получили българско гражданство без основания"}
{"url": "https://www.actualno.com/politics/parlamentyt-shte-zasedava-s-udyljeno-rabotno-vreme-v-srjada-news_704583.html", "text": "  В сряда парламентът ще заседава с променен дневен ред и удължено работно време, предаде БГНЕС.     Решението за това бе взето на извънреден Председателски съвет, свикан по настояване на лидера на БСП Корнелия Нинова, която настоя на утрешното заседание първа точка да бъде Закона за корпоративното подоходно облагане, а след това държавния бюджет за 2019 г.   Депутатите ще заседават до тогава, докато не приемат проектобюджета за догодина на първо четене.\r\n„Беше принципен въпрос, че първо трябва да се гласуват данъчните закони, след това големият бюджет“, аргументира се Нинова.  Председателят на Комисията по бюджет и финанси Менда Стоянова също изрази принципно съгласие за промяната.", "date": "2018.11.06", "title": "Парламентът ще заседава с удължено работно време в сряда"}
{"url": "https://www.actualno.com/cinema/havier-bardem-i-penelope-krus-v-nov-obsht-film-na-kinomanija-news_704563.html", "text": "  Съпрузите Хавиер Бардем и Пенелопе Крус ще видим отново заедно на екран във филма \"Всички знаят\".      С цели 2 награди \"Оскар\" в биографията си, режисьорът Асгар Фархади вече няма какво да доказва, но авторът на \"Раздялата\" и \"Търговският пътник\" продължава да изследва нови територии. С \"Всички знаят\" той променя мястото на действие от родния си Иран в обляната от слънце Испания, и избира за главните роли трима от най-магнетичните актьори в испаноезичното кино. Хавиер Бардем, Пенелопе Крус и Рикардо Дарин са в стихията си в тази завладяваща история за подозрения, пари и потомство. За сватбата на сестра си Лаура пристига заедно с дъщеря си тийнейджърка и по-малкия си син в селото, където е израснала. Оставила е съпруга си Алехандро в Аржентина и волно се впуска в простите удоволствия от своята младост. Но във фамилията й напреженията зреят току под повърхността, а и разсеяните чувства към някогашния й партньор Пако, който сега се грижи за близките лозя, допълнително ще усложнят ситуацията. Все пак, всички са се събрали за голямото сватбено тържество, когато след ненадейно спиране на тока се оказва, че дъщерята на Лаура е изчезнала.   В майсторски изградената постановка на Затягайки напрежението в своя трилър сюжет, той разкрива събития и измени, довели до причината за отвличането на момичето.\r\nКакто и в предишните си филми, Фархади показва умение да акцентира върху осезаемите социални детайли – начинът, по който един мъж носи селското си минало, дори и когато вече сам е земевладелец, или как една жена може да се превърне в чужденка за фамилията си само с напускането на родната си страна. Богат на нюанси, изключително въздействащ и озарен от великолепната звездна актьорска игра, \"Всички знаят\" е същинско удоволствие за гледане.      ", "date": "2018.11.06", "title": "Хавиер Бардем и Пенелопе Крус в нов общ филм на КИНОМАНИЯ"}
{"url": "https://www.actualno.com/analysis/budapeshta-mejdu-berlin-moskva-i-ankara-news_704452.html", "text": "   Когато президентът на Турция Реджеп Таийп Ердоган беше на визита в Будапеща в средата на ноември, премиерът на Унгария Виктор Орбан повтори същия принцип, за който е говорил много пъти през последните години, а именно – . Това добре оформено „шикалкавене“ е основано на настоящите условия, но в същото време изглежда малко преувеличено.       Без съмнение Хабсбургската империя играе значителна роля, а нейната столица е Виена – връзка, наследена от Германската империя, управлявана от Берлин. Това е вярно също за Турция, но по-назад във времето, и за Русия през последните 170 години, пише електронното издание в анализ, цитиран от агенция .    Външната политика на Виктор Орбан има своите исторически прецеденти в политическата философия и практика на великия Принц на Трансилвания Габор Бетлен и Ференц Деак, мозъкът на Австро-Унгарския компромис, както и в деликатно балансираната политика на Миклош Калай по време на Втората световна война. Орбан посочва, че геостратегическата позиция на страната е реалност, която не може да бъде променена; единствената възможност е да се възползваш максимално от нея. Решаващ момент тук е, че Унгария трябва да развива добри политически и икономически връзки с Великите сили около нея, без да изпада в тежки зависимости към някоя от тях.\r\nВ момента доставките на газ за Унгария идват почти изцяло от Русия, какъвто е случаят с много европейски страни. Руската Федерация е богата на природни ресурси и независимо, че има сериозни вътрешни проблеми, тя със сигурност ще остане Велика сила и през следващите десетилетия заради демографската си тежест и военния потенциал. Турция има население от 80 милиона и силна армия, нейната икономика расте стабилно през последните 20 години и тя има значително влияние върху Близкия изток, включително върху миграцията. Също така все по-авторитарния режим на Ердоган явно е решен, не без носталгия по османските времена, да си осигури плацдарм в региона. Германия е водещата сила в Европа с четвъртата най-голяма икономика на света и 82-милионно население, което я прави страната с най-голямо население в Европейския съюз. Взимайки предвид всичко това, тя без съмнение е страна номер едно в Съюза.   Въпреки че Орбан не каза, че трите страни са равни за Унгария, това, че ги спомена в един пакет може спокойно да бъде интерпретирано именно така. Но, това със сигурност не е вярно. Що се отнася до Русия, отношенията всъщност са истински необходими само в една сфера: енергийните доставки. Важността им вероятно ще намалее с времето, предвид това, че възобновяемата енергия се развива. От друга страна, независимо от огромния военен потенциал на Русия и ядрения ѝ арсенал, страната изостана от САЩ след разпадането на СССР (военния ѝ бюджет е една десета, а БВП една пета от американските – като последният е изчислен в полза на русия по системата PPP). Накрая, като член на НАТО, Унгария получи отбранителния чадър на тази организация.   Турция стана много по-силна през последните 20 години особено след като миграцията увеличи геополитическата ѝ важност напоследък. Въпреки това нейният глас е по висок от политическата ѝ тежест и тя все още е и най-вероятно ще остане регионална сила. Членството на Турция в НАТО със сигурност ограничава амбициите ѝ в региона.    Не подлежи на съмнение това, че измежду трите страни германското влияние се усеща най-силно и това едва ли ще се промени в бъдеще. Германският дял във външната търговия на Унгария е една пета и е много по-голям от този на всички други партньори, а положението при външните инвестиции е същото. Двойната връзка във форматите НАТО и ЕС също прави връзката още по-силна. Друг общ аспект е, че както Германия, така и Унгария се коренят в западното християнство, а демократичните ценности са дълбоко вкоренени в техните общества, дори и да могат да се открият някои несъответствия в това. Друг въпрос е дали би било препоръчително Унгария да \"диверсифицира\" своята зависимост от Германия, като се опитва да намери други референтни точки в рамките на ЕС в бъдеще.\r\nДруг важен момент е, че унгарското общество, независимо от разочарованието му в Запада след падането на комунизма, е фундаментално и силно насочено към Запада и въпреки че често критикува някои политики на ЕС, той е силен поддръжник на Европейския съюз и симпатизира на Германия (и Австрия). За сравнение поради 150-годишното османско владичество, хората са резервирани към Турция и поради двойното завладяване от Русия през 1849 г. и Съветския съюз между 1944 и 1991 г. в страната има огромни антируски настроения. Освен това Орбан не спомена САЩ в оценката си, въпреки че все още е водещата сила на света и НАТО от икономическа и военна гледна точка. Дори изолационистките мерки на Тръмп в определени области не могат да премахнат тази тенденция. Америка играе важна роля в съдбата на Унгария през 20-ти век (Първата световна война, Четиринадесетте точки на Удроу Уилсън, Втората световна война, ненамесата през 1956 г. или Малтийския разговор между Горбачов и Буш).   Основният политически дом на Унгария е ЕС, чието усъвършенстване трябва да бъде постигнато с политически средства - нещо, което често се обявява от самия Орбан през последните години. Отношенията с Турция и Русия са важни, но твърде голямата зависимост от тях няма да обслужва националните интереси на Унгария. Разбира се, да се разглеждат унгарските западни връзки и неоспоримите ангажименти към Запада като нещо, което автоматично ще донесе на страната просперитет и богатство, също би било лошо, както беше доказано с края на комунизма преди четвърт век. .    ", "date": "2018.11.06", "title": "Будапеща - между Берлин, Москва и Анкара"}
{"url": "https://www.actualno.com/plovdiv/s-pylna-sila-vyrvi-remontyt-v-centyra-na-plovdiv-news_704567.html", "text": "  Ремонтът на част от площад \"Централен\" и подлеза на улица \"Гладстон\" под него върви с пълна сила. Съоръжението трябва да бъде завършено през декември. Реконструкцията стартира в началото на август, като наложи затварянето на улица \"Гладстон\" за движение. Подлезът под Централна поща бе в тежко състояние, от години по стените му се стичаха вади, а с осветлението имаше непрестанни проблеми. Паралелно с неговото обновяване, работниците на фирма \"Драгиев и Ко\" започнаха премахване и на настилката на площад \"Централен\". Здравият гранит отива на склада и ще се запази, за да се използва при други ремонти, а разбитите плочки ще се депонират на сметището като строителен отпадък.      Преобразяването на централния площад предвижда подмяна на старите плочки с естествена настилка, нова подземна комуникация, както и свързване на археологическите пространства от двете страни на бул. „Цар Борис III Обединител“. Реновирането на съоръжението под Централна поща, който е част от реконструкцията на площад \"Централен\", трябва да приключи до края на годината, заради откриващото събитие на Пловдив - Европейска столица на културата в началото на януари.   ", "date": "2018.11.06", "title": "С пълна сила върви ремонтът в центъра на Пловдив "}
{"url": "https://www.actualno.com/politics/razlichija-za-razmera-na-pensiite-dovedoha-do-skandal-v-parlamenta-news_704577.html", "text": "  Обсъждането на първо четене на бюджета на Държавното обществено осигуряване (ДОО) за 2019 г. доведе до повишаване на напрежението в пленарна зала.     Всичко тръгна от изказването на народния представител от ГЕРБ Светлана Ангелова, която от парламентарната трибуна защити параметрите на бюджета и подчерта, че той ще допринесе за „устойчива осигурителна система“ и „повишаване адекватността на пенсиите“.\r\n„Той гарантира по-висока защита на пенсионерите и задължените лица. Това не е за сметка на Пенсионния фонд. Напротив! Намаляваме значително дефицита“, заяви тя, цитирана от БГНЕС\r\nТова предизвика реакция от страна на опозицията. „Казвате по-висока адекватност на пенсиите и се криете зад някакви стотици милиони и проценти. Истината е проста – всичко, за което говорите, се свежда до увеличение на пенсиите с 8, 10, 12, 13 лева. За това става дума. Ходете и обяснете на 2 млн. пенсионери, които всеки ден в приемните ни питат: „Как се живее с 210 лева на месец?“, заяви Крум Зарков от БСП.  От парламентарната трибуна той обвини депутатите от мнозинство, че допускат преизчисляване на заплатите на Народните представители на всеки 3 месеца, но не и на пенсиите, които не са преизчислявани от 2008 година.   „За едните не може цели 11 години, а за другите – на 3 месеца“, подчерта Зарков.\r\nНа това твърдение се противопостави депутатът от ГЕРБ и председател на Правната комисия Данаил Кирилов. Според него трябва да бъде направен сравнителен анализ, който да покаже, че до 1998 г. минималната пенсия е била 67 лева. „Масларова (Емилия Масларова – б.р.) отказваше да я индексира не със 17 лева, но и със 17 стотинки. Също така, моля ви да не пропуснете да отбележите, че правителството на Тройната коалиция не изчисли нито веднъж преизчислените пенсии. То ги остави за плащане на следващото – първото правителство на Бойко Борисов“, допълни Кирилов.    По време на дебатите от БСП се обявиха категорично против параметрите на бюджета на ДОО за догодина.\r\n„Бюджетът за 2019 година е представен като най-силния за годините на Прехода. Извинете ме, но това предизвиква само смях“, заяви народният представител от левицата Георги Гьоков.   Според него един внимателен преглед на бюджета на ДОО показва, че в него липсват каквито и да е политики за справянето с основните проблеми и заплахи.\r\nВъпреки че средствата за догодина са увеличени, според Гьоков важният въпрос е достатъчно ли е това увеличение, както и адекватно ли е то. „Бюджетът на ДОО няма нищо общо с обещанията, с които дойдохте на власт и с които беше създадено новото правителство“, обърна се той към депутатите от управляващото мнозинство.\r\n„Не може нормално мислещ човек да подкрепи политики на замразяване на социалните плащания и неглижиране на проблема“, категоричен бе Гьоков по време на изказването си.   Законопроектът бе разкритикуван и от ДПС. „Бюджетът на ДОО задълбочава диспропорциите в системата и гарантира единствено оцеляване на ръба на мизерията“, смята народният представител и председател на Комисията по труда и социалната политика Хасан Адемов.   Той отбеляза, че ръстът на средния осигурителен доход е само със 75 лв. при увеличението на заплатите в бюджетната сфера и при увеличението на заплатите в образованието\r\n„А относно увеличаването на максималния осигурителен доход – в коя предизборна платформа на управляващите е казано, че има максимален осигурителен доход 3000 лв.? Няма такова нещо. С какви аргументи правите това нещо, господа управляващи?“, попита Адемов и допълни, че между двете четения ДПС ще предложи максималният осигурителен доход да остане 2600 лв.\r\nТой разкритикува и представителите на „Обединени патриоти“, в чиято предизборна програма имаше предложение минималната пенсия в страната на стане 300 лева. Къде са вашите 300 лв.? Защо не ги виждаме? Защото няма как това да се случи!“, категоричен бе той.\r\nАдемов коментира още, че бюджетът на ДОО не гарантира по-високи нива на социална защита. „Той задълбочава диспропорциите в системата и гарантира единствено оцеляване на ръба на мизерията“, каза той.", "date": "2018.11.06", "title": "Различия за размера на пенсиите доведоха до скандал в парламента"}
{"url": "https://www.actualno.com/politics/inj-doncho-atanasov-shte-e-otgovornik-v-api-po-signala-na-bsp-news_704573.html", "text": "  Председателят на УС на Агенция „Пътна инфраструктура“ инж. Светослав Гласов възложи със заповед на инж. Дончо Атанасов да предприеме всички необходими действия, свързани с внесеното от депутати от БСП искане за извършване на полеви изпитвания на настилката на участъци от републиканските пътища.     На бившия шеф на Агенцията е възложена цялостната организация и координация на работата по сигнала.   Според официалното съобщение на Агенцията инж. Атанасов е определен за отговорник, тъй като освен член на УС на АПИ с ресор поддържане на републиканската пътна мрежа, той е дългогодишен служител на пътната администрация.\r\nНа различни позиции през годините е участвал в изграждането и поддържането на републиканските пътища. В периода 2008-2009 г. инж. Атанасов е директор на дирекция „Оперативен контрол и управление на риска“, от ноември 2013 г. е член на УС на АПИ, а от декември 2016 г. до 26 юни 2018 г. е председател на УС на АПИ.  Тази сутрин депутати от БСП внесоха искане чужда агенция да провери качеството на магистралите Тракия“, „Хемус“, „Струма“ и „Марица“, както и на първокласния път Видин – Кулата и околовръстното на София. Ще бъдат взети „ядки“, за да се види дебелината на пласта и да се сравни с първоначалните планове.   ", "date": "2018.11.06", "title": "Инж. Дончо Атанасов ще е отговорник в АПИ по сигнала на БСП"}
{"url": "https://www.actualno.com/society/protestirashtite-majki-simeonov-ti-si-sram-za-politicheskija-jivot-v-bylgarija-news_704576.html", "text": "  “Валери Симеонов, ти си срам за политическия живот в България”. С тези думи майките на деца с увреждания и граждани, които ги подкрепят, започнаха ден XVI от протестите с искане за оставка на вицепремиера, предаде репортер на .     Недоволните се събраха по традиция пред Министерски съвет и заявиха, че \"протестът им има граждански характер и морални основания\". \"Всяка политическа сила, която смята нашето становище за основателно, може да окаже подкрепа на искането ни за оставка. Но нито една политическа сила не бива да си въобразява, че ще гради развитието си на гърба на нашето искане, което е видно желание и на 81% от българските граждани\", написаха по-рано майките във Facebook страницата на инициативата \"Системата ни убива\".  Гражданите поясниха, че протестират заради тяхното собствено достойнство и това на децата им. Недоволните скандираха “Всеки ден ще е така до оставката!” и призоваха Симеонов да се оттегли.\r\nТе дори прочетоха и подготвена от самите тях оставка на вицепремиера и заявиха, че всеки, който желае, може да я подпише. Беше издигнато и хвърчило с текста към оставката, като знак, че лидерът на НФСБ “хвърчи в облаците”. Впоследствие шествието тръгна по централни софийски улици.     Припомняме, че изявлението на Валери Симеонов по адрес на протестиращите майки отключи масово недоволство. След заседанието на Националният съвет за тристранно сътрудничество на 16 октомври, заместник-министър председателят коментира, че \"Законът за хората с увреждания беше започнат като опит да се угоди на една група кресливи жени, които спекулираха с децата си, изкарваха на пек и на дъжд тези уж болни деца, без грам майчинско чувство и грижа за тях\".\r\nДни по-късно и след проведен коалиционен съвет между ГЕРБ и \"Обединени патриоти\", Симеонов поднесе извинения към майките. Те обаче не му вярват и вече 16 дни продължават с протестите, в които настояват вицепремиерът да напусне поста си в правителството. Знаете, в края на октомври парламентът прие на първо четене Закона за хората с увреждания, който предвижда от 1 януари 2021 г. да се създаде Държавна агенция за хората с увреждания. Тя ще изготвя индивидуалната оценка на потребностите и координиране на политиката за правата на хората с увреждания.\r\nСъс закона се създава Съвет за наблюдение, който да гарантира защитата на правата и да извършва дейности по насърчаване, защита и наблюдение на прилагането на Конвенцията за правата на хората е увреждания.   Предвижда се също определяне на месечна финансова подкрепа, която компенсира разходите, както и целеви помощи съобразно вида на увреждането и в зависимост от потребностите на оценяваното лице.", "date": "2018.11.06", "title": "Протестиращите майки: Симеонов, ти си срам за политическия живот в България"}
{"url": "https://www.actualno.com/plovdiv/izlojba-v-plovdiv-predstavja-karakachanite-nomadite-s-cherni-odejdi-no-pystyr-jivot-news_704437.html", "text": "  С наследството на каракачаните имаха възможност да се запознаят пловдивчани и гости на града, по време на откриването на изложбата \" в новото пространство за култура СКЛАД в Тютюневия град. Тя е резултат от изследователски и творчески търсения на екип от катедра „Етнология“ на Пловдивския университет „Паисий Хилендарски“ в рамките на проект (Живата памет на Югоизточна Европа), съфинансиран по програма Творческа Европа на ЕС.      Авторите на изложбата – доц. Красимира Кръстанова, Меглена Златкова, Елица Стоилова и Мария Кисикова, създават концепция, която представя по най-добрия начин откритията на екипа по време на двугодишно теренно изследване сред общности на каракачани в България и северна Гърция.  Сред гостите на откриването беше голяма група от град Карлово, членове на От тяхно име, Анастасия Чолакова поздрави авторите на проекта и гостите на откриването, като не скри вълнението си от видяното. Посетителите на изложбата бяха провокирани да се потопят в света на каракачаните и да съпреживеят пътуването във времето и пространството, като имаха възможност да видят и премиерата на филма „CU TENDA – пътуване с каракачаните“. В средата на залата пък бе поставена бакърена тава, която желаещите опитваха да завъртят по начин, предаван като умение от стотици години сред жените каракачанки. „И независимо, че каракачаните ходят най-често в черни одежди ще видите и ще се убедите, че животът им всъщност е пъстър, красив и вълнуващ“, каза Анастасия Чолакова. В края на събитието екипът и членовете на КПДК - Карлово си направиха обща снимка за спомен, в която включиха и специално направената за вечерта баница, приготвена по стара каракачанска рецепта.    Изложбата може да бъде разгледана в СКЛАД в Тютюневия град до .", "date": "2018.11.06", "title": "Изложба в Пловдив представя каракачаните – номадите с черни одежди, но пъстър живот"}
{"url": "https://www.actualno.com/sliven/pgpze-zaharij-stojanov-be-domakin-na-tri-prestijni-nacionalni-systezanija-news_704578.html", "text": "  През последната година профилираната гимназия по западни езици „Захарий Стоянов” в Сливен бе домакин на три национални състезания по чужди езици: Националното състезание по речеви и комуникативни умения на английски език, организирано от МОН, финалите на националното състезание „Театър в училище” на Гьоте институт и Есенния турнир на фондация „Best”. Това каза за Actualno.com директорът на учебното заведение Ефросина Кисьова.     Елитното сливенско училище е оторизирано да издава Кеймбридж сертификати, езикови сертификати на Гьоте институт и Австрийска езикова диплома.   В момента в гимназията се обучават 669 ученици в общо 27 профилирани паралелки с английски, немски, испански и руски език.\r\nПо повод тиражираните в социалните мрежи опасения за драстично орязване на часовете по чужди езици, Ефросина Кисьова успокои, че напротив – има увеличение на часовете за профилирана езикова подготовка. В XI и XII клас нарастването е значително – от досегашните шест на десет часа седмично. Според Кисьова достатъчно интензивно е и чуждоезиковото обучение в осми клас, с предвидените 18-20 часа седмично за базисно усвояване на чужд език.  \"Както винаги, така и сега, нашите възпитаници се класират на призови места в национални състезания и конкурси, а това поддържа реномето ни на престижно и перспективно училище\", подчерта Ефросина Кисьова. \"Това е и сред причините гимназията ни да получи домакинството на редица национални форуми и турнири\", добави тя.   Освен интензивната подготовка по чужди езици, училището инвестира и в хуманитарната и патриотична подготовка на своите ученици. Немскоезична театрална трупа, силен Доброволчески клуб и емблематичният театър „Класика” допълват интелектуалната физиономия на сливенската езикова гимназия.\r\nПрез миналата година клуб „Млад възрожденец” на ПГПЗЕ „Захарий Стоянов” – Сливен бе отличен с първа награда за активна социална дейност по време на Третата национална среща на клубовете „Млади възрожденци” в София.    ", "date": "2018.11.06", "title": "ПГПЗЕ „Захарий Стоянов” бе домакин на три престижни национални състезания"}
{"url": "https://www.actualno.com/asia/nato-objavi-do-koga-shte-finansira-afganistanskata-armija-news_704541.html", "text": "  НАТО ще продължи да финансира афганистанската армия най-малко до 2024 г. Това съобщи афганистанският президент Ашраф Гани на пресконференция в Кабул с генералния секретар на НАТО Йенс Столтенберг.     \"НАТО потвърди продължаването на финансирането на афганистанската армия най-малко до 2024 г.\", каза той, като благодари на Столбергер за подкрепата, предаде БГНЕС.   Според експертни оценки става въпрос за сума от около 4 милиарда долара годишно, от които 1 милиард ще бъдат отпуснати от страните от НАТО и 3 милиарда - от Съединените щати.", "date": "2018.11.06", "title": "НАТО обяви до кога ще финансира афганистанската армия "}
{"url": "https://www.actualno.com/velikotarnovo/administrativen-syd-veliko-tyrnovo-nadgrajda-svojata-obrazovatelna-iniciativa-news_704497.html", "text": "  Образователната програма на Административен съд Велико Търново (АСВТ) се провежда от три години по . През 2016 г. инициативата стартира в Старопрестолната професионална гимназия по икономика. През 2017/2018 учебна година програмата се провежда в Американския колеж „Аркус“, като обхваща паралелките от гимназиална степен на образование, а именно 9-ти, 10-ти и 11-ти клас. Темите на специално подготвените от магистратите уроци са посветени на Конституцията на Република България, съдебната система в страната и правата ни на граждани на Европейския съюз. Те са достъпно и адекватно представени на младата аудитория от , които пробуждат интереса на учениците и тяхната любознателност към правната материя, превръщайки ги в достойни събеседници в проведените дискусии.      Снимка: Наблюдение на реален съдебен процес в АСВТ С нескрит интерес в открит урок гимназистите наблюдават и реален съдебен процес по първоинстанционни и касационни административни дела, след което имат възможност да коментират видяното със съдебния състав. Провеждат и неформален разговор с лекторите за това как са избрали професията на съдия, какво се крие под тогата и как се решава едно дело.   Снимка: Съвместно обсъждане на наблюдавано дело в АСВТ\r\nВ анонимни анкети тинейджърите споделят, че участието им в образователната програма е допринесло много за общата им култура, за начина им на мислене и формирането на гражданска позиция. Било е полезно, интересно и е дало отговори на много въпроси, които ги вълнуват.    Предвид постигнатия висок успех на програмата през миналата учебна година и позитивните отзиви на самите участници, . Това гарантира надграждането на съвместната работа в интерес на тинейджърите – за провокиране и насочване на вниманието им към осъзнаване значението на държавността и законността. съобщава За проявената отзивчивост и всеотдайност в работата по образователната програма, Висшия съдебен съвет изразява висока признателност към магистратите и служителите на Административен съд Велико Търново и връчва на всички лектори и наставници . Самата образователна програма е отличена със специална награда ", "date": "2018.11.06", "title": "Административен съд Велико Търново надгражда своята образователна инициатива"}
{"url": "https://www.actualno.com/europe/otkriha-novi-choveshki-ostanki-v-posolstvoto-na-vatikana-v-rim-news_704548.html", "text": "  Италианската полиция проведе нова акция в сградата на Апостолската нунциатура (посолството на Ватикана) в Рим, където бе съобщено, че е намерен фрагмент от човешки останки. Според агенция АНСА става дума за кости. \"Тези фрагменти могат да бъдат полезни за идентифициране на останките, намерени преди това\", цитира източник на полицията ТАСС.     Припомняме, че миналата седмица при ремонт на подовата настилка на сградата, наета от дипломатическото представителство от 1949 г., бяха открити костите на предполагаеми два женски скелета. В италианските медии версията, че останките могат да принадлежат на две тийнейджърки, изчезнали през 1983 г., включително дъщерята на служителя от Ватикана Емануеле Орланди, стана широко разпространена. Въпреки че няма официално потвърждение, италианската прокуратура отново повдигна въпроса, приключен през 2016 г., пише още БГНЕС.   Откритите човешки останки трябва да бъдат подложени на серия от тестове, за да се определи пол, възраст и предполагаема дата на смъртта. Известно е, че на мястото на зданието, лично наследство на папа Пий XII от богатия индустриалец Изи Леви след войната, в предишните векове е имало гробище.", "date": "2018.11.06", "title": "Откриха нови човешки останки в посолството на Ватикана в Рим"}
{"url": "https://www.actualno.com/vraza/detska-gradina-v-mezdra-veche-ima-futbolno-igrishte-news_704543.html", "text": "  Мини футболно игрище бе открито днес в детска градина „Мир“, Мездра. Придобивката е плод на съвместните усилия на Община Мездра, Детски футболен клуб „Звездичка“, ръководството на детската градина и родители, а поводът бе рождения ден на детското заведение.     Кметът на Община Мездра инж. Генади Събков, регионалният координатор на клуба Юлиян Левашки и директорът Зоя Цветкова прерязаха лентата на новата придобивка. „Сигурен съм, че ще тук ще изживеете много радостни и щастливи мигове“, каза в приветствието си кметът. „Ще имате още един повод за много усмивки и страхотно настроение “.Юлиян Левашки изказа благодарности  и пожела много бъдещи звезди да „изгреят“ от малчуганите.\r\nЕкипирани за спортен празник, децата едва дочакаха да приключат приветствията, за да изпробват новата настилка. Първата среща на новото футболно игрище бе между най-верните последователи на „Локо“ Мездра и „Звездичка“.\r\nДетското заведение е първото в Мездра, което провежда занимания по специално изготвена програма на ДФК „Звездичка“ от 2016 г. Треньор на децата е Стоян Стоянов. През 2017 година малчуганите на детска градина „Мир“ спечелиха футболния турнир „Мини шампионска лига“ във възрастовата група до 7 години. ДФК „Звездичка“ провежда тренировки с деца от детски градини и в начален етап на образование.  ", "date": "2018.11.06", "title": "Детска градина в Мездра вече има футболно игрище"}
{"url": "https://www.actualno.com/health/koj-e-naj-zdravoslovnijat-plod-na-sveta-news_704568.html", "text": "  Въпреки че често могат да се видят заглавия от този тип и те често се отнасят до различни видове плодове, изглежда обаче най-широк спектър от здравословни и хранителни стойности имат фурмите, които са отлични срещу анемия, понижават холестерола, укрепват сърцето, лекуват черния дроб.     Фурмите са отличен източник на естествени фибри, които са незаменими за тялото за добра работа на червата. Натуралната захар, открита във фурмите, е перфектна алтернатива на обикновената захар. Те са лесни за смилане и намаляват чувството на глад. По състав фурмите са истинска природна мултивитаминозна таблетка, която може да се използва от възрастни и деца, пише Арткухня.\r\nЕто и всичко, заради което те са най-полезният плод на света:   Това е особено важно за хората с анемия. Те трябва да ядат колкото се може повече от този плод. Желязото, като част от хемоглобина, определя количеството кислород в кръвта. Най-голяма нужда от желязо имат децата и бременните.    Фурмите съдържат калий, който е необходим за спиране на диарията. Той също така помага на чревната флора бързо да се възстанови, което улеснява създаването на приятелски бактерии.     Поради високия процент хранителни вещества, този плод предизвиква усещане за ситост и помага при загубата на излишни килограми.    Фурмите имат способността да намаляват количеството на нежелания, т.е. лошия холестерол в организма. Ето защо този плод е изключително ценна храна за хора с повишен холестерол.    Хората, които имат слабо сърце, трябва да консумират повече този невероятен плод. Потопете фурмите във вода през нощта. Сутринта отстранете костилките, смелете ги в блендер заедно с водата, в която са били през нощта. Консумирайте това лекарство няколко пъти на ден, за да укрепите сърцето си.    Фурмите съдържат флуор, който е важен минерал в борбата с кариеса, тъй като предотвратява по-нататъшно разпадане на зъбите. Те могат да се дадат и на малко бебе, на което растат зъбчетата под формата на сок, тъй като ще намалят болката във венците.\r\nФурмите са добри още за лечение на черния дроб и за прочистване на тялото от отровни вещества. Вземането на сок от този плод помага за лечение на болки в гърлото, както и за различни видове настинки.\r\nИзточник: БГНЕС", "date": "2018.11.06", "title": "Кой е най-здравословният плод на света?"}
{"url": "https://www.actualno.com/starazagora/trolejbus-v-stara-zagora-ostava-s-promenen-marshrut-news_704552.html", "text": "  Заради строително-монтажните дейности на бул. „Руски“ в участъка между улиците „Августа Траяна“ и „Ген. Столетов“ до 12 ноември включително маршрутът на тролейбусна линия № 2 остава променен и ще продължи да се изпълнява по маршрута на автобусни линии № 15 и № 23.     От община Стара Загора се изявиняват за причиненото неудобство и напомнят маршрута:\r\nСтадион Берое - ул. Августа Траяна“ - ул. „Хан Аспарух“ - бул. „Патриарх Евтимий“, надясно по ул. „Ген. Гурко“, наляво по ул. „Св. Отец Паисий“, надясно по бул. „Славянски“, ул. „Анастасия Тошева“, ул. \"Войвода Стойно Черногорски\" до бул. „Патриарх Евтимий“, надясно по бул. „Патриарх Евтимий“, кв. „Кольо Ганчев“ и обратно.\r\nСпирки „Детска поликлиника“, „ДНА“ и „ГПЧЕ Ромен Ролан“ няма да се обслужват от тролейбусна линия № 2.  Допълнителни спирки, които обслужват обходния маршрут на тролейбусна линия № 2:\r\nПо направление Мототехника: „Стадион Берое“ -„Жабките“ - „ТД на НАП“ - „Ремиза“ - „Младежки дом“.\r\nПо направление стадион \"Берое\": „РПС“ - „Младежки дом“ - „ТД на НАП“ - „Кипарис“ - „Стадион Берое“.    ", "date": "2018.11.06", "title": "Тролейбус в Стара Загора остава с променен маршрут"}
{"url": "https://www.actualno.com/ruse/laureatite-na-fotokonkursa-zapazi-duha-na-ruse-poluchiha-svoite-nagradi-news_704539.html", "text": "  Актьорът и фотограф Симеон Лютаков, като председател на журито на фотоконкурса „Запази духа на Русе“, откри на изложба с най-добрите фотоси през последните години във фоайето на Доходно здание. Творбите ще представят града ни в пътуваща изложба в градове на Стария континент. Той връчи и наградите на отличените в петото издание на конкурса. По-късно сподели, че въпреки трудната тема на конкурса, е удовлетворен да види, че има автори, които стават все по-добри.     „Ако в началото имах известни съмнения, днес съм напълно убеден, че фотографиите, които отличаваме, наистина носят духа на Русе и могат да бъдат негов летопис“, допълни той.\r\nКатегоричен победител бе , който заслужи първа награда. Петте фотоса, с които участва, бяха оценени положително от взискателното жури. Призьорът получи правото да подреди самостоятелна изложба във фоайето на Доходно здание, както и сумата от 400 лева.\r\nВтора награда си поделиха Светлозар Стоянов и Мирела Партинова, а трета - Хачик Лебикян и Николай Ковачев.  Имаше и две поощрителни награди – на Моника Кабаиванова и на Диляна Петрова.  Организатори на фотоконкурса „Запази духа на Русе“ са общинското предприятие „Русе арт“- Клуб на дейците на културата и звено „Туризъм“ в партньорство с Дружеството на журналистите – Русе към Съюза на българските журналисти. Фотоизложбата ще бъде открита за русенци и гости на града до 15 ноември 2018 г.", "date": "2018.11.06", "title": "Лауреатите на фотоконкурса „Запази духа на Русе“ получиха своите награди"}
{"url": "https://www.actualno.com/politics/ks-osvobojdavaneto-na-jabljanov-ne-e-protivokonstitucionno-news_704549.html", "text": "  Конституционният съд (КС) е отхвърлил искането на 60 народни представители от 44-то Народно събрание за установяване на противоконституционност на решение на Народното събрание от 21.02.2018 г., с което е освободен Валери Мирчев Жаблянов от поста заместник-председател на Народното събрание, предаде БГНЕС.     От сайта на КС става ясно, че то е прието с мнозинство от седем съдии: Стефка Стоева, Кети Маркова, Георги Ангелов, Анастас Анастасов, Мариана Карагьозова- Финкова, Константин Пенчев и Филип Димитров. На особено мнение са останали съдиите Борис Велчев, Цанка Цанкова, Румен Ненков, Гроздан Илиев и Таня Райковска. Мотивите за решението да бъдат обявени допълнително.   На 21 февруари Народното събрание гласува и освободи предсрочно от поста зам.-председател на НС Валери Жаблянов. Гласуваха 181 народни представители, „за“ бяха 110, „против“ 71, без въздържали се. ГЕРБ, ОП, Воля и един независим бяха за оставката на Валери Жаблянов.ДПС не се включи в гласуването, а БСП беше против.\r\nПричина за отстраняването на Жаблянов стана скандалната фраза на депутата от левицата, поместена в официална позиция на БСП, според която „Народният съд“ е „необходимо и неизбежно правосъдие“.  Искането за предсрочно освобождаване на Жаблянов от поста зам.-председател на Народното събрание бе по искане на депутати от ГЕРБ и ОП.   След гласуването БСП обяви, че ще сезират Конституционния съд и съда по правата на човека в Страсбург заради оставката му.\r\nНа 2 март депутати от ПГ на „БСП за България“ внесоха в Конституционния съд искане за обявяване за противоконституционно отстраняването на Валери Жаблянов като заместник-председател на парламента.    ", "date": "2018.11.06", "title": "КС: Освобождаването на Жаблянов не е противоконституционно "}
{"url": "https://www.actualno.com/curious/dneven-horoskop-za-7-noemvri-news_704523.html", "text": "        Тази сряда ще ви подари един спокоен ден. Това не означава скучен – ще  бдете обзети от вдъхновение и ще проявите творческото у себе си. Тази сряда ще разберете тайна, която ще ви даде много пълномощия и сили да  владеете и управлявате ситуацията. Във властта ви ще е да манипулирате.  На вашата съвест остава решението дали да го направите.   Посветете деня на грижи за здравето и външния си вид. Може да си направите разтоварваща диета с умерени физически упражнения.     Тази сряда не позволявайте да ви въвлекат в хазартни игри или рисковани  финансови начинания. Проявете възвишеност на духа, а не пристрастие към  материалното. Тази сряда по-добре не  се захващайте с прекалено сериозни дейности, особено ако са свързани с  използването на техника. Може да попаднете в рискована ситуация. Тази сряда е добре да проявите повече  в мислите и  възприятията си. В противен случай рискувате да се поставите в позиция,  която ще ви изправи срещу общественото мнение.      Тази сряда ще се чувствате разколебани, а от вас  се очаква да направите  избор и да вземете решение. Не се опитвайте да прехвърлите топката на  другата страна. Освен, че не е достойно, така някой друг ще реши вместо  вас. Тази сряда ще сте в мир със себе си, а това означава и с околните.  Най-много от това ви състояние ще се зарадват близките ви. Прекарайте  деня с тях.    Тази сряда е чудесен за срещи с приятели. Само внимавайте, едно от  приятелствата с представител на противоположния пол да не прерасне в  нещо повече, особено ако вече сте обвързани. Тази сряда не мислете за проблемите в работата. С малко усилие ще може  да се отпуснете и да си починете така, че да възстановите силите си –  нещо, от което действително ще нуждаете.    Тази сряда е ден за глезене, но не на вас самите. Угодете на желанията на децата или скъпите си хора. Понякога е позволено! Ако можете прекарайте деня у дома или в обкръжението на  семейството си. Точно така ще може да изявите качествата си пълноценно и  да се почувствате необходими.", "date": "2018.11.06", "title": "Дневен хороскоп за 7 ноември "}
{"url": "https://www.actualno.com/society/nad-80-ot-shofiorite-narushavat-zakona-samo-polovinata-sa-globjavani-news_704511.html", "text": "  Множеството жертви на пътни инциденти в България, доведоха   до честата употреба на израза \"Война по пътищата\". Резултатът от проведено проучване от страна на \"Съюзът на българските автомобилисти\" показва, .     Данните от проучването представи председателят на СБА инж. Емил Панчев днес, по време на  специален форум-дискусия „Заедно за по-безопасни пътища“, проведен сред членове и клиенти на организацията.\r\nТой обърна внимание, че целта на проучването е била да изследва нагласите към безопасността на движението и мерките за предотвратяване на катастрофите. В него са се включили над 6000 активни шофьори.\r\n\"Като цяло, решението на драматичната ситуация по пътищата анкетираните виждат в съчетанието между – обяви Панчев по време на форума.  Над 83% от анкетираните смятат, че Пътна полиция трябва да засили контрола по пътищата. 54% от анкетираните смятат, че санкциите трябва да бъдат увеличени.\r\nПо отношение на , водачите до 50 години, столичаните и висшистите. Около 30% от анкетираните са свидели на агресия на пътя всекидневно.      Друг въпрос от анкетата е свързан с нарушенията, които шофьорите си признават, че извършват на пътя. Превишаването на скоростта, ползването на телефон в движение и незакопчаването на предпазен колан са най-често признаваните „прегрешения“ от водачите.\r\nСлед употреба на алкохол, зад волана сядат хора до 25 години, от София и с малък стаж. Близо половината от нарушителите от Пътна полиция.", "date": "2018.11.06", "title": "Над 80% от шофьорите нарушават закона, само половината са глобявани"}
{"url": "https://www.actualno.com/society/slavi-predloji-kola-i-shofior-na-maja-manolova-tja-mu-otkaza-news_704542.html", "text": "  Омбудсманът Мая Манолова няма да се възползва от предложението на шоумена Слави Трифонов да ползва негова кола и шофьор. Това заявиха за БГНЕС от пресцентъра на обществения защитник. Преди дни стана ясно, че Манолова няма да има право от догодина на служебна кола и шофьор на НСО.     \"Омбудсманът благодари на г-н Трифонов, но смятаме, че можем да се справим и сами\", категорични са от пресцентъра на институцията.   Тази сутрин Мая Манолова откри приемна във влака за Варна. Необичайната ситуация тя определи като положителна, защото има директен контакт с жалбоподателите „Всяко зло за добро, оказва се, че общественият транспорт е добър начин за омбудсмана да се срещне с хората, не всеки има възможност да пътува до София”, заяви Манолова.", "date": "2018.11.06", "title": "Слави предложи кола и шофьор на Мая Манолова, тя му отказа"}
{"url": "https://www.actualno.com/europe/poveche-ot-100-000-migranti-godishno-vlizat-v-evropa-prez-sredizemnomorieto-news_704544.html", "text": "  Броят на мигрантите, които са преплавали Средиземно море, за да достигнат до Европейския съюз през тази година, е около 100 600 души, съобщи Международната организация по миграция (МОМ), предаде БГНЕС.     Това прави 2018 г. петата поред година, в която броят на пристигналите мигранти е повече от 100 000, посочват от ООН.   Въпреки това броят е значително по-нисък в сравнение с миналата година, когато през същия период от януари до началото на ноември до южните европейски брегове са достигнали около 154 800 души.\r\nИспания е приела почти половината от всички мигранти тази година, изпреварвайки Италия като основна дестинация.  От началото на тази година най-малко 1989 души са изгубили живота си, опитвайки се да прекосят Средиземно море. В Източното Средиземноморие, между Турция и Гърция пък, 1/4 от смъртните случаи са на деца.", "date": "2018.11.06", "title": "Повече от 100 000 мигранти годишно влизат в Европа през Средиземноморието"}
{"url": "https://www.actualno.com/europe/rusija-amerikanskite-sankcii-sreshtu-iran-sa-nezakonni-news_704562.html", "text": "  Руският президент Владимир Путин обсъди с постоянните членове на руския Съвет за сигурност положението след като САЩ наложи санкции срещу Иран. Това съобщи прессекретарят на президента на Руската федерация Дмитрий Песков.     \"Участниците в срещата обмениха мнения за състоянието на нещата, след като САЩ наложиха санкции срещу Иран\", каза той. \"Акцентът попадна върху незаконния характер на подобни действия\", каза Песков, цитиран от БГНЕС.   ", "date": "2018.11.06", "title": "Русия: Американските санкции срещу Иран са незаконни"}
{"url": "https://www.actualno.com/plovdiv/po-visoki-ceni-na-taksitata-ot-dnes-v-plovdiv-news_704555.html", "text": "  Основните таксиметрови компании вдигнаха цените на тарифите от днес. Така началната такса вече е , дневната тарифа е , а нощната - 92 стотинки на километър. Досега началната такса бе 90 стотинки, дневната тарифа бе 75 стотинки, а нощната - 85. Цената за престой остава 20 стотинки.     Поскъпването на услугата е около . Като основна причина за по-високите тарифи, превозвачите изтъкват увеличената цена на метана, който през последните дни е поскъпнал с 10 стотинки на килограм. На последната сесия на общинския съвет таксиджии поискаха годишният данък да бъде намален от 750 на 400 лева. Предложението обаче не бе прието от общинските съветници и превозвачите се заканиха да вдигнат цените.", "date": "2018.11.06", "title": "По-високи цени на такситата от днес в Пловдив"}
{"url": "https://www.actualno.com/business/petkova-dogovoryt-za-dostavka-na-gaz-ot-nahodishteto-shah-deniz-2-ima-kluchovo-znachenie-news_704565.html", "text": "  Договорът между \"Булгаргаз\" и Държавната петролна и газова компания на Азербайджан SOCAR за доставка на 1 млрд. куб. м. газ от находището \"Шах Дениз 2\" от 2020 г. има ключово значение. Това заяви министърът на енергетиката Теменужка Петкова.     В София се провежда петото заседание на междуправителствената българо-азербайджанска комисия за икономическо сътрудничество.\r\nСъпредседател на комисията от българска страна е министър Петкова, а от азербайджанска – министърът на селското стопанство Инам Каримов, съобщи пресцентърът на Министерството на енергетиката.\r\nПеткова увери участниците в заседанието в активните усилия на българското правителство за осигуряване на диверсификация на газовите доставки чрез изграждане на междусистемните връзки със съседните държави.     \"Ключово значение сред тях има тръбата с Гърция. Всички основни тръжни процедури в момента са в ход, така че връзката да бъде въведена в търговска експлоатация през 2020 г., когато се очакват и първите количества природен газ от Азербайджан.\r\nТези доставки ще задоволят около 30% от потреблението в България, което е сериозен дял и ще повиши значително енергийната сигурност на страната\", обясни още Петкова.\r\nДвустранната среща в София е продължение на разговорите между премиера Борисов и президента на Азербайджан Илхам Алиев през януари.       По време на визитата си в Баку министър-председателят обсъди редица въпроси с газовите доставки, както и беше открита редовна въздушна линия между двете страни.\r\nМинистър Петкова подчерта пред своя гост и добрите макроикономически показатели на страната – България е една от водещите държави от ЕС, които очакват ръст на БВП около 4 % през тази година.\r\nДанъците в страната са сред най-ниските в ЕС, което ни прави атрактивна инвестиционна дестинация, заключи тя.", "date": "2018.11.06", "title": "Петкова: Договорът за доставка на газ от находището „Шах Дениз 2“ има ключово значение "}
