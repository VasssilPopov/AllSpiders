{"url": "https://www.actualno.com/starazagora/specialen-kontrol-na-shipka-i-prohoda-na-republikata-zaradi-afrikanskata-chuma-news_772604.html", "text": "      Охранителна полиция проверява всички товарни автомобили, пътуващи от Северна към Централна България за нерегламентира превоз на месо и фуражи, във връзка с африканската чума по свинете. Пунктовете са денонощни и се намират на проходите Шипка и този на Република, предаде БГНЕС.      Целта на проверките е да не бъде допуснато разпространение на заразата. Работи се и по сигнали за нерегламентирани тържища на месо, екипи от полиция и ветеринарни лекари проверяват за нередностите.\r\nОт 5-ти август започват проверките по частните стопанства тип \"заден двор”, всички нерегистрирани прасета ще бъдат умъртвени.   От Агенцията по храните призовават хората да започнат да колят свинете в задните си дворове, както и напомнят, че месото трябва да премине термична обработка.  По-рано днес от БАБХ потвърдиха ново огнище на африканска чума при домашни свине в област Видин в лично стопанство, в което се отглежда една свиня, в квартал Нови път, град Видин. Така огнищата в цялата страна станаха вече 22.\r\nМеждувременно, започнаха да колят прасета в райони, където има свинекомплекси. Такъв е случаят със село Козлодуйци. Там всички домашни прасета са изклани, с изключение на едно, чийто собственик в момента не е в селото. - !     ", "date": "2019.07.29", "title": "Специален контрол на Шипка и Прохода на Републиката заради африканската чума"}
{"url": "https://www.actualno.com/europe/vyrnaha-navalni-obratno-v-zatvora-sled-kato-be-priet-v-bolnica-news_772633.html", "text": "      Руският опозиционен водач Алексей Навални беше изписан от московската болница, където беше лекуван от неизяснен здравен проблем, и беше върнат в затвора под стража, съобщи неговият личен лекар Анастасия Василиева, цитирана от \"Reuters\".      По-рано стана ясно, че Навални, който беше преместен от , вследствие на алергична реакция, може да е бил изложен на въздействието на \"неизвестно химично вещество\", каза неговият лекар, цитиран от AFP.   Навални излежава 30-дневна присъда лишаване от свобода заради провеждането на масов протест, след като властите блокираха изтъкнати опозиционни кандидати да участват в изборите в Москва. Неговата говорителка Кира Ярмиш в неделя заяви, че той е на лечение след \"тежка алергична реакция\", припомня БГНЕС.\r\nЛичният му лекар Анастасия Василиева, след посещението си в болница при Навални, по-късно сподели във Facebook, че той страда от подути клепачи и многобройни абсцеси по врата, гърба, торса и лактите. \"Не можем да изключим, че кожата му е била изложена на токсин и е била повредена чрез неизвестно химично вещество от трети човек\", каза тя, добавяйки, че Навални никога не е имал алергии.  OЩЕ ПО ТЕМАТА - ! ", "date": "2019.07.29", "title": "Върнаха Навални обратно в затвора, след като бе приет в болница"}
{"url": "https://www.actualno.com/curious/dneven-horoskop-za-30-uli-news_772547.html", "text": "             През този ден не бягайте от сериозни и отговорни задачи. Сега всичко, което правите ще има повишена стойност в очите на другите. Този вторник не подценявайте интуицията си, особено ако се касае за ваши лични дела. Чуждото мнение в случая няма да ви е от полза.   Този вторник помислете за това как бихте могли да окажете максимално ефективна помощ на ваши близки. Със сигурност многословните съвети в случая няма да им помогнат.     Този вторник помислете за вашето саморазвитие. Има още накъде да вървите нагоре, само трябва да изберете правилната пътека. Този вторник не подценявайте противниците си. Вие може да сте по-умни от тях, но е добре да предвидите до колко е възможно да проявят коварност. Този вторник не си и помисляйте да се отказвате. Колкото и да ви е трудно трябва да се опитате да положите още малко усилия, за да не се окаже, че спирате преди финалната права.   Този вторник помислете за резервен вариант за човек, който да може да ви замести в работата. Възможно е да усетите непреодолим порив за внезапна почивка, на който да не можете да устоите.    Този вторник е добре да потърсите ново поприще за развитие или поне да помислите по въпроса. Необходимостта от промяна е назряла и сега трябва да действате бързо. Днес не подценявайте усета на другите за вашата същност. Може да се прикривате добре, но няма как да знаете кога и с какво се издавате от време на време.    Този вторник може да се сдобиете с нов приятел. Не бързайте да разкривате всичко за себе си, макар че вероятно ще има пълна толерантност от негова страна. Този вторник посветете деня си на търсенето на нещо ново. Всяка промяна сега ще е добре дошла за вас. Този вторник може да пропътуване дълъг път на осъзнаване за това какви са истинските ви желания и какво сте длъжни да правите. ", "date": "2019.07.29", "title": "Дневен хороскоп за 30 юли "}
{"url": "https://www.actualno.com/asia/v-rusija-zapochvat-serijno-proizvodstvo-na-su-57-news_772639.html", "text": "      Компанията \"Сухой\" ( ) започна изпълнението на договор за доставка на изтребители Су-57 от пето поколение на руските военновъздушни сили. Това съобщиха в понеделник от офиса на заместник министър-председателя Юрий Борисов, цитиран от TACC.      „През юни по време на Международния военно-технически форум \"Армия-2019\" беше подписан държавен договор между Министерството на отбраната на Руската федерация и компанията \"Сухой\" за доставка на партида изтребители Су-57 от пето поколение. В момента компанията \"Сухой\" е започнала да изпълнява договорните задължения\", уточняват още от екипа на руския вицепремиер, пише агенция \"Фокус\".     ", "date": "2019.07.29", "title": "В Русия започват серийно производство на Су-57"}
{"url": "https://www.actualno.com/ruse/na-finalen-etap-e-sybiraneto-na-finansovi-sredstva-za-pametnik-na-apostola-v-ruse-news_772621.html", "text": "      Необходимата сума за изграждането на паметник на Васил Левски в Русе е 120 000 лева. Досега в касата на кампанията са събрани 104 000 лева. За това информираха членовете на инициативния комитет Искрен Веселинов и Емил Цветков.      „Даряват основно фирми и юридически лица, но с особено чувство на патриотизъм са приети даренията на деца от русенски училища, който също са превели суми за построяването на монумента, за което най-сърдечно им благодарим“, заяви Искрен Веселинов. Той напомни, че най-голямата сума е дарила Община Русе – 20 000 лева за провеждане на конкурса.\r\n„През миналата седмица проектът бе одобрен от Националния институт за недвижимо културно наследство, което спъваше изграждането на паметника, а следващата седмица предстои защита на концепцията пред Министерството на културата. След това може да започнат строителните работи“, допълни Веселинов.\r\nПредстоят нови акции в кампанията за набиране на средства за построяване на паметника. Всяка вечер, от 17.30 до 19.30 ч. на площада ще има шатра с доброволци, които ще продават картички по 2 лв., плакати на паметника по 10 лв. и портрет на Левски по 15 лв.  ВМРО се обръща към младежите, които имат желание, да се включат в акцията. За целта трябва да се обадят на Траян Тотев на тел. 0885 332226, или да отидат на място.\r\nНа Комитския събор, който е в началото на септември в село Червена вода също ще се събират средства за паметника. Целта е паметникът да бъде открит на 19 февруари 2020 г., когато е годишнината от смъртта на Апостола. ", "date": "2019.07.29", "title": "На финален етап е събирането на финансови средства за паметник на Апостола в Русе "}
{"url": "https://www.actualno.com/europe/afrikanec-blysna-jena-i-dete-pod-vlak-v-germanija-news_772638.html", "text": "      Неизвестно лице е блъснало жена с дете под колелата на пристигащ влак на гарата във Франкфурт, федерална провинция Хесен, съобщи германската полиция, цитирана от БГНЕС.      Жената е настанена в болница, детето не е спасено. Свидетели разказват, че заподозряният се е опитал да блъсне още един човек.   „Предполагаемият престъпник, 40-годишен мъж, е напуснал гарата. Той е заловен от минаващи граждани и задържан от тях до пристигането на полицията“, се посочва в съобщението. В момента мъжът се разпитва.\r\nГоворителят на полицията Изабел Нойман заяви, че заподозряният е от африкански произход. Не се съобщава какви са мотивите му, за да извърши тези престъпления.   ", "date": "2019.07.29", "title": "Африканец блъсна жена и дете под влак в Германия  "}
{"url": "https://www.actualno.com/politics/za-treti-pyt-uvelichihme-dylga-za-f-16-news_772647.html", "text": "      Поетият нов държавен дълг за закупуване на 8-те изтребителя F-16 достигна 700,6 млн. лева, след като днес (29 юли) беше пласирана трета емисия държавни ценни книжа (ДЦК).      Съгласно съобщение на финансовото министерство, днес е била преотворена емисия 10,5-годишни държавни ценни книжа (ДЦК), деноминирана в лева,  пусната в обръщение на 21-ви юни тази година и с падеж на 21-ви декември  2029 година. Емисията е референтна по отношение на хармонизирания дългосрочен лихвен процент за оценка степента на конвергенция, който е един от Маастрихтските критерии.   Успешно са продадени ДЦК на стойност 200 млн. лева. Лихвата, която трябва да връщаме по тези книжа, е 0,32%. Общият размер на подадените поръчки достигна 305,75 млн. лв., което съответства на коефициент на покритие от 1,53.\r\nРезултатите от аукциона са по-добри, отколкото тези преди месец, когато бяха емитирани 10,5-годишни книжа за 200 млн. лева при среднопретеглена доходност от 0,41%. Тогава общият размер на подадените поръчки за книжата с падеж през 2029 година достигна 472 млн. лева, което съответстваше на коефициент на покритие от 2,36.  Отчетеният лихвен спред на днешния аукцион спрямо аналогичните германски федерални облигации е в размер на 73 базисни точки т.е. доходността (лихвата) на българските книжа е с 0,73% по-висока от тази на немските.\r\nНай-голям интерес към ДЦК днес са имали банките - 40%, следвани от застрахователните дружества - 26%, пенсионни и гаранционни фондове –  23%, инвестиционни посредници – 1% и други инвеститори – 10%.   Припомняме, че за да стане факт сделката, парламентът трябваше да . Сделката е на стойност 2,2 млрд. лева без ДДС.     - научете в ! ", "date": "2019.07.29", "title": "За трети път увеличихме дълга за F-16"}
{"url": "https://www.actualno.com/society/nad-11-000-podpisa-sybrani-v-podkrepa-na-kandidaturata-na-bojko-atanasov-za-glaven-prokuror-news_772665.html", "text": "      Над 11 000 подписа вече са събрани в подкрепа на кандидатурата на Бойко Атанасов за главен прокурор. Това обяви за председателят на гражданско сдружение БОЕЦ Георги Георгиев минути преди началото на насрочения за тази вечер протест срещу единствената номинация на Иван Гешев за главен прокурор.      \"Трябва да сменим тактиката. Всяка съпротива, всеки знак е важен и ценен, но явно не е достатъчен, така че е време на сменим тактиката. Това означава достатъчно като количество и готови граждани, които да отстояват своите искания до край\", категоричен беше той.   \"Процедурата приключи, ясен е кандидатът на мафията, той е единствен. Начинът, по който беше излъчен, също е знаков. Това е демонстрация на наглост, на сила, на пренебрежение към гражданското общество. Без извинение, това е поредният размахан среден пръст спрямо всички\", подчерта Георгиев, след като беше попитан дали с края на процедурата не се затварят формално всички врати пред каквато и да е конкуренция за Иван Гешев.\r\nСпоред Георгиев, зависи само от гражданите кандидатурата на Иван Гешев да бъде спряна. \"Ако ние дадем достатъчно силен знак на нетърпимост и непримиримост, възможно е да има и друга развръзка\", завърши Георги Георгиев.    ", "date": "2019.07.29", "title": "Над 11 000 подписа събрани в подкрепа на кандидатурата на Бойко Атанасов за главен прокурор"}
{"url": "https://www.actualno.com/politics/hiljadi-grajdani-se-sybraha-na-protest-sreshtu-kandidaturata-na-ivan-geshev-za-glaven-prokuror-video-news_772667.html", "text": "      Хиляди граждани се събраха пред Съдебната палата в София, за да изразят своето недоволство от кандидатурата на заместник-главния прокурор Иван Гешев за поста на обвинител номер едно, предаде репортер на . По-рано днес Гешев остана единствен в надпреварата за поста след като правосъдния министър отказа да предложи друга кандидатура и така на практика да се получи състезание.       “Време е да станем гневни! Прокурорската колегия във ВСС отказа да оттегли единствената си номинация за нов главен прокурор, така Иван Гешев остава безалтернативен кандидат. Подготвят ни тоталитарна прокуратура в олигархична държава”, заявяват организаторите на протеста от гражданската инициатива “Правосъдие за всеки”.   “Правата и свободите на всички ни са сериозно застрашени от този скандален избор. Да кажем “не” на олигархията, която си избира на тъмно нов главен прокурор, и “да” на правото ни като граждани да излъчим достойни кандидатури и да защитим конституционните си права”, категорични са още недоволните граждани. предаде протеста на живо.    ", "date": "2019.07.29", "title": "Хиляди граждани се събраха на протест срещу кандидатурата на Иван Гешев за главен прокурор (ВИДЕО)"}
{"url": "https://www.actualno.com/society/otkriha-izgubil-se-v-rodopite-gybar-news_772668.html", "text": "      71-годишен мъж бе открит невредим, след като изчезна в Родопите докато берял гъби, съобщиха от полицията в Смолян.      На 26 юли е получено съобщение за изчезнало лице в местността на пещера Надарска, с. Надарце, Община Смолян. Сигналът е подаден от 60-годишен мъж от с. Могилица, който съобщава, че към 14.00 часа на същия ден той и мъжът са отишли в местността около пещера Надарска за гъби. След кратко време са се разделили с уговорката по-късно да се срещнат на чешмата на пътя за с. Кремене, под пещера Надарска. Той твърди, че към 17.00 часа е отишъл да прибере възрастния мъж, но същият не се появил.\r\nИзчакал до 19.00 часа, след, което се притеснил и се обадил на тел. 112. В акцията по издирването са се включили служители на полицията, следово куче и доброволци от с. Могилица.\r\nМъжът е намерен около 21.40 часа, седнал на пътека в гората, оплаквал се, че е с болки в единия крак и му е трудно ходенето. Служителите на реда му помагат да се предвижи до пътя, а на мястото пристига екип на ЦСМП-Смолян, където е прегледан и освободен.   ", "date": "2019.07.29", "title": "Откриха изгубил се в Родопите гъбар"}
{"url": "https://www.actualno.com/politics/hiljadi-na-protest-pred-syda-geshev-e-pozor-snimki-i-video-news_772582.html", "text": "      Оттегляне на кандидатурата на Иван Гешев за главен прокурор, внасяне официално на номинацията на Бойко Атанасов за поста и оставка на премиера и правителството. Това поискаха присъстващите на провелия се тази вечер протест срещу единствената номинация на Иван Гешев за главен обвинител на републиката. Хиляди хора се включиха в проявата пред Съдебната палата в София.      Гражданската организация Инициатива \"Правосъдие за всеки\" е основният организатор на днешния протестен Марш за правосъдие. От гражданската инициатива вече изпратиха отворено писмо до прокурорската колегия на Висшия съдебен съвет миналата седмица, след като бе обявена кандидатурата на Гешев. С него се иска оттегляне на номинацията му и посочване на друг кандидат за поста. От \"Правосъдие за всеки\" поискаха още парламентът да промени част от законовите правила при избора на главен прокурор, както и да разпореди нова процедура.    „Преди седмица имаше годишнина от нощта на белия автобус. Спомнете си какво се случи с онези, които издигнаха Пеевски като шеф на ДАНС. Днес обаче, Пеевски е в парламента. Пеевски се кани да ви избере новия главен прокурор. Това е цирк, подигравка с правовата държава и с всички нас, със свободата“, заяви адвокат Велислав Величков, лице на организацията. Оттам уточниха, че от септември ще започнат ежеседмични протести, като целта им е недопускането на избора на Иван Гешев, който трябва да се състои на 24 октомври.\r\n„От едната страна сме свободните български граждани, които искаме да превърнем България в правова държава. От другата страна са всички мутромилициионери, независимо от кой клон – ГЕРБ, БКП или ДПС, както и обслужващия им персонал, които искат да унищожат свободата в България. Пътят, по който са тръгнали, води до заплаха за гражданския мир. Започнат ли истински репресии, трябва да знаят, че ще бъдат свалени. Тогава ще искаме наказателна отговорност за всички тези предатели на Отечеството“, заяви Кирил Чуканов.   От гражданската инициатива БОЕЦ заявиха, че в сряда ще обявят следващите си действия. \"Апелирам към вас, когато това стане, последвайте ни\", заяви председателят на неправителствената организация Георги Георгиев.\r\n„Здравейте, свободни хора. Радвам се, че България започва да заприличва на Сърбия, на Румъния, вижте . Да поздравим тези хора, които имаха смелостта да застанат срещу терора на Путин. Поздравявам и вас за това, че започнахме да се събуждаме. Докато ни има, Гешев, Гешевци, Цацаров и компания няма да спят спокойно. Ние трябва да им покажем, че не са те властелина. Властелинът е един и той е записан в българската конституция – България е правова държава и се управлява съгласно конституцията и законите на страната“, заяви пред събралите се бившият депутат от ГЕРБ Методи Андреев.\r\nНа протеста присъства и Николай Колев-Босия. „Думата „Оставка“ е много сладка за този случай. По-правилно е да се казва „Бесилка“, заяви Босия. „Носете си винаги домати – когато сме много и по един домат е достатъчно. Без борба няма победа“, категоричен бе той.  Думите му бяха посрещнати с възгласи „Оставка!“, „Мафия“ и „Гешев е позор“.        Пред събралите се се изказа и професор Велислав Минеков. „Здравейте, терористи“, обърне се шеговито той към събралите се. „Днес бе възвестена диктатура, а не просто избор. Не се връщаме в 89-та, а доста по-назад – в годините след войната. Вместо ние да си ходим на Терминал 2, е време те да заминат, а ние да останем. Мафията е благородна организация, в сравнение с това, което ни управлява“, категоричен бе той. „Днес за пръв път виждаме как действащ главен прокурор определя наследника си като в наследствена монархия“, допълни Велислав Минеков.\r\nНа протеста присъстваха и представители на осъдените на първа инстанция Десислава Иванчева и Биляна Петрова, които обявиха, че подкрепят номинацията на Бойко Атанасов за главен прокурор и призоваха управляващите да се вслушат в гласа на хората.\r\nСлед официалните изказвания, протестиращите се отправиха на шествие по улиците на София, като преди това решиха да се преброят, след като се разбра, че една от големите телевизии е обявила във вечерната си емисия, че са едва 500 души. В крайна сметка преброяването посочи 2500 души! Протест срещу кандидатурата на Иван Гешев имаше днес .  Предистория Само преди седмица стана ясно, че прокурорската колегия на Висшия съдебен съвет (ВСС) единодушно за следващ главен прокурор. Това означаваше, че ако правосъдният министър Данаил Кирилов не предложи друг кандидат, Гешев няма да има конкуренция. А за да бъде одобрен, зам.-главният прокурор има нужда от 2/3 от гласовете на Пленума на ВСС, което изглежда напълно постижимо предвид пълната подкрепа на прокурорската колегия т.е. 11 сигурни гласа и предвид политическата квота от 6 гласа в съдебната колегия. Отделно са гласовете на председателите на Върховния касационен съд (ВКС) Лозан Панов, на Георги Чолаков от Върховния административен съд (ВАС) и на настоящия главен прокурор Сотир Цацаров. Потенциално Гешев може да се цели в 19 сигурни гласа от общо 25, което ще е повече от достатъчно да заема сегашния пост на Цацаров.      По-рано днес, 29 юли, , че няма да издигне друга кандидатура, с което изтече и последният срок за номинации. Това стана факт, макар няколко граждански организации да събраха, по техни думи, около 10 000 подписа в подкрепа на кандидатурата на следовател Бойко Атанасов. Всъщност представители на една от организациите - \"Боец\", опитаха да дадат на Кирилов подписката в петък, 26 юли, но от тях.\r\nИван Гешев нашумя особено силно с позицията си, че не счита разделението на властите за нещо непременно правилно. в интервю за сутрешния блок на БНТ, след като стана ясно, че прокурорската колегия стои зад него. В същото интервю Гешев \"посъветва\" обвиняемия за хакерската атака срещу НАП Кристиян Бойков да се обърне към инстинкта си за самосъхранение и да помисли добре какво ще е поведението му.\r\nИзвън това интервю, Гешев упорито не коментира по същество с Александър Ваклин - човекът, който е лицето на прокуратурата по скандалното дело \"Десислава Иванчева\", както и като следовател и дали няма основания да има разследване за престъпна дейност.  ", "date": "2019.07.29", "title": "Хиляди на протест пред съда: Гешев е позор! (СНИМКИ И ВИДЕО)"}
{"url": "https://www.actualno.com/dobrich/oshte-dvama-obshtinski-syvetnici-v-dobrich-napuskat-grupata-na-reformatorskija-blok-news_772614.html", "text": "      В секретариата на Общински съвет град Добрич постъпи заявление от общинските съветници Антония Кирова и Йордан Манов, с което двамата уведомяват председателя, че напускат групата на бившия Реформаторски блок, съобщават от пресслужбата на председателя на Общинския съвет.      Обяснението на двамата било, че са взели това решение след разговори с общинското и националното ръководство на „Демократична България“.   През април други двама предприеха същата стъпка и станаха независими. Тогава общинския лидер на СДС Веселин Димитров и Георги Друмев от Движение „България на гражданите“ също напуснаха групата на Реформаторския блок в Общинския съвет на Добрич.\r\nОт първоначалните 8 съветници от Реформаторския блок, броят им вече е наполовина.   ", "date": "2019.07.29", "title": "Още двама общински съветници в Добрич напускат групата на Реформаторския блок"}
{"url": "https://www.actualno.com/society/ljatna-filmomanija-v-bansko-s-pylen-salon-pod-zvezdite-news_772656.html", "text": "      Четири вечери центърът на Банско беше превърнат в голям  кино-салон. Лятната филмомания събра любители на екстремните спортове, концентрирали цялата си красота и хъс за живот във филмови разкази. Заглавията, селектирани от 11 държави, вдъхновяваха зрителите за нови приключения и показаха, че възможностите човешкия дух далеч надхвърлят пределите на възможното.      Банско подари на жителите и гостите си прекрасно време и звездни нощи, идеално допълващи \"звездите\" от екрана, а организаторите - Община Банско, Читалище „Никола Вапцаров“, Сдружение „Международен фестивал на планинарския филм“, обещават още повече екстремни преживявания през ноември с мащабния проект \"Банско филм фест\".    ", "date": "2019.07.29", "title": "Лятна филмомания в Банско с пълен салон под звездите "}
{"url": "https://www.actualno.com/europe/velikobritanija-otkazva-da-razmenja-tankeri-s-iran-news_772641.html", "text": "      Великобритания отхвърли идеята за с Иран, предаде Reuters.      Напрежението между Иран и Великобритания се засили, след като иранските власти под британски флаг по-рано този месец. Преди това британски сили задържаха ирански петролен танкер близо до Гибралтар, като го обвиниха, че нарушава санкциите срещу Сирия.   \"Не става дума за някаква размяна. Става дума за международното право и за спазването на международните юридически правила, за което настояваме\", заяви пред радио BBC британският външен министър Доминик Рааб, който призова Иран да освободи задържания танкер под британски флаг.\r\n\"Не може незаконно да задържаш чуждестранни плавателни съдове\", изтъкна Рааб пред Sky News.  В края на миналата седмица Лондон разпореди при преминаването им през Ормузкия проток. ", "date": "2019.07.29", "title": "Великобритания отказва да разменя танкери с Иран"}
{"url": "https://www.actualno.com/america/za-momenta-njama-da-ima-nova-sreshta-mejdu-donald-trymp-i-kim-chen-un-news_772632.html", "text": "      Провеждането на трета среща на върха между лидерите на САЩ и Северна Корея Доналд Тръмп и Ким Чен Ун за момента не се планира. Това съобщи държавният секретар на САЩ Майк Помпео, говорейки пред Икономическия клуб във Вашингтон, предаде БГНЕС.      \"Нищо не е планирано\", каза той, отговаряйки на съответния въпрос.   През юни 2018 година в Сингапур се състоя първата в историята среща на върха между САЩ и КНДР, която приключи с приемането на съвместен документ. Тогава Пхенян пое ангажимент за ядрено разоръжаване на Корейския полуостров в замяна на гаранции за сигурността от страна на Вашингтон, но без никакви конкретни срокове.\r\nВтората среща на върха между КНДР и САЩ беше на 27 и 28 февруари тази година в Ханой. Тръмп и Ким не успяха да постигнат споразумение тогава и не подписаха никакъв съвместен документ, като срещата беше прекратена преждевременно от севернокорейския лидер.  На 30 юни двамата лидери се срещнаха де факто за трети път. Тяхната среща се проведе в демилитаризираната зона на границата между КНДР и Южна Корея. След нейния край президентът Тръмп заяви, че страните се надяват да възобновят преговорите на работно ниво в течение на две-три седмици. ", "date": "2019.07.29", "title": "За момента няма да има нова среща между Доналд Тръмп и Ким Чен Ун"}
{"url": "https://www.actualno.com/velikotarnovo/sedmichen-kulturen-kalendar-na-obshtina-veliko-tyrnovo-news_772618.html", "text": "      В седмицата от 29 юли до 4 август 2019 година, община Велико Търново отново предлага на своите граждани и гости мероприятия за . Два фестивала продължават своите инициативи - , който се провежда от 22 юни до 31 август на сцената „Арт лято“ и – 2019, който се провежда от 13 юли до 4 октомври на крепостта Царевец.      Графикът на мероприятията по дни, часове, събития и място на провеждане е отразен в следната   In Vivo – благотворителен концерт на децата на Велико Търново в подкрепа на фондация „Искам бебе“   Сцена „Арт лято“       Концерт на Вокално-инструментална група „Песни и Приятели“ – един  Сцена „Арт лято“  Отбелязване на Световната седмица на кърменето Парк „Дружба“   Музика в парка – изпълнения на Биг Бенд Велико Търново Парк „Марно поле“ „Душата на акордеона“ – спектакъл на Държавна опера – Русе и гости Летен театър  Поход в Централен Балкан, организиран от - по маршрут от Троянския проход (Беклемето) до х. Ехо по билото на Стара планина (с предварително записване) Стадион „Ивайло“  – постановка „Изгубеното време“ Сцена „Арт Лято“  : „Бохеми“ – опера от Джакомо Пучини, в изпълнение на Държавна опера – Русе https://www.facebook.com/opera.vt/ Крепост Царевец    Площад „Цар Асен I”  Благотворителен базар в подкрепа на двойки с репродуктивни проблеми Парк „Дружба“ ", "date": "2019.07.29", "title": "Седмичен културен календар на община Велико Търново "}
{"url": "https://www.actualno.com/goodnews/poshtenska-banka-obnovi-ekopyteka-na-vitosha-news_772651.html", "text": "      Доброволци от Пощенска банка преобразиха изцяло горска пътека в местността Златните мостове на Витоша, заедно с екипа на Природния парк и със семейството на Ваня и Евгения Джаферович, които оцениха високо каузата и активно се включиха в нея. Инициативата \"Зелени истории на открито\" е част от устойчивата екологична политика на компанията, която показва как заедно, с обединени усилия, можем да променяме средата около нас към по-добро.      Екипът на Пощенска банка постави табелки с интересни истории за характерните растителни видове в района, сглоби и лакира дървено мостче, постави пейки за пикник \"витошки тип\", почисти района и освежи детските люлки в него. По време на акцията бяха раздадени и специални хартиени монети с екологично послание и семена, от които да отгледат свое зелено растение.\r\nСлед реновирането на пътеката в местността Златните мостове посетителите ще могат със сканиране на QR кодовете на поставените там табели да научат повече за спецификите на дърветата и за дългосрочните цели на инициативата \"Зелени истории на открито\". Основният ѝ стремеж е да провокира по креативен начин интереса на хората към заобикалящата ни среда и така да ги мотивира да прекарват повече пълноценно време сред природата.   \"Доброволчеството, отборният дух и социалната отговорност са двигателят на позитивните промени около нас. В Пощенска банка вярваме, че всеки може и трябва да допринася с действията си за облагородяване на средата, в която работи и живее. Затова от години изпълняваме цялостна програма за намаляване на вредния отпечатък върху околната среда, като насърчаването на \"зелено\" поведение сред служителите ни е важна стъпка от нея.\r\nЩастливи сме, че за нашия екип екологичните ни доброволчески проекти вече са се превърнали в лична кауза и начин да добавят стойност за обществото. С новия си проект \"Зелени истории на открито\", който планираме да надграждаме занапред, не просто преобразихме една горска пътека в местността Златните мостове и я направихме по-атрактивна за разходки и отдих, а създаваме условия за по-висок интерес към средата, която ни заобикаля“, коментират от Пощенска банка.\r\nПрез годините финансовата институция реализира различни зелени социално отговорни кампании, сред които вътрешната програма \"Зелени заедно с Пощенска банка\" за насърчаване на екологично отговорно поведение у служителите и \"Герои в зелено\" – инициатива, която има за цел да подкрепя различни местни проекти, осъществена изцяло с доброволен труд на служителите.    Повече за инициативата на Пощенска банка „Зелени истории на открито“ . ", "date": "2019.07.29", "title": "Пощенска банка обнови екопътека на Витоша"}
{"url": "https://www.actualno.com/smolyan/rodopchanin-spasi-dve-syrni-i-poletja-v-rekata-s-kola-jivotyt-mu-e-v-risk-news_772577.html", "text": "      За да не удари две сърни, родопчанин полетя в реката с кола. Мъжът е сериозно ранен и животът му е в опасност, става ясно от полицейската сводка.      В събота, около 14.05 ч. 58-годишният Христо З. от маданското село Мъглища се движел по третокласния път Черна-Ардино-Кърджали.\r\nПри излизане от лява крива в опит да избегне появили се на пътя две сърни, човекът излиза от платното за движение, преобръща се по стръмен скат от около 80 метра и пада в реката.\r\nВ резултат на произшествието той е получил множество наранявания - счупване на лява ключица, десен лакът, първи лумбален прешлен, 11-ти гръден прешлен, контузия на бял и черен дроб.  Пострадалият е настанен за лечение и наблюдение в Отделението за анестезиология и интензивно лечение в УМБАЛ-Пловдив, с опасност за живота. \r\nПри инцидента шофьорът е бил с обезопасителен колан.\r\nПроизшествието е посетено от екипи на „Пътна полиция“, на РСПБЗН – Мадан, и дежурна оперативна група при РУ-Мадан. По случая е образувано досъдебно производство.     ", "date": "2019.07.29", "title": "Родопчанин спаси две сърни и полетя в реката с кола, животът му е в риск"}
{"url": "https://www.actualno.com/europe/financial-times-kristalina-georgieva-e-sred-trimata-favoriti-na-es-za-mvf-news_772646.html", "text": "      Кристалина Георгиева е сред трите кандидатури, които Европейският съюз обсъжда за поста директор на Международния валутен фонд, съобщава „Файненшъл таймс“, цитирани от БГНЕС.      Другите две кандидатури са на бившия директор на Централната банка на Финландия и еврокомисар Оли Рен, който помогна на България за нейното приемане в ЕС през 2007 г., и на Йерун Дейселблум, който бе бивш министър на финансите на Холандия.\r\nОчаквайте подробности. ", "date": "2019.07.29", "title": "Financial Times: Кристалина Георгиева е сред тримата фаворити на ЕС за МВФ "}
{"url": "https://www.actualno.com/society/ochakvat-zavryshtaneto-na-sobstvenika-na-tad-group-news_772677.html", "text": "      На летище София се очаква да кацне собственикът на компанията TAD Group, в чиито компютри прокуратурата твърди, че е открила източените от приходната агенция данни. В разгара на хакерския скандал Иван Тодоров замина за Канада, според прокуратурата на доста прибързано, а според самия него на отдавна планирано посещение, пише БГНЕС.      От прокуратурата го обявиха за издирване и издадоха европейска заповед за арест. Самият Тодоров и адвокатите му са категорични, че той не се е скривал от правосъдието. Иван Тодоров вероятно ще бъде отведен от самолета в прокуратурата, съобщава бТВ. Не е ясно обаче дали ще остане в ареста.   „Ще бъде привлечен към наказателна отговорност. Колегите ще преценят каква ще бъде мярката му за неотклонение”, заяви по-рано Димитър Петров, ръководител на спецпрокуратурата. Обвинението на Тодоров е за кибертероризъм - престъпление, което се наказва с 15 години затвор. ", "date": "2019.07.29", "title": "Очакват завръщането на собственика на TAD Group"}
{"url": "https://www.actualno.com/society/novinite-naj-vajnoto-za-denja-29-uli-news_772653.html", "text": "      Редакционният екип на ви представя най-важните новини за изминалия ден.       Грешен сигнал към общинската администрация и бизнеса – така неправителствената организация Антикорупционен фонд (АКФ) коментира новината, че е спряно производството срещу фирма \"Менкаура\" за евентуална фалшификация на документи с цел да бъде спечелена обществена поръчка за саниране – на стойност 1 158 757.3 лева (без ДДС).   Охранителна полиция проверява всички товарни автомобили, пътуващи от Северна към Централна България за нерегламентира превоз на месо и фуражи, във връзка с африканската чума по свинете. Пунктовете са денонощни и се намират на проходите Шипка и този на Република, предаде БГНЕС. „Беше тежко, но много добре обмислено решение да не си прекратя отпуската. Имах много важна и изключително отговорна лична причина за това. Човек трябва да е отговорен не само в професионален, но и в личен план”. Това каза ексклузивно пред bTV изпълнителният директор на НАП Галя Димитрова.     Оттегляне на кандидатурата на Иван Гешев за главен прокурор, внасяне официално на номинацията на Бойко Атанасов за поста и оставка на премиера и правителството, поискаха присъстващите на провелия се тази вечер протест срещу единствената номинация на Иван Гешев за главен обвинител на републиката. Иван Гешев остава единствен кандидат за главен прокурор. Това стана ясно след категоричния отказ на правосъдния министър да номинира друга кандидатура в последния възможен ден от срока за номинации - 29 юли.    Заместник-главният прокурор Иван Гешев заяви, че не се притеснява от липсата на конкуренти в надпреварата за поста на обвинител номер едно, предаде bTV. 20-километрови карантинни зони ще бъдат създадени около всички индустриални свинекомплекси в България. В тeзи зони няма да се допуска отглеждането на свине тип \"заден двор\" без гарантирана биосигурност и ще бъде засилен контролът за движение на животни. Соросоидът е наивник, останал да живее в България, защото още се надява, че българското общество може да стане отворено и да не се управлява на принципа \"мой човек\". Кратка история на понятието \"соросоид\" представя Гeорги Лозанов в коментар за Deutsche Welle. Малко вероятно е, че НАТО, въпреки огромното си желание за приемането на нови членове, щеше да покани Турция в редиците си, ако тя кандидатстваше в настоящия момент. Това пише Дъг Бандоу в статия за американското списание The American Concervative, цитирана от агенция \"Фокус\". ", "date": "2019.07.29", "title": "Новините: Най-важното за деня, 29 юли"}
{"url": "https://www.actualno.com/balkani/policijata-v-severna-makedonija-zalovi-kamion-sys-79-migranti-kraj-gevgelija-news_772598.html", "text": "      Полицията в Северна Македония залови и планира да депортира обратно в Гърция 79 мигранти, открити в камион близо до границата между двете държави, съобщава в. „Катимерини“, цитирани от БГНЕС.      В изявление на полицията се посочва, че мигрантите са били заловени от съвместен граничен екип – на граничари от Северна Македония и Унгария на път в непосредствена близост до южния град Гевгелия. Шофьорът на камиона е арестуван, а мигрантите – отведени в център за настаняване преди да бъдат депортирани обратно. ", "date": "2019.07.29", "title": "Полицията в Северна Македония залови камион със 79 мигранти край Гевгелия "}
{"url": "https://www.actualno.com/crime/amerikanski-avtomobilen-ekshyn-v-centyra-na-ruse-news_772541.html", "text": "      Стари познайници на Първо РПУ в Русе - 28-годишен русенец и спътникът му са арестувани, след като с баварския им автомобил не спрели на стоп-палка и се наложило две патрулни коли да ги гонят, съобщават от ОД на МВР - Русе.      Документираните факти са следните: В съботния следобед полицейски автомобил контролирал движението срещу ПГИУ „Елиас Канети“ на ул. „Борисова“. Радарът засякъл, че от Централна гара към центъра се движи автомобил с висока скорост и служителят на МВР се опитал да го спре със стоп-палка, но това не впечатлило водача и той свил с ляв завой и мръсна газ по перпендикулярната ул. „Константин Иречек“. Преследването започнало, като се включил и повикан втори полицейски автомобил.   След рискованото шофиране водачът блъснал няколко паркирани коли до магазин „Евас“ и влязъл срещу знака за еднопосочно движение по ул. „Буров“ към Американското пазарче. Обаче там го пресрещнал, влезлият от бул. „Скобелев“ втори полицейски автомобил, от който полицай вдигнал палка. Преследваният автомобил се насочил директно към служителя, но бързият му рефлекс го предпазил от травма. Хванатият натясно баварец се отъркал по цялата  дясна страна на патрулния автомобил и по ул. „Пенчо Славейков“ се опитал отново да излезе на ул. „К. Иречек“, където го спрял другият полицейски автомобил. Шофьорът и спътникът му били закопчани с белезници.\r\nВ задържания автомобил и в дрехите на арестуваните лица са намерени наркотици и 1000 лв. След проверка се оказало, че регистрационните табели на бавареца са от друг автомобил.  Двамата задържани са прибрани в ареста за 24 часа, а на 28 юли престоят им „на топло“ е увеличен на 72 часа. ", "date": "2019.07.29", "title": "Американски автомобилен екшън в центъра на Русе"}
{"url": "https://www.actualno.com/curious/eto-zashto-jenite-lyv-sa-bogotvoreni-ot-myjete-news_772600.html", "text": "      Има хора, в които или се влюбваш веднага, или ги намразваш до края на живота си. Такива са и Лъвовете – адски противоречив знак, който лесно може да попадне и в двете категории. Но е факт, че повечето мъже са луди по жените Лъвици!       1. Имат огромни сърца Лъвовете са наистина всеотдайни към хората, които обичат. Не се срамуват и да показват любовта си към приятелите и близките. Точно те са хората, които месеци наред ще мислят перфектния подарък, а накрая ще отидат да го вземат с целия ентусиазъм, на който са способни. 2. Говорят кратко и ясно   Мъжете хич не обичат недомлъвките, а пък и интуицията им не е особено добре развита. Затова жените Лъвовете са високо ценени събеседници от всички представители на силния пол. Те не се страхуват да бъдат открити и макар понякога да нараняват с думите си, бъдете сигурни, че са казали всичко, което им е на сърцето.  ", "date": "2019.07.29", "title": "Ето защо жените Лъв са боготворени от мъжете "}
{"url": "https://www.actualno.com/varna/izgrajdat-krygovo-krystovishte-vyv-varna-za-milioni-news_772549.html", "text": "      През втората половина на месец август се очаква да започне изграждане на голямото кръгово кръстовище в района на \"Максуда\" в морската ни столица. То ще бъде между бул. „Васил Левски“, ул. „Пеячевич“ и ул. „Девня“, а стойността му е 3,7 млн лв.      Зам.-кметът на Варна Христо Иванов съобщи и кой ще е изпълнител на проекта. Това е фирма \"Инжстрой\", а изпълнението ще започне веднага след сключване на договор. Във връзка с бъдещото кръгово кръстовище, бяха съборени опасни постройки по трасето.\r\n\"Започваме работа веднага след сключване на договор. Ако няма обжалвания в КЗК, се очаква да се случи през втората половина на месец август\", заяви Иванов.   Той обясни, че планът предвижда кръгово кръстовище на едно ниво, представляващо елипса с 23.5 и 300.5 метра. Общата дължина на елипсата е 359 метра. В нея са проектирани три броя ленти за движение с ширина 3.50 м. Предвидени са и байпасни връзки с ширина на платното от 5.50 метра на направлението бул. „Васил Левски“, ул. „Пеячевич“ за дясно завиващите и по направлението от ул. „Девня“, посока „Аспарухов мост“, за движещите се направо автомобили.  По думите на Христо Иванов, по бул. „Васил Левски“ и улица „Девня“ са проектирани входове и изходи с по сва броя ленти за движение с ширина от по 3.50 метра и обща ширина 7.00 метра. Проектиран е и триъгълен остров за канализиране на движението и ширина на лентите за вливане и отливане – 5 метра.\r\nТъй като непосредствено до кръстовището има жилищни постройки, планирано е изграждането на шумозащитна ограда със стоманобетонови панели и височина на оградата до 3 метра.     ", "date": "2019.07.29", "title": "Изграждат кръгово кръстовище във Варна за милиони"}
{"url": "https://www.actualno.com/crime/pensionerka-izgorja-s-30-hiljadi-leva-ot-alo-izmamnici-news_772562.html", "text": "      Телефонна измама за близо 30 000 лева разследват полицаи от Севлиево, съобщиха от местната полиция.      На 26 юли, 88-годишна жена от Севлиево е подала сигнал, че за времето от 12.00 до 13.00 часа на същата дата е станала жертва на телефонна измама. Тя е била заблудена от неизвестен, представил се за полицейски служител, който я е уведомил, че дъщеря ѝ се намира в болнично заведение след претърпян инцидент и за лечението ѝ са необходими 30 000 лева.   По време на разговора жената е била инструктирана да пусне през терасата на жилището си исканата сума. Възрастната жена е хвърлила голяма част от парите. По случая е образувано досъдебно производство под надзора на прокуратурата. Процесуално-следствените действия продължават. ", "date": "2019.07.29", "title": "Пенсионерка изгоря с 30 хиляди лева от ало измамници"}
{"url": "https://www.actualno.com/climate/dobivyt-na-neft-moje-da-unishtoji-zakintos-i-drugi-grycki-ostrovi-news_772594.html", "text": "      Природозащитниците от WWF алармират, че гръцки острови са застрашени от екокатастрофа, ако плановете на няколко компании за добив на нефт и газ в региона не бъдат спрени. Сред заплашените е Закинтос - островът на костенурките, един от най-красивите в Йонийско море и любим на местни и туристи от цял свят.      Тюркоазени води, красиви плажове и незаменимо усещане да плуваш заедно с морски костенурки - Закинтос е сред перлите в короната на гръцките острови. Този \"рай на земята\" няма нужда от реклама.\r\nНеотдавна, гръцкото правителство разреши на няколко петролни компании да добиват нефт и газ в нейните води. От WWF предупреждават, че при евентуален петролен разлив, последствията ще са катастрофални - ще бъдат осакатени туризмът и риболовната индустрия, а жители на Крит, Кефалония, Закинтос, Корфу и други острови, ще останат без поминък.\r\nСправянето с подобна криза, би струвало най-малко 7,5 млрд. евро, съобщава БНТ.  \"Водите наоколо са местообитание на застрашени видове и техният хабитат трябва да бъде опазен. Освен това, 1/3 от приходите на Йонийските острови са от туризъм\", заяви Димитрис Каравелас, генерален директор на WWF.\r\nПетролен разлив би застрашил живота на и без това малкото останали морски костенурки. Остров Закинтос е предпочитано от тях място, но едва една от всеки 1000 излюпени костенурки, доживява до дълбоки старини.\r\nСпоред гръцкото правителство, разрешителните за добив на нефт и природен газ са издадени съгласно всички изисквания на ЕС. Правозащитниците, обаче, призоваха властите в Атина да помислят дали евентуалните приходи, които държавата би спечелила от петролните компании, са по-важни от опазването на техния рай на земята.     ", "date": "2019.07.29", "title": "Добивът на нефт може да унищожи Закинтос и други гръцки острови "}
{"url": "https://www.actualno.com/asia/nad-2200-nelegalni-migranti-sa-zadyrjani-za-sedmica-v-turcija-news_772545.html", "text": "      Най-малко 2 244 нелегални мигранти са задържани в Турция през изминалата седмица, предава Анадолската информационна агенция, позовавайки се на информация от властите.      От тях 838 са задържани в Одрин, по границата с Гърция и България, в множество операции, извършени от жандармерията, пояснява медията.   В северозападните провинции Лозенград (Къркларели) и Текирдаг са заловени 130 мигранти. Още 83 души са арестувани в района на Ван и Сиирт, а в крайбрежните области Чанаккале, Балъкесир, Айдън, Измир и Мугла турската брегова охрана и силите на жандармерията са задържали общо 878 мигранти, които са се опитвали да влязат в Европа през Гърция.\r\nОще хора са заловени от властите в провинциите Адана, Хатай и Чанкъръ.  Бежанците са дошли от Африка, Южна Азия и Близкия изток.\r\nВсички мигранти са изпратени в лечебни заведения или в местните миграционни служби, пояснява информационната агенция.    ", "date": "2019.07.29", "title": "Над 2200 нелегални мигранти са задържани за седмица в Турция"}
{"url": "https://www.actualno.com/blagoevgrad/prokuraturata-sprja-proizvodstvo-po-porychka-za-sanirane-za-nad-1-mln-leva-zashto-news_772565.html", "text": "      Грешен сигнал към общинската администрация и бизнеса – така неправителствената организация Антикорупционен фонд (АКФ) коментира новината, че е спряно производството срещу фирма \"Менкаура\" за евентуална фалшификация на документи с цел да бъде спечелена обществена поръчка за саниране – на стойност 1 158 757.3 лева (без ДДС).      Случаят излезе на бял свят след разследване на АКФ. Едноличен собственик на фирмата и управител е Димитър Атанасов, който е експерт на партия \"Воля\" в областта на регионалното развитие и туризма. Според АФК той е дал неверни документи, за да покаже, че \"Менкаура\" може да изпълни поръчка за санирането на “Многофамилна жилищна сграда – блок №38” с адрес ж.к. \"Ален мак\". Това е станало, след като офертата на фирмата е отстранена като недопустима.   За какво става въпрос – Атанасов представя препоръка от фирма \"Хуфу\" за качеството на работата на „Менкаура“. Само че управител на \"Хуфу\" също е ... Атанасов. А като доказателство за качествена работа той посочва проект в Плевен – строежът на детска градина \"Приказен свят\" в Плевен, но според разследването на АКФ „Хуфу“ строи сама, без да ползва за подизпълнител \"Менкаура\". Този проект се превръща в скандал – кметът на града Георг Спартански специално говори за него и припомни, че освен некачествената работа, има закъснение от година и девет месеца при завършването на градината.\r\n\"За съжаление се оказах прав и сега търсим под дърво и камък фирма \"Хуфу\", която е известна с множество скандали в цяла България – най-вече с т.нар. малко НДК\", каза преди време Спартански. Кметът на Плевен говори за имащото печална слава \" \" - сграда, построена от Министерството на отбраната на мястото на стария Военноисторически музей в София, която в крайна сметка приюти Софийски районен съд и Софийска районна прокуратура. \"Хуфу\" ЕООД беше първоначалният строител на обекта, който глътна десетки милиони от бюджета и се точеше дълго време. Отделно има основания да се смята, че \"Хуфу\" дължи милиони левове данъци, като според \"Биволъ\" Атанасов се спасява от дълговете, продавайки \"Хуфу\" на \"Асмодей Корпорейшън Лимитид\" в Кипър, със собственик Стелянус Стеляну, който е собственик на още десетки компании.  В своя акт от юни 2018 година Благоевградската прокуратура намира достатъчно основания за продължаване на производството срещу Атанасов и препраща казуса към Софийска районна прокуратура с мотива, че седалището на фирмата е в столицата. С решение от 11-ти юли 2019, столичната прокуратура прекрати досъдебното производство.\r\nПред Софийска районна прокуратура Атанасов е обяснил, че поради промяна на видовете работи и появата на нови такива се наложило при изпълнението на поръчката в Плевен и участие на подизпълнител, което не било първоначално предвидено. Приложени били рамкови договори между \"Хуфу\" ЕООД и \"Менкаура\" ЕООД. В постановлението, с което се прекратява производството и което е по-кратко от две страници, се споменават и имена на лица, които посочили, че работят в \"Менкаура\" и които свидетелстват, че \"Менкаура\" е работила по поръчката в Плевен. Това се оказва достатъчно за Софийска районна прокуратура, за да прекрати наказателното производство, въпреки писмените доказателства, събрани от Районна прокуратура - Благоевград и достъпната в регистрите и публичното пространство информация.   \"Ефективното и прозрачно разходване на държавни средства е изключително важно за развитието на България и следва да е приоритет за всички публични институции. В тази връзка, решението на Софийска районна прокуратура да неглижира нередности в начина, по който частна фирма печели значителна по размер поръчка, изпраща грешен сигнал както към частния сектор, така и към общинската администрация в страната\", коментира Бойко Станкушев, директор на АКФ.     ", "date": "2019.07.29", "title": "Прокуратурата спря производство по поръчка за саниране за над 1 млн. лева - защо?"}
{"url": "https://www.actualno.com/balkani/opasnost-ot-pojari-v-gyrcija-news_772559.html", "text": "      Гръцката гражданска защита предупреди, че в осем области на страната нивото за опасност от пожари е повишено до четвърта степен,а в 12 области нивото на опасност е вдигнато до трета степен заради високите температури, съобщава в. „Катимерини“, цитиран от БГНЕС.      Атика, Виотиа, Фтиотида, Коринт, Арголида, Лакония, Китира и Ханя са областите с най-висок риск от пожари в резултат на засушаването заради високите температури през изминалата седмица.   По-малък риск от пламването на пожари има в Кефалония, Закинтос, Ретимнон, Ираклион, Ахая, Месения, Фокида, Евия, Магнезия и Лариса.\r\nПредупреждението идва на фона на очакваните 39-40 градуса по Целзий в много части на южната ни съседка през тази седмица.   ", "date": "2019.07.29", "title": "Опасност от пожари в Гърция"}
{"url": "https://www.actualno.com/politics/pravosydnijat-ministyr-reshi-da-ne-zastrashava-izbora-na-geshev-za-glaven-prokuror-news_772579.html", "text": "      Иван Гешев остава единствен кандидат за главен прокурор. Това стана ясно след категоричния отказ на правосъдния министър да номинира друга кандидатура в последния възможен ден от срока за номинации - 29 юли.      \"Министърът на правосъдието няма да представи на вашето внимание кандидат за главен прокурор\", заяви Кирилов на последното предваканционно заседание на Висшия съдебен съвет, информира Нова телевизия. Той изтъкна като основни аргументи желанието си да уважи съсловното решение на прокурорската колегия в духа на последните промени в съдебния закон и също така липсата на еднозначна обществена подкрепа за друга кандидатура за главен прокурор.   \"Първи аргумент - обстоятелството, което възприехте миналия понеделник с предложението на прокурорската колегия, които общо заедно и всички номинираха кандидат. При това положение е налице проявление на принципа на магистратското самоуправление. Зачитам това предложение като съсловно предложение - на професионалистите в тази област, които са направили своя избор и са изразили своето предпочитание\", мотивира отказа си правосъдният министър.\r\nОпит да бъде издигната кандидатурата на следовател Бойко направи Гражданско движение \"Боец\". В петък, 26 юли, председателят на \"Боец\" Георги Георгиев представи кандидатурата в кабинета на правосъдния министър Данаил Кирилов, като заяви, че Атанасов е подкрепен от 10 000 български граждани и над 10 правителствени организации. Георги Георгиев обяви в предаване на живо, че правосъдният министър  шикалкави и не иска да приеме представителите на \"Боец\" и че всъщност  имало уговорка за среща. В телевизионен ефир министърът каза, че ако има  аргументи в подкрепа на Атанасов, той може да я издигне, заяви  Георгиев, визирайки участие на Кирилов в предаването \"Лице в лице\" миналата седмица.  Припомняме, че Кирилов е единственият, който може да издигне алтернативна на Иван Гешев кандидатура за главен прокурор - и то реално до 29 юли, т.е. днес. В 18:30 часа ще има протест срещу номинацията на Иван Гешев за главен прокурор - пред Съдебната палата! ", "date": "2019.07.29", "title": "Правосъдният министър реши да не \"застрашава\" избора на Гешев за главен прокурор"}
{"url": "https://www.actualno.com/society/shto-e-to-sorosoid-i-komu-prechi-toj-v-bylgarija-news_772352.html", "text": "              е ветеран в компроматните войни. Да те нарекат по този начин, значи да те посочат за \"санитарен обстрел\". В началото обаче не беше така. Първоначално новата дума се употребяваше по-скоро на шега по адрес на публично разпознати фигури с културни претенции, западни маниери, проявяващи респект към политически коректното говорене и главно - стоящи далеч от наследената патриотарско-пролетарска представа за народ. Постепенно етикетът започна да се изпълва с \"класова злъч\" към представителите на една нова социална група. Тази на появилия се \"трети сектор\", който включваше НПО (неправителствени организации), финансирани от външни донори. И на първо място - организации, финансирани именно от американския милиардер и филантроп , който след падането на комунизма активно подпомагаше създаването на гражданско общество в европейските страни от бившия съветски блок.    Да работиш в третия сектор, докато другите два - държавата и бизнесът, са обхванати от корпоративни и корупционни обвързаности, означаваше, че искаш да се измъкнеш сух от общото блато. Да разполагаш с ресурси, без да участваш в местната далавера. Да стоиш на граждански и критически позиции, без да могат пребоядисани комунисти, мутри, агенти на бившата ДС и прочие да те обрекат на социална маргинализация. В устата им етикетът \"соросоид\" вече звучеше като предупреждение - че не играеш играта по техните правила, и като обвинение - че служиш на чужди интереси, а не на националния, за какъвто те признаваха единствено собствения си интерес. синонимично се сближи с родоотстъпник и започна да напуска неформалната си употреба. Готвеше се да влезе \"на въоръжение\" в борбата за задкулисна власт.  Приема се, че в България за първи път понятието е вкарано в медийно обръщение около 2007 година от Валентин Фъртунов, автор и водещ на предаване, разбира се, по телевизия СКАТ. Съвпадението с приемането на България в ЕС не е случайно, защото \"соросоиди\" се включва в журналистическия жаргон на медии, които подържат евроскептична и антинатовска линия. Отговаря на нуждата им от езиково средство, с което без пряко да се противопоставят на българската геополитическа ориентация, да рушат доверието в нея.\r\nВ това отношение използването на името като пейоративно нарицателно се оказва особено подходящо. Още повече, че неговият произход не е местен, а е резултат от мощната антилиберална вълна, заляла Европа след световната финансова криза и прииждането на бежанци от Азия и Европа. Какво по-хубаво от това, за да се излезе от всеобщия страх и объркване, да се намери виновник за всички беди, който може да бъде посочен с пръст! Сорос персонално беше обявен за и на християнската цивилизация. Войната с него бе изгодна за различни политически и икономически субекти, но най-активен се оказа бившият му стипендиант и настоящ премиер на Унгария Виктор Орбан. Разбира се, и Владимир Путин не остана по-назад, като пръв изгони фондацията на \"Отворено общество\", основана от Сорос.   Сега войната сякаш е позатихнала, защото хората започнаха да си дават сметка за фарсовия характер на обвинението към един застаряващ човек, пък бил той и евреин милиардер, че лично със зла умисъл е задвижил глобални исторически процеси. Войната обаче е хибридна и си свърши работата - създаде въображаем враг, който в обратен ред укрепва реалната власт на силите, застанали срещу него.    Сорос е идеалният враг, защото с биографията си и с дейността си провокира изтласкани, но неизживени предразсъдъци към богатите, евреите, малцинствата и интелектуалците, наложените от пропагандните машини на двата тоталитарни режима на ХХ век - комунизмът и фашизмът. Богатите са ограбили бедните. Евреите участват в световен заговор срещу християните. Малцинствата са отклонение от нормата. Интелектуалците мразят народа си. Тези предразсъдъци и в посттоталитарна България продължават да са ресурс на властта, само че тя по-внимателно търси думите, с които да ги съхрани. И \"соросоид\" е такава дума, защото не ги защитава пряко, а атакува тези, които се опитват да ги рушат, да отнемат силата им на генерализиращо клеймо. Атаката срещу соросоидите набра такава мощ, че през 2017 година във \"Флагман\", издание на Валентин Касабов, се стигна до следното определение, поднесено съвсем на сериозно: \"Соросоидът е коварен, мръсен, подъл. Външно той е с изцъклени, алчни очи, с лека лицемерна усмивка, както старите майстори са рисували \"Почистването на храма\" - търговците и чейнчаджиите, които Исус Христос изгонва от храма\". Касабов също е водел предаване по СКАТ, бил е в \"Атака\", но е станал депутат от НФСБ - партия, която участва в управлението на страната. Това говори, че понятието след журналистическия жаргон влиза и в официалния език на властта.   То с днешна дата очертава намаляващия кръг на поддръжниците на отвореното общество, което - без да се връщаме към дефиницията на Карл Попър и да го описваме в цялата му сложност, просто не се управлява на принципа \"мой човек\". са наивници, останали в България, защото все още се надяват, че и българското общество може да стане такова. А етикетирането им от своя страна трябва да им подскаже, че са нежелани от властта, че са вътрешни емигранти. Посоката, в която и кандидатът за главен прокурор вижда враговете си, подсказва, че соросоидите скоро ще попаднат сред тях.   ", "date": "2019.07.29", "title": "Що е то \"соросоид\"? И кому пречи той в България?"}
{"url": "https://www.actualno.com/crime/22-godishen-myj-se-e-udavil-na-plaj-arkutino-news_772573.html", "text": "      22-годишен мъж се е удавил на плаж „Аркутино“. Това съобщи Цветелина Рандева от ОД на МВР Бургас.      Около 06:15 часа е получен сигнал за възникнал инцидент на плажа. Мъжът, който се е удавил, е от село Скутаре, област Пловдив, и е работил като сервитьор в хотел близо до плажа.   Тялото на мъжа е извадено от водата, като е извършен първоначален оглед и е откарано за аутопсия в отделение „Съдебна медицина“ на МБАЛ – Бурга.\r\nПо време на инцидента плажът е бил неохраняем, тъй като работното време на спасителите на плажната ивица все още не е било започнало.   ", "date": "2019.07.29", "title": "22-годишен мъж се е удавил на плаж \"Аркутино\""}
{"url": "https://www.actualno.com/curious/dyrjaven-lider-shte-uchastva-v-novoto-prikluchenie-na-beyr-grils-video-news_772587.html", "text": "      Британският телевизионен авантюрист Беър Грилс ще има необичайна компания в новата си мисия. Негов спътник ще бъде индийският премиер Нарендра Моди, а двамата ще се разхождат из пустoшта на Индия, за да повишат осведомеността за защитата на природата, предава Reuters.      Азиатската държава се бори да защити околната среда и дивата си природа, тъй като нейното огромно и нарастващо население оказва все по-голям натиск върху дивите ѝ пространства.\r\n\"Хората от 180 държави ще видят непознатата страна на премиера Нарендра Моди, докато се впуска в индийската пустош, за да създаде осведоменост за опазването на животните и промените в околната среда\", написа в Twitter Грилс, който е звезда на шоуто на Discovery Channel \"Човекът срещу природата\".\r\nТрейлър на предаването показва как 68-годишният Моди кара в Националния парк Джим Корбет в Северна Индия, воден от Грилс. Индийският премиер е в компанията на тигър, стадо слонове и елен в далечината.   \"Вие сте най-важният човек в Индия, моята работа е да ви защитавам\", казва Грилс на Моди.\r\nДържавният глава признава, че е израснал сред природата, а сътрудничеството с популярния приключенец е шанс да покаже разнообразната дива природа на Индия.    \"Тези години имат трайно влияние върху живота ми. Така че, когато ме попитаха за специална програма, която се фокусира върху живота извън политиката и то сред природата, аз бях едновременно заинтригуван и склонен да участвам в него\", обяснява министър-председателят.  \"Индия - където се намират буйни зелени гори, разнообразна дива природа, красиви планини и могъщи реки. Гледайки тази програма, ще искате да посетите различни части на Индия и да се включите в дискусията за опазването на околната среда\", написа Моди в социалната мрежа и благодари на Беър Грилс и Discovery.\r\nШоуто, чиито пилотен епизод ще се излъчи на 12 август, предизвиква вълнение сред почитателите на Моди, който спечели парламентарните избори за втори пореден път по-рано през годината.\r\n\"Това е невероятно. Премиерът Моди знае как да го направи\", написа индийски потребител в Twitter.   Индия, която се простира от заснежените хималайски височини на север до горещите тропици на юг, е дом на повечето от останалите диви тигри в света. През последните години дивите котки влизат в по-чести конфликти със селяните, тъй като местообитанието на животните се свива. ", "date": "2019.07.29", "title": "Държавен лидер ще участва в новото приключение на Беър Грилс (ВИДЕО)"}
{"url": "https://www.actualno.com/curious/luboven-horoskop-za-29-uli-2-avgust-news_772520.html", "text": "       Овен       Ще се чувствате сякаш губите баланс във връзката си. Седмицата е подходяща за изясняване на това, което ви притеснява във взаимоотношенията. Телец Имате притеснения партньорът да не ви пренебрегва. Чувствате се самотни и сте на ръба от емоционално дистанциране. Време е да помислите за промените, които искате да направите.   Близнаци Неочаквано развитие в любовния живот на Близнаците ще настъпи в края на седмицата. Промяната ще ви изненада, но положително, така че не се притеснявайте. Рак     Седмицата има предпоставки за романтика, но ангажиментите в работа няма да ви позволят да се отпуснете. За съжаление, партньорът ви е все по-малко готов да окаже своята подкрепа по отношение на кариерата ви. Лъв Комуникацията между вас и любимия човек няма да върви гладко. Разговор на определена тема ще се окаже болезнена за половинката ви, а вие имате нужда от отговори.  ", "date": "2019.07.29", "title": "ЛЮБОВЕН хороскоп за 29 юли - 2 август"}
{"url": "https://www.actualno.com/society/nap-objavi-telefon-na-kojto-bylgarite-v-chujbina-shte-pravjat-spravka-dali-sa-haknati-news_772591.html", "text": "      Българи, живеещи в чъжбина, ще могат да направят справка на специален телефон във връзка с и дали има теч на техни данни. Телефонът, на който ще получат отговор, е (+359/2) 9859 6801. За живеещите в България български граждани беше предвидена със SMS!      Всеки, който иска информация по телефона, ще трябва да отговори на серия от контролни въпроси с цел идентификация, съобщава БНР.\r\nТази сутрин говорителят на НАП Росен Бъчваров предупреди, че ще трябват седмици за справка точно какви лични данни са изтекли. Ще се прави съпоставка между масивите от информация и изтеклите в интернет данни. ", "date": "2019.07.29", "title": "НАП обяви телефон, на който българите в чужбина ще правят справка дали са хакнати"}
{"url": "https://www.actualno.com/plovdiv/totev-misli-za-vechnostta-otlaga-treti-mandat-za-sled-4-godini-news_772576.html", "text": "      Капсула с послания за потомците след хиляда, а може и след две хиляди години, закопа днес в най-ниското място на Западните пропилеи на площад Централен кметът на Пловдив Иван Тотев. \"Като знам ние как се радваме да намерим надпис, надявам се да зарадваме и хората тогава\", каза кметът. В капсулата се съдържат данни за града, снимки, карти, планове, сувенири от Европейската столица на културата, лично послание от кмета. Капсулата е направена от сплав за снаряди във военен завод, а херметизацията бе извършена лично от кмета след юнашки замах с чук. Така вечността ще е наясно със състоянието на града в момента, а що се отнася до актуалните въпроси за бъдещия кметски мандат, Тотев потвърди личното си решение да не участва в надпреварата за кмет. Той пак обясни това с нуждата си от почивка, но заяви, че и без да е кмет, ще продължи да работи активно за добруването на града. Впрочем за тазгодишните местни избори бе категоричен, но за следващите през 2023 година си остави вратичка за ново решение.       След събранията на районните организации на ГЕРБ изненади няма- номинирани са той, двама районни кмета - Димитър Стаменов и Костадин Димитров, и областният управител Здравко Димитров. Остава решението на Изпълнителната комисия на ГЕРБ, а може да се очакват и изненади, доколкото кметът днес даде да се разбере, че е възможна и пета кандидатура. ", "date": "2019.07.29", "title": "Тотев мисли за вечността, отлага трети мандат за след 4 години"}
{"url": "https://www.actualno.com/asenovgrad/kupuvat-oshte-edna-pyrzalka-za-gradskija-pluven-kompleks-v-asenovgrad-news_772461.html", "text": "       Ремонтите на двата детски басейна - част от Градския плувен комплекс в Асеновград - са били извършени за сумата от близо 36 000 лева. Още 31 000 лева бяха отделени за основен ремонт на канала около плажа и за бетониране на неизползваемите терени в Градския плувен комплекс. Доставени и монтирани са и два павилиона за нуждите на Дейност \"Пазари и тържища\", на стойност 20 000 лева.      Припомняме, че само месец след началото на сезона вандали счупиха чисто новата пързалка, разположена при детските басейни. Община Асеновград отправи запитване до фирмата производител на съоръжението, тъй като то все още е в гаранционен срок. \"Но пораженията, които са по пързалката, не се признават като отговарящи на гаранционните условия, тъй като те са обект на вандалско посегателство\", обясни кметът на града доктор Емил Караиванов. Той допълни, че общината ще отремонтира съоръжението със собствени средства и в същото време се правят проучвания и се очакват оферти за закупуване на друга по-голяма за втория детски басейн в Градския плувен комплекс.     ", "date": "2019.07.29", "title": "Купуват още една пързалка за Градския плувен комплекс в Асеновград"}
{"url": "https://www.actualno.com/smartguide/prez-septemvri-idva-umnijat-ekran-na-huawei-news_772503.html", "text": "      Taзи ceдмицa Нuаwеі изнece мeдийнa пpeзeнтaция в Шeнжeн. Диpeĸтopът нa гeнepaлния филиaл нa ĸoмпaниятa Ю Чeнгдoнг paзĸpи cвoятa нoвa ĸoнцeпция зa Нuаwеі Ѕmаrt Ѕсrееn. Πpoдyĸтът e пpoeĸтиpaн ĸaтo тeлeвизop, нo тpябвa дa cлyжи и ĸaтo цeнтъp зa cпoдeлянe, cвъpзвaнe нa paзлични eĸpaни, opгaнизaция нa ІоТ мpeжaтa и oтдeлнo дa пpeдлaгa мeдийнo paзвлeчeниe, пише специализираният портал  .      Aĸo плoщтa нa eдин пaнeл нe ви cтигa, тpябвa дa мoжeтe дa дoбaвитe oщe няĸoлĸo c виcoĸa peзoлюция и фpeймpeйт. Ocвeн тoвa ycтpoйcтвoтo, мoжe дa ce yпpaвлявa oт cмapтфoн и щe пpeдлaгa cпeциaлни фyнĸции. To щe пpeдлaгa и мeниджмънт нa xapдyepa чpeз cпeциaлнoтo пpилoжeниe НіLіnk.   B ycтpoйcтвoтo щe бъдaт интeгpиpaни yмни ĸoмпoнeнти, пpoизвeдeни диpeĸтнo oт Нuаwеі. Щe ce изпoлзвa ocoбeн НіАІ eнджин, ĸoйтo дa paбoти c yмeн глac, дa paзпoзнaвa ecтecтвeн eзиĸ, лицa, чoвeшĸoтo тялo и жecтoвe, дa paбoти c изoбpaжeния и видeo, ОСR. B ocнoвaтa нa coфтyepa cтoи ядpoтo нa oпepaциoннaтa cиcтeмa Ноngmеng нa Нuаwеі.\r\nOтдeлнo oт тoвa ĸoмпaниятa щe вгpaди и дpyги cвoи coбcтвeни тexнoлoгии ĸaтo Нuаwеі Ѕоund и АІ Quаlіtу Еngіnе. Умният eĸpaн щe пoлзвa и oблaчни ycлyги зa ayдиo и филми пoд фopмaтa нa Нuаwеі Мuѕіс/Vіdео. Щe мoжeтe дa зaĸyпитe диcплeя в тpи paзлични paзмepa – 55, 65 и 75-инчoв.  Нuаwеі Ѕmаrt Ѕсrееn щe дeбютиpa нa пaзapa пpeз ceптeмвpи. Oтдeлнo c тoвa дъщepнaтa ĸoмпaния Ноnоr paзĸpи oщe минaлaтa ceдмицa Ноnоr Ѕmаrt Ѕсrееn, ĸoйтo тpябвa дa излeзe пpeз aвгycт. Πpeдпoлaгaмe oбaчe, чe в нaчaлoтo ycтpoйcтвaтa щe ce пpoдaвaт eдинcтвeнo в Kитaй и oĸoлния peгиoн. Oчepтaвa ce eднa бypнa eceн зa ĸитaйcĸия тexнoлoгичeн гигaнт Нuаwеі. ", "date": "2019.07.29", "title": "През септември идва умният екран на Huawei"}
{"url": "https://www.actualno.com/showbusiness/daniel-krejg-iska-ed-shijryn-da-izpylnjava-zaglavnata-pesen-v-sledvashtija-film-za-bond-news_772501.html", "text": "      Даниел Крейг иска Ед Шийрън да изпълнява заглавната песен в \"Бонд 25\", съобщава \"Контакт мюзик\". 51-годишният актьор, който в момента изпълнява ролята на Джеймс Бонд, е заявил, че поп звездата трябва да напише музиката към най-новия филм за британския таен агент, който все още няма заглавие.      Приятел на Крейг заяви: \"Даниел се започна с музиката на Ед благодарение на дъщеря си Ела. Тя обожава Ед и сега Даниел наистина харесва песните му и иска Ед да напише заглавната песен към филма\".   Актьорът ,който има 27-годишна дъщеря Ела с бившата си съпруга Фиона Лоудън, е един от продуцентите на \"Бонд 25\" и има думата при избора на музиката за филма, следователно може и да успее да привлече Шийрън, информира БГНЕС.\r\nВ момента обаче се разглежда и възможността Адел – която вече има заглавна песен към филм за Бонд – \"007 Координати: Скайфол\" от 2012 година, отново да пише музика за поредицата за тайния агент.  \"Бонд 25\" трябва да излезе по кината през април 2020 година. Режисьор на филма е Кари Фукунага. Сред актьорския състав са даниел Крейг, Рами Малек, Наоми Харис и Ралф Файнс. ", "date": "2019.07.29", "title": "Даниел Крейг иска Ед Шийрън да изпълнява заглавната песен в следващия филм за Бонд"}
{"url": "https://www.actualno.com/society/beshe-tejko-reshenie-da-ne-si-prekratja-otpuskata-objavi-direktoryt-na-nap-news_772508.html", "text": "      „Беше тежко, но много добре обмислено решение да не си прекратя отпуската. Имах много важна и изключително отговорна лична причина за това. Човек трябва да е отговорен не само в професионален, но и в личен план”. Това каза ексклузивно пред изпълнителният директор на Галя Димитрова.      Припомняме, че след безпрецедентната кибератака срещу системата на стана ясно, че тя е в платен отпуск и не го е прекратила.   „Бях със своя екип във всеки един момент, макар и дистанционно. Заедно обсъждахме всички проблеми и взимахме решенията”, поясни Димитрова. На въпрос дали смята да си подаде оставката, тя заяви, че в момента най-важното е да се преодолее кризата.\r\n„Според мен най-отговорното и тежко решение е да поемеш отговорността в този момент и да приключиш с проблема по най-добрия начин”, каза още шефът на . Тя поясни, че са провеждани тестове по отношение на това дали системата издържа на заявките за използването на електронните услуги. Такъв тест е предстоял съвсем скоро за новите разпоредби за наредбата на касовите апарати.  Димитрова посочи, че ѝ предстоят срещи и едва след това ще стане ясно дали служители на НАП ще понесат отговорност, ако бъдат установени пропуски в работата им. ", "date": "2019.07.29", "title": "Беше тежко решение да не си прекратя отпуската, обяви директорът на НАП"}
{"url": "https://www.actualno.com/politics/dyrjavata-vyvejda-oshte-po-strogi-merki-sreshtu-afrikanskata-chuma-news_772524.html", "text": "      20-километрови карантинни зони ще бъдат създадени около всички индустриални свинекомплекси в България. В тeзи зони няма да се допуска отглеждането на свине тип \"заден двор\" без гарантирана биосигурност и ще бъде засилен контролът за . Това обяви земеделският министър Десислава Танева след приключилото заседание на епизоотичния съвет към Министерския съвет, предаде БГНЕС.      Танева добави още, че броят на свинекомплексите е 65, като към днешна дата в три от тях вече е открито . Министърът обяви, че до няколко часа ще бъде обявено 22-ро огнище на заразата в ромската махала на Видин. Стана ясно, че там е открита мъртва свиня.   Заради заразата, занапред във всяка от 67 кланици за свине ще присъстват ветеринар и военна полиция. До момента са регистрирани 22 огнища на заразена домашна свиня, 20  са случаите на заразена дива свиня, обобщи данните към момента министърът на земеделието.\r\nМеждувременно вицепремиерът Томислав Дончев призова българите да бъдат съпричастни и да съдействат на властите. \"Няма как да е ефективна която и да е мярка, без подкрепата на гражданите. Съхраняването във фризера може само да замрази проблема за няколко месеца\", предупреди той хората, които отглеждат прасета.   ", "date": "2019.07.29", "title": "Държавата въвежда още по-строги мерки срещу африканската чума"}
{"url": "https://www.actualno.com/showbusiness/pochina-aktioryt-izigral-rolite-na-mariano-i-maksi-v-shturite-sysedi-i-novite-sysedi-news_772523.html", "text": "      Известният испански актьор Едуардо Гомес почина на 68 години. Той се сдоби със световна популярност с ролите си в може би най-паметните испански комедийни сериали - \"Щурите съседи\" и де факто продължението \"Новите съседи\".        Според официална информация, Гомес е страдал от рак на ларинкса и това е причината за смъртта му.\r\nВ двата сериала Гомес играеше първо ролята на Мариано Делгадо - бащата на портиера на кооперацията Емилио, а след това ролята на Макси Ангуло - портиер на кооперацията \"Мирадор де Монтепинар\".  Историята на живота на Гомес е не по-малко интересна - преди да стане толкова прочут актьор, той е бил зидар, продавал е и книги - по-точно е бил амбулантен търговец на енциклопедии. Всъщност харизматичният актьор става такъв по случайност - през 90-те години на XX век отива на снимки със свой приятел, който трябва да играе поддържаща роля. По случайност режисьорът го кара да каже няколко реплики и Гомес ги гарнира с виц, който кара всички да се разсмеят. Така тръгва към голямото кино - а приятелят му повече не му проговаря, защото Гомес го измества, разказва самият актьор.\r\nДори в \"Щурите съседи\" първоначално героят Мариано Делгадо е трябвало да има епизодична роля - да продава енциклопедии, както самият Едуардо в живота си извън киното. Но няколко реда реплики от Едуардо променят всичко и Мариано става постоянен герой в щурата комедия. Така е и с живота на Едуардо - с таланта си той докосва душите и умовете на мнозина, включително далеч извън границите на Испания. ", "date": "2019.07.29", "title": "Почина актьорът, изиграл ролите на Мариано и Макси в \"Щурите съседи\" и \"Новите съседи\""}
{"url": "https://www.actualno.com/business/tbi-bank-izbra-tribal-worldwide-sofia-za-svoja-kriejtiv-agencija-news_772527.html", "text": "      В днешно време възприятията за една марка са поне толкова важни колкото и продуктите, които тя предлага. Именно затова TBI Bank започна да преосмисля как да промени маркетинговата и комуниционната си стратегия, за да отговори на нуждите на клиентите си в дигиталната ера. Банката търсеше партньор – агенция, която обича предизвикателствата и е готова да им отговори подобаващо.      Още първата среща между TBI Bank и Tribal, една от водещите рекламни агенции в България, премина градивно и креативно. Последваха десетки дискусии в България и Румъния в търсене на правилната концепция за новата комуникационна стратегия на банката. По време на тези дебати се родиха множество нови идеи, много от тях обаче бяха отхвърлени бързо. Но рано или късно винаги се стига до този проблясък, който е характерен за целия начин по който работи TBI Bank – постоянен стремеж за растеж и надграждане.\r\nТака Tribal Worldwide Sofia беше избрана за креативната агенция на TBI Bank в България и Румъния. В момента партньорите се намират в началото на вълнуващо пътешествие, което ще им помогне да преоткрият прекия път до сърцата и умовете на клиентите на банката. Наистина \"прекият път\" ще бъде в центъра на комуникационните ѝ материали и дейности. За TBI Bank прекият път е начинът, по който предоставя на своите клиенти бърз и лесен дигитален достъп до финансиране. Новата стратегия ще разкаже затова как продуктите и услугите на TBI Bank помагат на клиентите да планират и сбъдват мечтите си без да отлагат.\r\n\"Ние в TBI Bank сме развълнувани да работим с агенция от ранга на Tribal. Дълбоко вярвам в нашата нова комуникационна концепция за \"прекия път\". За нас, той означава бързо, опростено и приобщаващо и идеално обобщава всичко, в което вярваме и начина, по който се стремим да обслужваме нашите клиенти\", казва Кристина Щерева, маркетинг директор на TBI Bank. \"Ние ще се променим и визуално, за да се различаваме още повече от нашите конкуренти\", допълва тя.  Екипът на Tribal остана впечатлен от динамиката, енергията, и страстта, с която TBI Bank се стреми да подобри и развие всеки един свой процес. \"Нещото, което ни направи най-силно впечатление и ни убеди да си партнираме, е амбицията на екипа на TBI Bank. Ние напълно я споделяме и дълбоко вярваме, че е само въпрос на време преди нашата обща страст да ни помогне да правим чудеса заедно\", казва Йордан Жечев, изпълнителен директор на Tribal Worldwide Sofia. TBI Bank е фокусирана върху потребителското кредитиране и финансирането на малки и средни предприятия и оперира в България, Румъния, Германия и Швеция. Ние сме част от 4Finance, глобален лидер в дигиталното потребителско кредитиране. Чрез мрежа от над 6600 точки на продажба, TBI Bank обслужва повече от 1.2 млн. регистрирани клиенти.    Нашият фокус върху клиента е силата, която ни води към целта да станем дигитална банка от следващо поколение, а успешният ни бизнес модел ни позволи да бъдем подредени от Capital K10 сред най-ефективните и печеливши банки в България през последните 4 години. Ние:\r\nОсъществяваме идеи, които водят напред.\r\nРеализираме проекти, в които вярва.   Намираме дълбочина и смисъл в малкото.\r\nКолаборираме в търсене на нови посоки. ", "date": "2019.07.29", "title": "TBI Bank избра Tribal Worldwide Sofia за своя криейтив агенция"}
{"url": "https://www.actualno.com/politics/angelkova-e-novijat-oblasten-koordinator-na-gerb-sofija-oblast-news_772521.html", "text": "      С решение на Изпълнителната комисия Николина Ангелкова е новият областен координатор на ГЕРБ-София област, съобщиха от пресцентъра на ПП ГЕРБ. Тя ще има и трима координатори - Борислав Борисов, общински ръководител на Община Костинброд и народните представители от ГЕРБ – София област Мартин Тинчев и Валентин Милушев. Те ще отговарят за различните общини в областта. „Работата в екип винаги дава резултати. Сигурна съм, че заедно ще продължим да развиваме София област“, коментира Ангелкова и добави, че започва срещи във всички населени места в Софийска област.      С друго свое решение ИК на ГЕРБ утвърди за областен координатор на партията в Плевен Мирослав Петров. Той вече беше представен пред структурите на партията в областта в четвъртък.    ", "date": "2019.07.29", "title": "Ангелкова е новият областен координатор на ГЕРБ-София област"}
{"url": "https://www.actualno.com/dobrich/riosv-sezira-prokuraturata-za-pojara-kraj-durankulak-news_772525.html", "text": "      РИОСВ-Варна ще сезира Районната прокуратура, за да се установи авторът на пожара, както и да бъдат предприети всички необходими мерки съгласно екологичното законодателство, съобщават от екоинспекцията във връзка с лумналите пламъци в защитената местност .      Проверката е показала, че огънят е тръгнал около 17:30 ч. на 26 юли и е потушен от служители на Национална служба \"Пожарна безопасност и защита на населението\". Според съставения протокол засегнати са общо 37 дка, като огнищата са били две - съответно с площ от около 10 дка и около 27 дка. Няма данни за засегнати тръстикови масиви, съобщават от РИОСВ – Варна.   Предстои да бъде установено дали опожарените площи попадат в защитена територия, или са част от \"Натура 2000\". Снимка:     ", "date": "2019.07.29", "title": "РИОСВ сезира прокуратурата за пожара край Дуранкулак"}
{"url": "https://www.actualno.com/burgas/otvoriha-prodyljenieto-na-alejata-kojato-vodi-do-burgaskija-kvartal-sarafovo-news_772529.html", "text": "      Едно от най-предпочитаните места за отдих и спорт в Бургас е алеята покрай морето в посока Солниците. По нея могат да се срещнат както пешеходци, така и велосипедисти. Там се намира и мястото, което използват практикуващите кайт и уиндсърфънг.       За радост на всички тях, алеята вече е отворена и продължението и стига до бургаския квартал \"Сарафово\".\r\nОтсечката беше изградена от Министерството на регионалното развитие и благоустройството, по настояване на Община Бургас. Проектът включва и  брегоукрепването в този район, което все още не е завършено.  В тази част на алеята предстои да бъде поставено осветление, пейки и видеонаблюдение. Изготвен е проект, който включва последната, средната и най-малката част на велоалеята, която стига до квартал \"Сарафово\". Изграждането на тази част от отсечка може да се осъществи едва след завършването на големия проект за брегоукрепване. Независимо от това, по нея и сега могат да се движат велосипедисти.\r\nОчакванията са цялостното завършване на алеята да стане факт през 2020 година. ", "date": "2019.07.29", "title": "Отвориха продължението на алеята, която води до бургаския квартал \"Сарафово\""}
{"url": "https://www.actualno.com/crime/poredna-jertva-na-vlak-kraj-starozagorskoto-selo-mihajlovo-news_772532.html", "text": "      80-годишен мъж от Стара Загора е бил блъснат от пътуваща към  Меричлери товарна влакова композиция, управлявана от 38-годишен машинист. Инцидентът е станал в района на жп гарата на старозагорското село Михайлово, а в резултат на удара пресичащият на нерегламентирано място възрастен мъж е починал.      В сектор “Пътна полиция” при Областната дирекция на Министерството на вътрешните работи в Стара Загора е образувано досъдебно производство по чл. 343 от Наказателния кодекс.   Между жп гарите на Михайлово и Калояновец пешеходци и коли често пресичат железопътната линия на нерегламентирани места или без да се съобразяват със сигнализацията на прелезите.\r\nВ края на август миналата година 82-годишен мъж при задействане сигнализации премина прелеза край Михайлово, а колата му беше блъсната от бързия влак Бургас - София и от преминаващата по другия коловоз влакова композиция, пътуваща от Стара Загора за Пловдив. При тежката катастрофа шофьорът на лекия автомобил загина, а движението на влакове между гарите Калояновец и Михайлово беше спряно. Участвалите в инцидента и още два пътнически влака бяха спрени, а около 200 пасажери трябваше часове да чакат осигуряване на автобусен транспорт.   Заглавна снимка:   ", "date": "2019.07.29", "title": "Поредна жертва на влак край старозагорското село Михайлово"}
{"url": "https://www.actualno.com/burgas/proverkite-za-hranite-po-chernomorieto-veche-vkluchvat-i-chumata-po-svinete-news_772517.html", "text": "      Проверките за качеството на храните по Южното Черноморие не са спирали и продължават през цялото лято. Те са ежедневни се осъществяват по курортите, най-вече в ол инлузивите и големите ресторанти по морето, от Обзор до най-южната точка на страната. Тази година, обаче заради чумата по свинете, паралелно с храните има специалисти, които проверяват къде се изхвърлят остатъците от ресторантите.       разговаря с д-р Георги Митев, който е директор на Областна дирекция безопасност на храните Бургас.   \"В момента имаме целенасочена акция относно чумата по свинете. Проверяваме как и къде се изхвърлят отпадъците от големите ресторанти и ол инклузивите. На първо място, не трябва прасетата да се изхранват с кухненски и всякакви други отпадъци. Има си регламентирани фуражни заводи, цехове. Всички прасета трябва да се хранят по този начин. Така се изхранват големите обекти. Малките и нерегистрираните, имаме съмнения, че там се изхранват животните с такива материали, отпадъчни, помия. Това проверяваме в момента.\r\nНе трябва да има нерегламентирани, нерегистрирани прасета, които да се отглеждат в индивидуален двор, особено в тази ситуация. Не е желателно по този начин да се отглеждат прасета и ние ще вземем мерки за това. Всички хора трябва да спазват биосигурност, да внимават къде ходят, с кого се събират и как влизат при собствените си прасетата. Такива дори не трябва да има, защото българинът трябва да разбере, че на този етап не е желателно да отглежда прасета в заден двор. Ние ще вземем мерки за това .  В Бургаски регион имаше едно огнище на чума по прасетата в село Зидарово. Проверките сега показват, че в 10-20 километровата зона от огнището, не са открити други болни прасета\", обобщи д-р Митев.\r\nОтносно резултатите от проверките, които се извършват ежедневно по Южното Черноморие, и са свързани с храните, д-р Георги Митев споделя, че това лято няма големи нарушения. Специалистите взимат проби за съответствие и на млечните продути - сирене и кашкавал, дали отговарят на стандартите. Лабораторните изследвания до този момент са показали, че няма фалшиви продукти.   \"Не можем да стигнем до малките павилиони, въпреки, че се проверява и там, какво се продава. Имаме помощ тази година от колеги от вътрешността на страната\", уточни лекарят.    Проверките продължават и ще включват новия момент, който е свързан с чумата по свинете. Един проблем, който внася допълнителни мерки и усилия на специалистите. ", "date": "2019.07.29", "title": "Проверките за храните по Черноморието вече включват и чумата по свинете"}
{"url": "https://www.actualno.com/crime/osydenite-v-lovech-veche-shte-se-sledjat-s-grivni-za-elektronno-nabludenie-news_772515.html", "text": "      Обвиняемите с мярка за неотклонение „домашен арест“ в Ловешкия съдебен район вече ще могат да бъдат контролирани дистанционно дали спазват ограниченията на мярката, съобщиха от институцията. Това става възможно, след като с писмо от 15 юли 2019 година Главна дирекция „Изпълнение на наказанията“ в Министерството на правосъдието уведоми председателя на Окръжен съд – Ловеч, че вече е въведена в експлоатация Системата за електронно наблюдение на правонарушителите, а териториалните служби на ГДИН имат техническата готовност да я прилагат.      Контролът се извършва чрез поставянето на устройство в дома на обвиняемия, което осъществява връзка с електронна гривна, прикрепена за глезена му. При нарушение (напускане на дома или опит за премахване на устройството или гривната) се  изпраща сигнал до контролния център на Главна дирекция „Изпълнение на наказанията“ и се вземат своевременни мерки.   Електронно наблюдение може да се прилага и спрямо лишени от свобода, които са настанени в затворнически общежития от открит тип (които имат възможност да работят на различни обекти, например), както и спрямо осъдени с пробационни мерки „ограничение в свободното придвижване“ и „задължителна регистрация по настоящ адрес“.\r\nПравонарушителите трябва да дадат изричното си съгласие, за да им бъде поставена гривна. За лицата с мярка „задължителна регистрация по настоящ адрес\" този тип наблюдение ще е облекчение, защото няма да се налага минимум два пъти в седмица да се подписват при съответния пробационен служител.   ", "date": "2019.07.29", "title": "Осъдените в Ловеч вече ще се следят с гривни за електронно наблюдение"}
{"url": "https://www.actualno.com/asia/rusija-se-pojavi-v-po-seriozna-rolja-po-vyprosa-s-jadrenata-programa-na-iran-news_772440.html", "text": "      Заместник-министърът на външните работи на Руската федерация Сергей Рябков коментира, че връщането на Иран към пълното изпълнение на задълженията по ядрената сделка (СВПД) в сегашните условия е нереалистично, пише БГНЕС, цитирайки агенция ТАСС.      Рябков коментира, че всички участници в ядреното споразумение са призовали Техеран да не бърза с нови стъпки за ограничаването му. Става въпрос за позиция на ниво заместник-министри.\r\n\"По-нататък ще се озовем в началото на септември, 4-5 септември. Във връзка с тази дата Иран ще приложи така наречената трета стъпка, за да намали размера на изпълнението на собствените си задължения в рамките на приетата линия \"малко по малко\". Ние призовахме иранците да се въздържат от това, в края на краищата\", каза руският зам.-министър.\r\nДипломатът посочи, че за да може Иран да чуе тези призиви, е необходимо да му се предоставят икономическите възможности, предвидени в сделката, които са загубени в резултат на санкции на САЩ.  \"Има участници, които вярват, че Иран трябва да се върне към пълно изпълнение на задълженията си без никакви допълнителни уговорки и условия и изисквания. Но в сегашната ситуация е напълно нереалистично\", посочи заместник-министърът на външните работи на Руската федерация. Правилната посока Според Рябков дискусиите за запазването на иранската ядрена сделка вървят в правилната посока.    \"Днешното мероприятие се състоеше от два сегмента. Първият сегмент е самата среща, където бяха обсъдени няколко точки от  дневния ред, свързани главно със стъпките на Иран за намаляване на  изпълнението на поетите ангажименти и възможния отговор на участниците в  Съвместния всеобхватен план за действие по иранската ядрена програма на  тези действия. А вторият сегмент е възстановяването на тези икономически, дори не  преимущества, а икономически доходи, които Иран получаваше преди  въвеждането на поредния пакет от санкции на САЩ под формата на  ограничения като износа на нефт, и до обявяването от САЩ на максимален  натиск върху Иран. По принцип, всичко върви в правилната посока,  включително стартирането на механизма ИНСТЕКС\", каза той. Проектите във Фордо и Арак Руската делегация на заседанието на съвместната комисия по ядрена сделка с Иран настояваше за колективната отговорност на страните по споразумението за изпълнение на проекти във Фордо и Арак, каза Рябков.\r\n\"Имахме продължителни дискусии по време на срещата относно ситуацията с изпълнението на конкретни задачи, които бяха възложени на Русия в рамките на Съвместния всеобхватен план за действие (СВПД); това не е само преустрояването на обектите във Фордо по производството на стабилни изотопи, но и някои други аспекти. Ние настояхме пред партньорите да възприемат тази работа като елемент от общата отговорност на всички участници в Плана. Имахме конкретни идеи, които предложихме в тази връзка, и теза за колективна отговорност за изпълнението на тези проекти, както и проект за преструктурирането на реактора за тежка вода в Арак, с координирането на който се занимават Китай и Великобритания, това е съществен момент\", заяви руският дипломат.\r\nРябков подчерта, че не трябва \"да се предадат на пълно разположение на американските инспектори проектите, които съставляват, ако не ядрото на плана, то неговата важна част. \"Тези проекти трябва да бъдат защитени. Необходимо е да се търсят решения как да се направи това дори и при най-лошия ход на събитията, защото не трябва да се отказваме от тях\", заключи руският заместник-външен министър.   Среща на външните министри на иранското ядрено споразумение Разговорите за определяне срок за среща на ниво външни министри на страните, участващи в Съвместния всеобхватен план за действие по иранската ядрена програма, са прибързани, каза Рябков.   \"Прекалено е рано да се говори за срокове на срещата на министрите [по Плана]. В близко бъдеще ще бъде проведена допълнителна работа на ниво експерти, и днес те продължават да обсъждат различни аспекти на сделката. Очевидно ще  е необходимо допълнително обсъждане, за да се намери оптималното време за такъв контакт\", заяви руският дипломат. Рябков подчерта, че Москва не би искала изкуствено да отлага срещата, но \"форсирането на провеждането на срещата в ущърб на нейните задачи е неправилно\".\r\nЗаместник-министърът на външните работи на Иран Абас Араги от своя страна заяви в неделя, че министерската среща \"ще се състои скоро, но нейните срокове все още не са окончателно определени\". Напредък в модернизирането на реактора в Арак Проектът за модернизиране на иранския реактор с тежка вода в Арак се приближава към фазата на закупуване на оборудване, съобщи също Сергей Рябков.\r\n\"Има напредък по отношение на Арак. Наближава практическата фаза на закупуване. Кой какви видове оборудване  може да достави е отделен въпрос, като цяло, а не политически. Това е  въпрос към строителите\", каза дипломатът.   Рябков отбеляза, че перспективата за прехвърляне на оборудване за модернизация на реактора в Арак се възприема от някои страни като много чувствителна. \"Във всеки случай, този проект е косвено свързан с нас. Няма да доставяме никакво оборудване там. Максималното, което можем да предложим е предоставянето на консултантски услуги\", продължи заместник-министърът на външните работи на Русия. Механизмът на разплащанията с Иран (ИНСТЕКС) Европейският механизъм ИНСТЕКС за търговски разплащания с Иран работи в пилотен режим и са необходими редица процедури, за да бъде пуснат в пълна сила, каза Рябков.\r\n\"ИНСТЕКС работи в пилотен режим. За да работи пълноценно, е необходимо да се изпълнят някои политико-бюрократични процедури по отношение на издаването на допълнителни документи между самия ИНСТЕКС и аналогичната структура, създадена от иранците\", поясни Рябков.\r\nСпоред заместник-министъра на външните работи на Руската федерация, Москва продължава да се стреми да гарантира, че механизмът е отворен за страни извън ЕС, и за сделки с ирански петрол.   ЕС обяви стартирането на механизма ИНСТЕКС по време на предишното заседание по ядреното споразумение на ниво министри на 28 юни. На 17 юли руският външен министър Сергей Лавров отбеляза, че през ИНСТЕКС са преминали сделки на стойност няколко милиона долара, въпреки че това е незначителен обем. А заместник-външният министър на Иран Абас Арагчи заяви, че създаденият от европейците механизъм още не е заработил. Американската гледна точка Междувременно, държавният секретар на САЩ Майк Помпео заяви, че Иран не е приел предложението му да посети Техеран и \"да говори открито с иранския народ\".\r\n\"Наскоро предложих да отида в Техеран и да говоря открито с иранския народ. Режимът не прие предложението ми\", написа Помпео в своя профил в Twitter. По-рано, тази своя идея Помпео изрази в интервю. Според него иранският външен министър Мохамад Джавад Зариф постоянно посещава Съединените щати, където \"се радва на правото да говори свободно\".\r\n\"Дали действителността и фактите при режима на Хаменей са толкова лоши, че той не може да ми позволи да направя същото? Какво би било, ако неговият народ чуе истината – нефилтрирана и неорязана\", добавя Помпео. ", "date": "2019.07.29", "title": "Русия се появи в по-сериозна роля по въпроса с ядрената програма на Иран"}
{"url": "https://www.actualno.com/america/potvyrdeno-ima-jertvi-sled-strelba-na-kulinaren-festival-v-kalifornija-news_772478.html", "text": "      Най-малко четирима души са били убити при стрелба на традиционен кулинарен фестивал в градчето Гилрой, Калифорния. Поне 15 души пък са ранени.      Според официална информация, цитирана от CNN, заподозреният за стрелбата е бил застрелян от полицията. Беше споменато и за втори заподозрян, но без да се дават допълнителни подробности. Все още няма яснота и какъв е мотивът на стрелеца – от официалните обяснения засега излиза, че е стреляно \"напосоки\".   Гилрой се намира на около 50 километра от Сан Хосе. Фестивалът там е традиционен, провежда се от 1979 година и продължава три дни. Основен \"обект\" на фестивала е чесънът. ", "date": "2019.07.29", "title": "Потвърдено - има жертви след стрелба на кулинарен фестивал в Калифорния"}
{"url": "https://www.actualno.com/education/nejavili-se-v-klas-uchenici-shte-bydat-izdirvani-ot-ekipi-za-byrzo-reagirane-news_772419.html", "text": "      Учителите ще бъдат натоварени с още една тежка задача - освен да издирват трайно отсъстващи ученици, занапред те ще трябва да посещават незабавно всяко дете, което не се е явило в клас, без да има уважителни причини. Това предвиждат добавки в механизма за издирване на , предложени от Просветното министерство, пише вестник .      Акцентът вече е поставен върху \"превенцията\". За целта наред  с екипите \"за обхват\" (които издирват децата) към всяка детска градина или училище ще трябва да се създадат и постоянно действащи екипи \"за превенция\". Те ще са като звена за бързо реагиране - щом детето отсъства и не е ясно защо, още същия ден трябва да посетят дома му, да разберат какъв е проблемът и да  вземат мерки, за да няма повече \"неизвинени\" отсъствия.   Когато децата и техните родители не могат да бъдат открити на посочения адрес, областните управители ще изискват информация от териториалните поделения на Агенцията по заетостта. Ако родителите са се регистрирали като безработни или като социално слаби, вероятно е да са дали реален адрес, за да получават помощите си.\r\nЕкипите за превенция ще се назначават от директорите на съответните учебни заведения, като съставът им ще варира според това колко са . Ще бъдат включени и представители на общината, служители на МВР и на „Социално подпомагане“, които ще участват  в посещенията по домовете на липсващите ученици по предварително съгласуван график до два пъти седмично. Екипите по превенция ще проследяват има ли ефект от посещенията и беседите, като е много важно те ежедневно да общуват с родителите и да ги мотивират да пращат децата на училище, се посочва в мотивите към проекта.  Не е ясно обаче как точно \"корпусите за бързо реагиране\" ще мотивират безотговорните родители. Тази неяснота вече предизвиква недоволство сред педагозите. \"Потресена съм. Отново цялата отговорност е върху училището, учителите и директора. Ние не сме пъдари, не можем да накараме родител насила да . Ние сме в училище с друга цел. Какво можеш да вземеш от родител, който не получава детски, няма работа и т.н. Не можеш да убедиш необразован родител колко важно е детето му да учи\", възмущава се учителка във Facebook.\r\nПроектът предвижда кметовете да разпределят територията на общината на райони на обхват по определени начини - между детските градини, обучаващи деца в задължителни предучилищни групи, и между училища, обучаващи ученици в първи и в пети клас. Регламентирано е, че районът на обхват на училищата, предлагащи обучение в гимназиалната степен, включва населените места по настоящ или постоянен адрес на учениците. Предвижда се създаването и на областни  центрове за координацията на регионалните структури на министерствата и администрациите, ангажирани с изпълнението на постановлението.   МОН предлага промяна и на наредбите за общообразователната и профилираната подготовка, която да даде повече самостоятелност на учителите при подготовката и поднасянето на уроците. Сега педагозите трябва още в началото на годината да подготвят разпределение на учебния материал, което стриктно да следват. А при промени, са длъжни да поискат и получат заверка от директора. Занапред това планиране ще отпадне.    \"Целта е да се постигне по-голяма гъвкавост, оперативност и ефективност в процеса на обучение, а също и да се преодолее съществуващият формализъм. Започва префокусиране от документите към резултатите. На учителя се дава свободата да адаптира своята работа към темповете във всеки конкретен клас, като в същото време от него се изискват ритмичност на учебните дейности и изпълнение на учебната програма в нейната цялост\", мотивират се още от Образователното ведомство. ", "date": "2019.07.29", "title": "Неявили се в клас ученици ще бъдат издирвани от екипи за бързо реагиране"}
{"url": "https://www.actualno.com/business/shefyt-na-babh-vidja-tuk-tam-propuski-po-nashenski-zaradi-afrikanskata-chuma-news_772477.html", "text": "      Не е голям проблем, ако не са подготвени технологично да започнат евтаназията – предполагам са направили необходимото да не се разпространи вирусът. Това заяви директорът на БАБХ Дамян Илиев във връзка с наличието на вирус на африканска чума в определен свинекомплекс – този в Голямо Враново.      \"Няма да вляза в казуса \"ние си направихме всичко, другите не си свършиха работата\", каза още директорът на БАБХ, след като беше попитан от bTV защо свинекомплексите по границата с Румъния не са били преместени. \"Това икономически е невъзможно\", добави Илиев. И се съгласи с еврокомисаря по здравеопазването и безопасността на храните Витянис Андрюкайтис, че съвсем работата за африканската чума, но веднага обясни как хората почнали да си крият прасетата, които гледали в дворовете. Директорът на БАБХ видя и \"пропуск по нашенски\" за , при който до Зидарово бяха намерени костюми на \"ветеринари\", избивали животни. Извадени са и загробени по правилата, увери шефът на БАБХ. Може да има пропуски заради предоверяване , добави Илиев.   Попитан какво става с инсинераторите , Илиев отвърна, че не могат да се справят сега. Инсинераторите били само три и покривали цяла България - не можело да се ползват само в областите, където има африканска чума, имало умиращи и от друго животни. Шефът на БАБХ не можа да си спомни и колко струват инсинераторите - 30 млн. лева. На въпрос защо тогава затворихме екарисажите, отговорът беше - по технологични причини. Екарисажите оставяли и трупно брашно, а то трябвало да се гори в циментови заводи. Изрично Дамян Илиев заяви и, че на хартия всичко е перфектно, но на практика не зависи само от БАБХ и се оправда, че Европейският съюз не е говорил директно за санкции за БАБХ. \"Успяхме да се организираме нелошо - в Бръшлен са заровени 22 хил. животни, в Николово са 12-13 хил. и до края на седмицата ще успеем\", каза още директорът на БАБХ.  Същевременно Илиев беше категоричен, че дори едно животно да е болно, трябва да има поголовна евтаназия – защото свинекомплексите не са така направени, че да има разделение на животните, което да ги запази от зараза. Той беше категоричен и, че не може да разбере какви са призивите за \"независими лаборатории\" – изследвания се правят в акредитирани лаборатории.\r\nИлиев коментира и, че най-вероятно следващата област, заплашена от чумата, е Видин.   Попитан защо БАБХ не действа какво в Чехия, където са обезщетявали и за  нерегистрирани животни, Илиев обясни, че там било различно –  заболяването тръгнало от котловина с диви прасета, които били избити до  крак от снайперисти, а в Чехия имало и много малко случаи да се гледат  прасета в двора, затова се стигнало до пълни обезщетения. Илиев призна и, че в Чехия изгаряли убитите прасета, обаче те били малко на брой.     Пример от практиката Имам известно съмнение как протича заболяването в нашето предприятие. Това каза изпълнителният директор на свинекомплекса в Голямо Враново д-р Миленка Димитрова. Същевременно тя посочи, че евтаназията е единственият начин и одобри мерките на БАБХ. От БАБХ увериха, че фермата е затворена и възможно най-бързо, когато приключела подготовката за логистика, ще започне евтаназацията. Димитрова обаче коментира, че свинекомплексът няма готовност и обяви, че е сигурна, че в животните от свинекомплекса няма зараза. Д-р Цвятко Александров, зам.-директор на БАБХ, обаче каза, че пробите показали наличие на африканска чума. А д-р Георги Чобанов, директор на дирекция „Здравеопазване и хуманно отношение към животните и контрол на фуражите” към БАБХ, увери, че вирусът няма да излезе от свинекомплекса, дори и да има още забавяне с уточнението как да бъдат извозени убитите животни.\r\nВ Добричко пък уверяват, че вече има разположени пропусквателни пунктове, които проверяват за нерегламентиран превоз и търговия на месо без произход. ", "date": "2019.07.29", "title": "Шефът на БАБХ видя тук-там пропуски \"по нашенски\" заради африканската чума"}
{"url": "https://www.actualno.com/cars/nissan-sykrashtava-slujiteli-i-modeli-news_772482.html", "text": "      Японският концерн Nissan официално потвърди появилите си информации за сериозно съкращаване на служители от цял свят, като и орязване на гамата автомобили, които предлага.      В близките 2 години Nissan планира да съкрати около 12 500 души от персонала си, като първите засегнати от реформата ще бъдат предприятията извън Япония с ниски показатели. Програмата за рестректуризация ще стартира още в началото на 2020 и ще продължи до 2022 г., обявиха от компанията.\r\nЗа оптимизация на ефективността на концерна шефовете на Nissan предприемат още една мярка - съкращаване на производствените мощности с 10%. С толкова ще бъдат намалени и моделите, които компанията предлага. Кои модели обаче ще бъдат засегнати, засега остава тайна.\r\nЯпонският производител е принуден да преразгледа стратегията си за бъдеще не само заади спадащите продажби, но и заради скандала с бившия изпълнителен директор Карлос Гон, който беше арестуван в края на миналата година и му бяха повдигнати обвинения във финансови машинации. Самият Гон категоично отрече обвиненията, а адвокатите му заведоха дело срещу ръководството на Nissan, като настояват за обезщетение в размер на 17 млн. щатски долара.   ", "date": "2019.07.29", "title": "Nissan съкращава служители и модели"}
{"url": "https://www.actualno.com/society/lipsata-na-konkurenti-v-nadprevarata-za-glaven-prokuror-ne-pritesnjavala-geshev-news_772535.html", "text": "       Заместник-главният прокурор Иван Гешев заяви, че не се притеснява от липсата на конкуренти в надпреварата за поста на обвинител номер едно, предаде bTV.      Гешев припомни и че Борис Велчев преди 13 години също е бил без алтернатива – тогава с номинации от 17 членове на Висшия съдебен съвет (ВСС), а след това е бил „един успешен главен прокурор”. „ Бях подкрепен от професионалната общност, това е видимо. Това е огромно доверие, което трябва да оправдая ”, обяви на Сотир Цацаров.   \"Сега в момента имам работа и нямам време да се занимавам с тези неща. Не бягам от битки или от това да изразя личното си мнение. Важно е да  казваш истината, трябва да правиш каквото трябва и да става каквото ще\", допълни Гешев.     коментира пред репортери, че организирана престъпна група за трафик на мигранти и експлоатация на жени е била разбита при акция на ГДБОП под надзора на Специализираната прокуратура.   Операцията е включвала действия във Видин, Монтана, София и Бургас. По думите на Гешев схемата с чужденците е включвала превеждането им през територията на България, временното им настаняване на адрес във Видин и прехвърлянето им с моторници през Дунав в Румъния, където ги чакали местните трафиканти. За целта са били използвани скъпи и луксозни лодки , отбеляза зам.- главният прокурор.    Според него има данни по разследването, че именно соченият за лидер на групата е свързан с опита за палеж на ГПУ-Видин, както и на огнените нападения срещу разследващ полицай и прокурор в дунавския град. Причината – бандата вече един път била разкрита и досъдебното производство по този случай предстояло да влезе в съда. Атаките били „акция за сплашване”, стана ясно още от думите на Иван Гешев. ", "date": "2019.07.29", "title": "Липсата на конкуренти в надпреварата за главен прокурор не притеснявала Гешев"}
{"url": "https://www.actualno.com/asenovgrad/ulicite-zasegnati-ot-porojnite-dyjdove-v-asenovgrad-remontirani-do-kraja-na-avgust-news_772459.html", "text": "      \"В момента сме в процедура за подготовка на техническа документация с бъдещо възлагане и изграждане на инженерна инфраструктура на част от квартал \"Баделема 2\", улица \"Матей Преображенски\". Същото е предвидено и за квартал 36, известен с името \"Шипка\" или \"Стадиона\". В тази процедура ще включим и ремонт на водопроводна и канализационна мрежа на територията на община Асеновград.\" Това каза пред журналисти кметът на града - доктор Емил Караиванов - по повод темата за извършените през първите шест месеца от годината, дейности, заложени в Инвестиционната програма за 2019 г. Предстои възлагането на ремонт и за общински сгради.      Караиванов съобщи, че аварийните ремонтни дейности на пътните участъци, пострадали от дъждове, ще струва общо над 130 000 лева на общината. Сумата е предвидена за ремонтирането на пет улици. Други, почти 31 000 лева са отделени за разчистване за щети по уличната мрежа предимно в квартал \"Долни Воден\". Срокът на изпълнение на аварийните ремонти, които вече са започнали, според договора е между 30 дни и 35 дни. До края на следващия месец всички улици, които бяха засегнати от бедствието, би трябвало да са готови.     Дейности, заложени в Инвестиционната програма, които вече са приключили, са извършени ремонти на улици, баластриране и подмяна на нови тротоарни настилки. С осигурени средства от общината през първото полугодие на 2019 г. беше започнато и изплащането на закупения за МБАЛ-Асеновград томограф - компютърен скенер. За там бяха отделени 100 000 лева. За 20 000 лева пък беше закупен микробус за ДЦ \"Гергана\" в село Нареченски бани. Преди седмици е финализирана и процедурата по възлагане на основни ремонти на улици в няколко асеновградски села и в града. Общата стойност на възлагането е в размер на над 1 700 000 лева без ДДС. В заключение кметът Караиванов прикани гражданите да подават сигнали в общината за некачествено изпълнение на работата на строителните фирми. ", "date": "2019.07.29", "title": "Улиците, засегнати от поройните дъждове в Асеновград - ремонтирани до края на август"}
{"url": "https://www.actualno.com/europe/tursko-selo-gotovo-da-napravi-kurban-za-boris-djonsyn-news_772449.html", "text": "      В селото на русокосите турци, са готови да заколят овца и направят курбан за Борис Джонсън, пише британският вестник The Times, цитиран от БГНЕС. Припомняме, че Джонсън има турски корен - той е правнук на последния вътрешен министър на Османската империя Али Кемал.      Далечни роднини на министър-председателя в Турция споделят своите мисли за неговото остроумие, за отношението му към истината и за косата му.\r\nДълбоко в анадолските равнини, на 50 мили от Анкара и на 80 мили от брега на Черно море, се намира село Калфат. Сред пшеничните полета и зелените пасища, в прашните му тихи улици, обикновено не се срещат други посетители, освен случайно скитащи крави. Неговите основни забележителности включват две джамии, начално училище и изоставена автобусна спирка, където две бездомни кучета се търкалят.\r\nПреобладаващата част от населението на селото, от около 3 500 души, са фермери или пастири. В горещите следобеди мъжете се събират, за да обсъждат клюки и да пият чай в занемарения офис на лидера на селото над магазина. Обикновено няма много за какво да разговарят, но през изминалата седмица селото бе зашеметено от забележителни новини: един от техните бе станал премиер на Великобритания.  \"Борис е истински турчин. Много се гордеем с него, а и с това, че той направи името на селото ни известно\", казва 65-годишният Сатилмъс Каратекин, бивш общински таксиметров шофьор, който твърди, че е далечен братовчед на Джонсън. Косата му все още има следи от русо.   Това е домът на рода на Джонсън, където пра-прадядото на британския премиер е роден през 1815 г. Той не е останал дълго  в селото.\r\nПрез 30-те години на ХХ век Хаджи Ахмет Ръза Ефенди напусна, за да натрупа богатство в Истанбул, на 200 мили на запад, където получил монопол върху снабдяването с восък на производителите на свещи. Това го превърнало в забележително богат човек и семейството никога не погледнало назад към своите анадолски корени, с изключение на редки еднодневни посещения, най-скорошното от които, на бащата на премиера Стенли Джонсън. Когато Борис станал секретар по външната политика, местните хора предложили да пожертват овце в негова чест; предложението все още е в сила, стига той да пожелае да направи семейно поклонение.    \"Искаме Борис да дойде и да ни посети. Но косата му е прекалено рошава. Той трябва да отиде и да посети някой бръснар\", каза Каратекин, един от дузината селяни, заобиколили кореспондента, изказвайки своето мнение за всичко - от турската политика до земеделието.\r\n\"Може би косата му е прекалено тънка. Може би затова изглежда така\", казва друг мустакат селянин.\r\nВ селото, семейство Каратекин и техните братовчеди са известни с необичайното си остроумие и остро чувство за хумор, които забавляват и вълнуват съседите.   Въпреки че мнозина в селото подкрепят турския президент Реджеп Тайип Ердоган, те се смеят над стихотворение, написано от Джонсън през 2016 г., в което го нарича \"измамник\" от Анкара и прави алюзии за близката връзка на президента с коза.\r\n\"Нямаме нищо против стихотворението. Не получаваме много новини тук, затова не бяхме го чували доскоро. Това е доста смешно\", смее се един селянин, докато друг избърсва сълзите си от смях.   Освен тяхното остроумие, далечните роднини на Джонсън са известни с русите си коси. 14-годишният Омер Демир, който е наследник на далечен роднина на Джонсън, се откроява от другите деца в селото със своите светли кестенови кичури. Всеки се съгласява, с малко необоснован ентусиазъм, че много прилича на Борис. \"Той е много остроумен и находчив. И много забавен\", каза бащата на Демир.\r\nПотомците на доста по-урбанизирания клон на семейството в Истанбул казват, че връзката на семейството със селото е \"много слаба\".\r\nСинан Кюнералп, 73-годишен издател и историк, е далечен чичо на Джонсън. Дядо му - прадядото на Джонсън - е видният журналист Али Кемал, първият член на семейството, роден в Истанбул, а не в селото. Кемал прекарва годините от 1909 до 1912 в изгнание в Англия. Той е страстен противник на младотурците, фракция, която завзима властта през 1913 г., преди да доведе Османската империя до разруха през Първата световна война. След като съюзниците окупират Истанбул през 1918 г., Али Кемал за кратко служи като вътрешен министър в широко презираното правителство на великия везир Дамат Ферид паша. По време на Турската война за независимост, поддръжниците на националистите под ръководството на Кемал Мустафа Ататюрк воюват срещу поддръжниците на султана.   През ноември 1922 г. Али Кемал е отвлечен от бръснарница на оживена търговска улица в Истанбул, качен в такси и закаран с моторна лодка в Измир. Стихотворение на Назъм Хикмет описва какво се случило след това: “Видях как кръвта се стича по мустаците му. Някой изкрещя: - Хванете го! Заваляха пръчки, камъни и изгнили зеленчуци. Провесиха тялото му от клон над този мост“.\r\nАли Кемал е бил женен два пъти - веднъж за Уинифред Брън, която имала британско-швейцарски корени. Тя починала при раждане. Техният син, Осман, който е роден в Борнемут през 1909 г., приема фамилията Джонсън по време на Първата световна война. По-късно той се жени за Айрин Уилямс от Кент, която ражда Стенли, бащата на Борис Джонсън.\r\nСегашното поколение Джонсън запазва връзките си с Турция. През 1982 г., сегашният министър-председател посещава Истанбул с приятелката си Алегра Мостин-Оуен, отсядайки при чичо си Кюнералп в приятното предградие на Истанбул Ортакьой.\r\nКюнералп си спомня за него като амбициозен, добър разказвач, който обича да бъде в центъра на вниманието. \"Той не обича да слуша, но това не бе проблем за мен, защото аз съм по-скоро слушател\", казва той. \"Мисля, че той се радва и обича да шокира и да бъде провокативен за сметка на изчерпването на доверието към него.\"\r\nДнес племенникът му е най-могъщият човек във Великобритания и турският клон на семейството е развълнуван, макар и малко обезпокоен. „Дядо ми би се радвал. Те имат много общи неща“, казва Кюнералп. ", "date": "2019.07.29", "title": "Турско село готово да направи курбан за Борис Джонсън "}
{"url": "https://www.actualno.com/smartfinance/kak-da-finansirame-ljatnata-ni-pochivka-news_771823.html", "text": "      В разгара на лятото и започващия отпускарски август, идва време за лятната почивка. Обхванати от ваканционно настроение, обмисляме разнообразни възможности и преглеждаме различни оферти за почивка.      Bceĸи обича да почива нa мope, нa плaнинa или да отиде на eĸcĸypзия в чyжбинa, но първо пресмята каква сума ще му е нужна, за да осъществи плановете си.\r\nМного е важно внимателно да планираме разходите, особено ако пътуваме извън България. Трябва да заделим средства за непредвидени харчове, каквито винаги има. Когато разполагаме с достатъчно пари, сме по-спокойни и можем да се насладим изцяло на отдиха, вместо да премисляме всеки разход.\r\nСпоред проучвания на експерти българите са готови да отделят повече от половината си месечна заплата за лятна почивка. Но какво да направим, ако са ни нужни повече средства от тези, с които разполагаме?  Все повече българи теглят потребителски кредит преди предстояща почивка или ваканция. Някои са подготвяли този момент цяла година, решили са да зарадват половинката си с почивка на море. Оказва се, че все повече от получените кредити са именно за отмора и релакс на крайбрежието, вместо за плащане на сметки или ремонт на дома. Преди време хората у нас си позволяваха ваканция, само ако имат спестени пари. Очевидно мисленето им се променя и вече не искат да се лишават от желани пътувания и преживявания заради битовизми. Това, че вече теглим кредити за ваканции, е още един знак, че и пocтeпeннo ce дoближaвa дo тoзи в eвpoпeйcĸитe дъpжaви.    Заемите за почивка са по-бързи и лесни за теглене от всякога. Можем да ги получим в рамките на няколко часа, без да е нужно да преминаваме през сложни процедури и проверки. Повечето големи банки откриха на възлови места в големите градове и дори по моловете, което допълнително улеснява изтеглянето на желаната сума.\r\nТози начин за получаване на свежи средства по всяко време и във всички краища на страната благоприятства организирането на свободното време и реализирането на личните ни планове.\r\nПротивно на мнението на скептиците, кредитът за почивка не означава, че не може да си позволим ваканцията. Има много случаи, в които човек чака заплата, аванс или бонус, а се нуждае от тези пари, за да резервира попадналата му изгодна оферта.\r\nНезависимо къде решим да почиваме лятото, най-важното е ваканцията да бъде по наш вкус и да разполагаме с необходимите удобства. Използвайки , ще посрещнем нуждите си навреме, а възможността да платим вноските си на по-късен етап ще развърже ръцете ни и ще направи мисията лятна почивка възможна. ", "date": "2019.07.29", "title": "Kак да финансираме лятната ни почивка?"}
{"url": "https://www.actualno.com/climate/chovechestvoto-veche-izcherpa-resursite-koito-zemjata-dava-godishno-news_772442.html", "text": "      От днес, 29 юли, човечеството ще живее на кредит, тъй като вече е изчерпало всички природни ресурси, предлагани от планетата - вода, почва и чист въздух, два месеца по-рано в сравнение с предходния период от 20 години. Това сочат .      \"Човечеството в момента използва екологичните ресурси 1,75 пъти по-бързо, отколкото са възможностите за възстановяване на екосистемите. Или с други думи казано, на човечеството ще са необходими 1,75 планети, за да произвеждат достатъчно и да посрещнат неговите нужди при настоящите нива на потребление\", гласи експертното заключение, цитирано от БГНЕС.   \"Ние изяждаме капитала на нашата планета, намалявайки бъдещия ѝ капацитет за възстановяване\", предупреждава неправителствената организация.\r\nМоделът на консумация според страните разкрива големи разлики. Ако всички живееха като французите, щяха да са ни необходими 2.7 планети и 5 планети, ако всички приемат консуматорския модел на американците.  Последиците от този световен екологичен преразход стават все по-очевидни под формата на обезлесяване, ерозия на почвата, загуба на биологично разнообразие или натрупване на въглероден диоксид в атмосферата. Последното води до климатични промени и по-чести екстремни метеорологични събития.\r\nЗа да се измести денят на преразход до 31 декември, \"основният лост на действието се отнася до емисиите на парникови газове, които сами по себе си представляват 60% от глобалния ни екологичен отпечатък\", казват от WWF. \"Чрез намаляване на емисиите на CO2 с 50 % можем да спечелим 93 дни през годината или да отложим деня на преразход за октомври\", изчисляват еколозите.    ", "date": "2019.07.29", "title": "Човечеството вече изчерпа ресурсите, които Земята дава годишно "}
{"url": "https://www.actualno.com/interest/v-rusija-pravjat-prilojenie-koeto-da-kazva-bezopasno-li-e-da-se-pluva-v-cherno-more-news_772450.html", "text": "      В Русия ще бъде разработено приложение, което ще позволява да се определя дали е безопасно да се плува в Черно море. Приложението ще работи на базата на сателитен мониторинг и метеорологични данни, пояснява генералният директор на Отрасловия център \"Маринет\" Александър Пински пред РИА Новости, предаде БГНЕС.      Идеята за създаване на услугата принадлежи на фирмата \"Сканекс\", методиката за откриване на замърсяване чрез данни от спътниците е разработена от участниците в проекта \"Големи предизвикателства\" на образователния център за надарени деца \"Сириус\", каза Пински.\r\n\"Всяка година милиони туристи посещават Черноморското крайбрежие, които дори не подозират къде се изхвърлят канализационните води от курортните градове и как те влияят върху морето. Замърсяването на Черно море от отпадъчните води може да бъде забелязано от космоса, което позволява своевременно хората да бъдат предупреждавани. Планира се създаването на общодостъпна услуга, която благодарение на отчитането на данните от спътниковите снимки и метеорологичните сведения, с висока точност да отчита местата на замърсяване“, разказва Пински.   Според него, услугата ще позволи не само да се покаже настоящата ситуация, но и да се правят прогнози. Трудността при формирането на такива данни се крие във факта, че замърсяванията може да се регистрират само при благоприятни условия на наблюдение: безоблачно време и липса на смесване, което пречи на изхвърлянето на отпадъчни води на повърхността.  \"Въпреки трудностите при откриването на замърсяването, участниците в проекта създадоха интерактивна карта на емисиите на отпадъчни води и разработиха методология, която да предвижда достигането на замърсени води в курортните зони\", информира директора на проекта.\r\nТехниката за откриване на замърсяване, разработена от участниците в проекта, вече е тествана на Черноморското крайбрежие близо до Новоросийск и Анапа. Пински разказва, че сега се планира методологията да се вгради на онлайн платформа и след по-нататъшно разработване да се създаде услугата. Тя може да представлява интерес, на първо място, както за широката общественост, така и за туроператорите.\r\nВсе още не е решено дали услугата ще бъде платена или ще бъде предоставяна безплатно.     ", "date": "2019.07.29", "title": "В Русия правят приложение, което да казва безопасно ли е да се плува в Черно море"}
{"url": "https://www.actualno.com/velikotarnovo/izkop-zastrashava-kyshti-vyv-veliko-tyrnovo-sobstvenikyt-nehae-news_772493.html", "text": "      Свлачище застрашава къщи в старата част на Велико Търново. Затова алармират зрители на Нова телевизия. Свлачището се активизирало сериозно, след като са съборени стари сгради.      Местните хора живеят в страх и търсят отговор на въпроса кой трябва да укрепи изкопа, за да не се срутят останалите къщи.\r\n\"Проблемът е от 2016 г. Тогава беше извършено събаряне на съседна постройка, която беше прикрепена до нашата къща. След това се срутиха подът и стената на нашето мазе и част от съседна постройка, както и подпорна стена. Има дълбоки пукнатини по двора ни и има реална опасност за дома ни\", заявява Виолета Танева.\r\n\"Ние сме запознати с този случай. Става въпрос за престъпно нехайство на собственика на терена, който не полага никакви грижи за своята собственост. По този начин уврежда имуществото на съседите си\", коментира зам.-кметът на Велико Търново проф. Георги Камарашев.  Собственикът на имота твърди, че това не е негов проблем.\r\n\"Проблемът е голям точно в тези градове с културни паметници. Има едно несъвършенство в Закона за културното наследство. Мисля, че г-н Панов постави въпроса - при положение, че има нехайство към собствеността на някой, може ли държавата и общината да отнеме тази собственост. Ако влезем с машини, той може да ни осъди. Сега ще направим предупредителни протоколи, ще проведа разговор с човека. Но най-добре да се сезира прокуратурата\", допълни проф. Камарашев.      ", "date": "2019.07.29", "title": "Изкоп застрашава къщи във Велико Търново, собственикът нехае"}
{"url": "https://www.actualno.com/crime/bylgarsko-semejstvo-postrada-pri-katastrofa-v-turcija-news_772479.html", "text": "      Българско семейство пострада при пътно-транспортно произшествие в района на град Кайнашлъ, Северна Турция, предаде агенция \"Демирьорен\" (ДХА).      Пострадалите са съпруг, съпруга и дъщеря им. Катастрофата е станала, когато колата, управлявана от жената, се блъснала в задната  част на камион, съобщи БГНЕС.   Лекият автомобил е пътувал в посока Анкара. Очевидци алармирали властите за инцидента и на мястото са били изпратени медицински, противопожарни и полицейски екипи.\r\nРаненото българско семейство е било изкарано от автомобила с помощта на пожарникари. Тримата пострадали са настанени в лечебно заведение. Води се разследване за катастрофата.   ", "date": "2019.07.29", "title": "Българско семейство пострада при катастрофа в Турция "}
{"url": "https://www.actualno.com/curious/kak-da-izberete-podhodjasht-podaryk-za-rojden-den-news_772499.html", "text": "      Рождените дни са едни от най - прекрасните празници и е важно да избирате правилните подаръци. Точно за тях ще си говорим днес. Ще Ви обясним как да изберете най - прекрасния подарък за рожден ден. Вижте как да се справите по - лесно с избора на подарък:       Не се страхувайте да бъдете различни    Не е нужно да подарявате банални подаръци, за да направите правилния избор. Гарантираме Ви, че ако изберете нещо различно и интересно, рожденика ще е много по - доволен. Потърсете нещо в интернет. Там има множество подходящи подаръци, които във физическите магазини не се предлагат. Определете си бюджет   Много е важно да направите това още преди да сте започнали да търсите подарък. Изключително неприятно е да намерите прекрасен подарък, но той да е прекалено скъп. Преди да започнете търсенето преценете колко пари можете да отделите за подаръка. След това преценете какъв тип подарък ще е впише в бюджета Ви. Изберете нещо цветно и пъстро    Препоръчваме ви да вземете предвид любимия цвят на човека и да изберете подарък в този цвят. Това е една малка подробност, но ще зарадва наистина много празнуващия. Вземете предвид всяко едно малко препочитание на този човек и използвайте всичко, което знаете за него. Ако пък не познавате човека достатъчно, заложете на класически цветове, за да сте сигурни, че няма да сбъркате.     Хобитата и интересите на този човек Всъщност е изключително важно да сте наясно от какво точно се интересува човека, чийто рожден ден ще посетите. Анализирайте внимателно точно какво харесва и от какво се интересува. Ако имате тази важна инфромация, ще знаете какво да подарите и как да подходите. Човекът, който получава подаръка ще бъде приятно изненадан, че сте се съобразили с неговите предпочитания и не сте купили нещо ненужно. Помислете за нещо малко    Можете да се опитате да обвържете няколко малки подаръка в една тема. Няколко малки подаръка са наистина добра идея. ", "date": "2019.07.29", "title": "Как да изберете подходящ подарък за рожден ден?"}
{"url": "https://www.actualno.com/society/poredna-porcija-uverenija-ot-nap-che-njama-goljama-opasnost-ot-techa-na-lichni-danni-news_772475.html", "text": "      Услугата е междинна стъпка, преди предоставянето на същинската информация. Това е първият отговор - да или не. Причината за това е, че в момента около 70 млн. записа се сравняват един по един. Този процес се оказва много сложен. Какво точно е разкрито, дали ЕГН, данъчна декларация или нещо друго, ще бъде ясно след няколко месеца. Това обясни говорителят на НАП Росен Бъчваров пред БНТ относно за проверка засегнати ли са личните ни данни, при която потребителите получават SMS с отговор. Отговорът, обаче, е само \"да\" или \"не\".      Не е особено ползотворен за потребителя този отговор, призна Бъчваров. Той уточни, че най-общо казано изтеклата информация касае три имена, ЕГН и кога сме подавали данъчни декларации. Говорителят на НАП заяви обаче, тези данни не са структурирани т.е. не може всичко да се види на едно място наведнъж.   Дори да са разкрити и повече данни - дори номера на лични карти, няма сериозна опасност, увери още Бъчваров, защото например нотариусите били предупредени и трябвало да верифицират кой прави някаква сделка. А близо 1 млн. души са проверили дали техни данни са изтекли, и 75% от тях са засегнати.\r\n\"Има две-три прости стъпки. Първата е да се сменят всички пароли на електронни пощи, както и персоналния код в НАП. Няма необходимост да се сменят лични карти. Няма пряка и непосредствена заплаха за имуществото на хората. В базите данни на НАП няма пълна информация, а само частична - тоест в НАП няма пълното ни ЕГН\", обясни той за пореден път какво може да се направи, след като в края на миналата седмица.  \"Почти всеки, който е подавал данъчна декларация през последните години, е в кръга на тези засегнати хора. Услугата би следвало да изисква персонална идентификация - електронен подпис или персонален код на НАП, за да се посочат категориите данни\", добави още Бъчваров. Що се отнася до отговорността за теча и кой я носи, говорителят на НАП посочи, че \"съвсем скоро\" ще се състои този разговор .   Конкретно стана въпрос и за данните, които се подават пред НАП от участници в хазартни игри онлайн. \"Всеки има свободата да посочи верни данни - ако не ги посочи, вероятно няма да му бъде изплатена евентуална печалба\", коментира Бъчваров.     ", "date": "2019.07.29", "title": "Поредна порция уверения от НАП, че няма голяма опасност от теча на лични данни"}
{"url": "https://www.actualno.com/music/orlin-goranov-za-men-e-chest-da-uchastvam-v-bansko-djaz-fest-2019-news_772533.html", "text": "      Това лято Банско отново ще бъде джаз столицата на България.      22-рото издание на Международния джаз фестивал в Банско ще се проведе от 6 до 10 август 2019 г. Под звездното небе на планинския град ще прозвучат изпълненията на отлична селекция от български и международни джаз изпълнители, сред които: Васил Петров, Камелия Тодорова и Биг бенд Благоевград с диригент Борис Янев, Лина Никол и Лайв бенд,  Джаз Динамос, Масео Паркър, Малина Мой, Джамал Томас бенд, Тони Мореал, Ванеса Хенс и много други.\r\nКато генерален спонсор на фестивала Първа инвестиционна банка организира традиционната вече VIP вечеря за клиенти, партньори и приятели на банката. Тя ще се проведе на 10 август, събота.\r\nВ изискана атмосфера гостите ще се насладят на стилна гурме вечеря, а специалният комплимент към тях ще бъде звездното присъствие на Орлин Горанов и Акага. Техните изпълнения ще завладеят сетивата на присъстващите още в началото на вечерта.     Г-н Горанов, заедно с Акага Ви предстои, по покана на Fibank, да се качите на VIP сцената на най-голямото джаз събитие в България. С какви очаквания сте?     За мен е чест, че съм поканен да участвам в един от най-добрите джаз фестивали и очаквам събитието да зарадва почитателите. Благодаря на Fibank (Моята банка) за поканата. Всяка година в началото на август Банско се превръща в джаз столицата на България. Какви са впечатленията Ви – като музикант и гост на събитието, от организацията и провеждането на фестивала. Организацията на фестивала винаги е перфектна, а настроението - превъзходно. Партньорството Ви с Първа инвестиционна банка се простира много по-широко от границите на Джаз фестивала. Разкажете ни за съвместната Ви работа?    За мен винаги е приоритет проектите ни да бъдат подкрепяни от Fibank.   Да погледнем по-напред в календара – в края на ноември (30.11.2019 г.) заедно с Акага ще завладеете публиката в НДК със Съвместният концерт-спектакъл „Споделено“. Какво да очакваме от него? Очакваме пълна зала и страхотно забавление. Очаквайте много изненади. Какви са предизвикателствата, пред които Вие като музикант се изправяте, когато подготвяте такива големи изяви и къде е ролята на бизнеса като социално-отговорна институция? Благодаря на Fibank, че подкрепя българската музика и култура. Бъдете благословени и весело лято! ", "date": "2019.07.29", "title": "Орлин Горанов: За мен е чест да участвам в Банско Джаз Фест 2019"}
{"url": "https://www.actualno.com/america/trymp-posochi-koj-shte-e-sledvashtijat-rykovoditel-na-amerikanskoto-razuznavane-news_772438.html", "text": "      Ръководителят на американското разузнаване Дан Коутс ще напусне поста си на 15 август, съобщи президентът на САЩ Доналд Тръмп, предаде БГНЕС.      Тръмп заявява, че планира да номинира конгресмена Джон Ратклиф от Тексас за нов директор на Националното разузнаване и благодари на Коутс \"за страхотната служба в името на нашата страна\".   \"С радост съобщавам, че ползващият се с голямо уважение конгресмен Джон Ратклиф от Тексас ще бъде издигнат на поста Директор на Националното разузнаване. Дан Коутс, сегашният директор, ще напусне поста на 15 август“, написа Тръмп в своя профил в Twitter. ", "date": "2019.07.29", "title": "Тръмп посочи кой ще е следващият ръководител на американското разузнаване "}
{"url": "https://www.actualno.com/showbusiness/eros-ramacoti-slaga-kraj-na-braka-si-news_772546.html", "text": "      Певецът Ерос Рамацоти изглежда наистина се развежда. Слуховете тръгнаха по-рано през месеца, но сега излезе официално съобщение, разпространено от него и съпругата му Марика Пелегринери.      \"Това бяха 10 прекрасни години. Заедно изградихме прекрасно семейство и бяхме щастливи по незабравим начин. Спокойни сме в избора, който е споделен, и ще продължим да се виждаме често\", посочват те в позицията си и допълват, че молят за спокойствие и право на личен живот.       55-годишният певец и 31-годишната Марика бяха заедно от 2009-та година, а сключиха брак през 2014-та. Двамата ще продължат заедно да отглеждат двете си деца - Рафаела Мари и Габрио Тулио, като дори споделят, че любовта и уважението по между им си остават непокътнати. ", "date": "2019.07.29", "title": "Ерос Рамацоти слага край на брака си"}
{"url": "https://www.actualno.com/sofia/stolichna-obshtina-ochakva-do-15-septemvri-vsichki-golemi-remonti-na-bulevardi-da-prikluchat-news_772466.html", "text": "      До началото на учебната година трябва да бъде завършен изцяло започнатият преди около месец ремонт на столичния булевард „България”. Това заяви отговарящият за транспорта зам.-кмет в София Дончо Барбалов.      Барбалов коментира темата, след като засега ремонтът изостана с една седмица. Пред БНТ той каза, че няма оплаквания от променената организация на движението по бул. „България” заради ремонта. Припомняме, че движението се премества в едното платно – поетапно.   Същевременно Барбалов уточни, че на моста на „Витошка” и „България” ще има ремонт, за отводнителните дейности.\r\nЗа бул. „Александър Малинов” Барбалов увери, че всичко върви в срок и трябва да е готов до началото на септември. За булевард „Линкълн” зам.-кметът каза същото – че всичко върви по план.   ", "date": "2019.07.29", "title": "Столична община очаква до 15 септември всички големи ремонти на булеварди да приключат"}
{"url": "https://www.actualno.com/chronicles/italianskijat-kral-umberto-i-e-ubit-ot-anarhist-news_771821.html", "text": "      Умберто I е крал на Италия от Савойска династия.      Умберто Раниери Карло Емануеле Джовани Мария Фердинандо Еугенио ди Савоя е роден на 14 Март1844 в Торино. Негов баща е Виктор Емануил II, а майка му е Мария Тереза Австрийска. Получава най-високото образование в Италия. Младия принц е капитан в армията Пиемонт-Сардиния, която участва във войни за Обединението на Италия.   По съвет на баща си, въвлича Италия в коалиция срещу Русия по време на Кримската война. На 29 юни 1900 е убит от италиано-американския анархист Гатео Бреши на път за Монца.\r\nУмберто I има свой двойник ресторантьор, с който са родени на една и съща дата, убити са на един и същи ден по един и същи начин.   ", "date": "2019.07.29", "title": "Италианският крал Умберто I е убит от анархист"}
{"url": "https://www.actualno.com/curious/3-te-zodii-na-koito-im-vyrvi-v-lubovta-news_772609.html", "text": "       Всички ние си мечтаем един ден да срещнем  своята половинка и да заживеем живота, който винаги сме си представяли.  Понякога ние сме тези, които правим мечтата си невъзможна. Това са 3-те  зодии, които няма как да останат сами, защото притежават всички нужни  качества, за да си позволят да бъдат щастливи. Те могат дори да ни  покажат между кои зодии .        Телец Хората с тази зодия са здраво стъпили на земята и не летят в облаците.  Не страдат от излишно високо самочувствие и могат да ценят добре хората  до себе си. Те се раздават, пазят връзките си и за нищо на света не биха  изневерили на половинките си. Зодия – мечта, която никога няма да  остане сама. Лъв   Много добронамерени хора, които искат да намерят своята половинка и  просто да бъдат щастливи. Не понасят интригите и точно това е тяхната  най-печелишва карта. Всичко е открито и половинките им трябва да знаят,  че Лъвовете не пазят тайни, само за да предизвикват интерес. Семеен тип  зодия. Водолей Под кои зодиакални знаци се раждат гениите Под кои зодиакални знаци се раждат гениите  Сезонът на раждане е статистически свързан с чертите на личността, което  позволява зодиакалните знаци да се използват за оценка на личн... Прочети повече Пазители на домашното огнище. Водолеите много държат на семейството и на  здравите връзки. Готови са да се жертват изцяло за хората, които обичат  и не биха се провалили за нищо на света. Най-голямото богатство за тях е  това да имат дълга връзка зад гърба си и да знаят, че са изградили, а  не разрушили нещо истинско в живота си.     ", "date": "2019.07.29", "title": "3-те зодии, на които им върви в ЛЮБОВТА"}
{"url": "https://www.actualno.com/asenovgrad/na-pyrvija-ucheben-den-v-asenovgrad-s-obnoveni-pet-uchebni-zavedenija-news_772460.html", "text": "      На финалната права са обновленията на петте учебни заведения в , при които се извършва ремонт и облагородяване. Проектите за подобряване на образователната инфраструктура в града се изпълняват по Оперативна програма \"Региони в растеж\".       В СУ \"Свети Княз Борис I\" са вече изпълнени около 90% от строително-ремонтните дейности. Завършен е ремонтът по границата на оградите на школото, готови са електро и ВиК инсталациите, както и настилките в дворното пространство. Оформени са алеи и площадки, положена е бетоновата настилка на спортните игрища. Монтирани са стълбове за осветление и ограда на игрищата. Асфалтиран е задният двор. Предстои да бъдат доставени и монтирани съоръжения за спортните игрища, както и за тематичните площадки. Изградена е и напоителна система за поддържане на облагороденото дворно пространство.    В ДГ \"Пролет\" са готови фасадата и покрива на сградата, а в двора са изпълнени са около 50% от предвидените дейности на обекта. За СУ \"Свети Свети Кирил и Методий\" е завършено изграждането на ВиК и електро инсталации в дворното пространство, както и строителните дейности по оградите и границата на имота. Положена е бетонова настилка на спортните игрища и са монтирани стълбове за осветление.\r\nЧастично е извършено облагородяване на зелените площи и озеленяване. Тук предстои полагане на специализирани настилки и доставка и монтаж на съоръжения. За този обект изпълнените дейности са на 70%. В ДГ \"Зорница\" е обновена ВиК инсталацията, работи се по санитарните помещения в групите. Изпълнено е конструктивно укрепване на сградата, покрива, фасадата, топлоизолационна система. Изградени са и подпорни стени по границите на имота. 60% от предвидените дейности са завършени.   На 90% от работите по покрива на ДГ \"Надежда\" са изпълнени. В момента се работи по фасадна и топлоизолационна системи. Подменят се осветителни тела, а в дворното пространство са демонтирани ненужните съоръжения и се готви терен за изграждане на новите настилки. \"Движим се в срок, предстои приключване на дейностите по обектите. Надявам всичко да бъде завършено през септември, преди началото на учебната година\", заяви кметът на Асеновград доктор Емил Караиванов. ", "date": "2019.07.29", "title": "На първия учебен ден в Асеновград - с обновени пет учебни заведения"}
{"url": "https://www.actualno.com/sofia/poreden-protest-sreshtu-zastrojavaneto-v-sofija-v-mladost-4-news_772539.html", "text": "      Утре, 30 юли, в 19:00 часа предстои нов протест на тема \"презастрояване\" в София. .      Този път недоволството си ще изразят жители на блоковете 482, 483, 475, 485, 476 и 473А. А причината са готвени нови строежи. Организаторите съобщават за планове за три нови шестетажни блока, предвидени в пространства между вече изброените блокове.   Протестът ще се проведе пред блок 475. Заглавна снимка:     ", "date": "2019.07.29", "title": "Пореден протест срещу застрояването в София - в \"Младост 4\""}
{"url": "https://www.actualno.com/balkani/atina-njama-da-blokira-chlenstvoto-na-severna-makedonija-i-albanija-v-es-news_772481.html", "text": "      Гърция няма да блокира желанието за членство в ЕС на Северна Македония и Албания, но вероятно ще поиска някои отстъпки в замяна, твърдят анализатори, цитирани от в. Kathimerini.      ЕК препоръча започването на преговори за членство и с двете държави. Все още обаче предстои да се види дали Европейския съвет ще последва този съвет на заседанието си през октомври.   \"Гърция няма да откаже на никого. Но тя ще има определени условия, които ще обяви\", посочва източник, близък до новия премиер Кириакос Мицотакис.\r\nСпоред анализаторите Атина ще поиска Скопие стриктно да спазва Договора от преспа. Същевременно ще окаже натиск на Берлин да се поддаде на призивите за намаляване на целите за гръцкия бюджетен излишък.  В случая с Албания Гърция се очаква да поиска по-добра защита на етническото гръцко малцинство и спазването на правата му с оглед на международните договори и закони. ", "date": "2019.07.29", "title": "Атина няма да блокира членството на Северна Македония и Албания в ЕС "}
{"url": "https://www.actualno.com/prasspress/netest-kakyv-haker-ste-news_772542.html", "text": "      Всеки жител на България някак си е хакер. Осъзнат или не, бял или пурпурен, ние хакваме системата и живота, за да сме оцелели до поредния брой на ПРАС-ПРЕС някак си.      Отговорете на следния въпросник и открийте какъв точно хакер сте: 1. Как се влиза в Интернет? а/ Чрез устройство, спазващо специални протоколи за обмен на информация с мрежа от сървъри  б/ По полов път\r\nв/ Интернет е в нас и ние сме в Интернет 2. Какво значи бинарен код?     а/ Система от инструкции, използваща само два символа, обикновено нули и единици\r\nб/ Традицията, преди да измислят трети пол\r\nв/ Двете фази на сърцето - да приема и излъчва любов 3. Как се предпазвате от компютърни вируси? а/ С антивирусна програма, хигиена на сайтовете, които посещавам   б/ Чесън, ракия и навременно изваждане\r\nв/ Шуслеров@ сол № 3.14 4. За вас електронно правителство значи... а/ Достъп до широк спектър административни услуги и информация, за които не ми трябва леля, дето си мокри пръста на кафява гъба\r\nб/ Данаил Кирилов да е най-напредналият робот\r\nв/ Квантова връзка с Господ 5. Как се получава 5G? a/ Пето поколение мобилна мрежа за пренос на данни\r\nб/ Убиец на гълъбите на Майка Българи\r\nв/ Нещо противоестествено, което ни тегли надалеч от природата 6. Къде си пишете ЕГН-то? а/ В какви ли не малоумни форми за електронни услуги, които на всичкото отгоре отделно питат и за дата на раждане\r\nб/ Само на формата за купуване на айкос цигара и понякога звъня на ЕГН-та, мислейки ги за телефони\r\nв/ Истинското ми ЕГН е криптирано в чакрите 7. За или против автомобили, които се самоуправляват? а/ За, ще ми спести нерви и мозъчни клетки и ще мога да правя неща, докато се возя\r\nб/ Против, освен ако колата не светка и бибитка на тия, къде я засичат\r\nв/ Аз и сега давам на Съдбата да ме вози Ако имате повече отговори А: Прозрачен хакер. Вие сте хакер, който не е за тази планета. Не сте от модерните хора, дето или вярват в конспирацийка, или вярват в метафизичната чалга, струящи от медиите. Трудно оцелявате, основно на дюнери и вносни смешки от Интернет.\r\nАко имате повече отговори Б: Дебил хакер. Има ви нещо. Мислите се за пряк наследник на Хан Аспарух, но по-скоро сте пряк наследник на кон, който хан Аспарух не би яздил. Вдигнете нивото. Вдигнете нивото!\r\nАко имате повече отговори В: Инфрачервен хакер. Сигурно се мислите за Людмила Живкова и импонирате на чудодейните мозъчни порядки, но сте една Царичина дупка, в която е потънал безвъзвратно смисълът. Автор:   ", "date": "2019.07.29", "title": "Не!Тест: Какъв хакер сте?"}
{"url": "https://www.actualno.com/america/strelba-i-danni-za-mnojestvo-raneni-na-kulinaren-festival-v-kalifornija-video-news_772452.html", "text": "      По време на традиционен кулинарен фестивал в Гилрой, щата Калифорния, провеждащ се от 1979 година, е била открита стрелба, предаде БГНЕС.      По данни на полицията и екипите за спешна помощ, цитирани от телевизионния канал NBC, са били ранени 11 души. Вече има и информация за убит човек. В Twitter полицията обяви, че все още търси стрелеца, но са намерени карабина и амуниции.  Очевидец разказва, че е видяла бял мъж на 30-годишна възраст, въоръжен с пушка, да открива безразборно огън: \"Можех да го видя да стреля във всички посоки. Той не се целеше към някого конкретно. Бе просто на посоки - отляво надясно, отдясно наляво\".  Според свидетелски показания, имало ранен в крака мъж, както и пострадало дете. Информацията обаче е неофициална, а в социалните мрежи започнаха да се появяват видеа от случилото се. Първоначалната реакция пък била, че става въпрос за фойерверки - след това настанала паниката и тълпа от хора хукнала да се спасява.  Гилрой се намира на около 50 километра от Сан Хосе. А според информация на CNN екип на ФБР вече се е отправил към мястото на случващото се.     ", "date": "2019.07.29", "title": "Стрелба и данни за множество ранени на кулинарен фестивал в Калифорния (ВИДЕО)*"}
{"url": "https://www.actualno.com/cite/ot-tova-lyha-edna-bezsilna-zloba-men-ne-me-interesuva-kakvo-shte-kajat-edna-shepa-ot-tozi-kryg-lica-news_772468.html", "text": "      Така единственият засега кандидат за главен прокурор Иван Гешев коментира пред bTV ситуацията с срещу кандидатурата му.      \"От това лъха една безсилна злоба. Мен не ме интересува какво ще кажат една шепа от този кръг лица. Мен ме интересува какво ще каже обикновеният българският гражданин\", заяви Гешев. За пореден път той не коментира и с Александър Ваклин - човекът, който е лицето на прокуратурата по скандалното дело \"Десислава Иванчева\".    ", "date": "2019.07.29", "title": "От това лъха една безсилна злоба. Мен не ме интересува какво ще кажат една шепа от този кръг лица"}
{"url": "https://www.actualno.com/society/prognoza-za-vremeto-29-uli-ponedelnik-news_772390.html", "text": "      Днес (29 юли) над Западна и Централна България ще се развива мощна купесто-дъждовна облачност и на много места ще има краткотрайни, временно интензивни валежи и гръмотевични бури. Очакват се градушки. Над Източна България ще преобладава слънчево време, след пладне с временни увеличения на облачността, но само на отделни места там ще превали и прегърми. Вятърът ще се ориентира от северозапад, в Източна България - от североизток и с него ще прониква хладен въздух.7          Температурите ще се понижат, но все още в Горнотракийската низина и в крайните югозападни райони ще е горещо. Преобладаващите максимални температури ще бъдат в широк интервал от 26-27° в Северозападна България и по високите полета до 34-36° на места в Югоизточна България. Атмосферното налягане ще е значително по-ниско от средното за юли, към края на деня от запад ще започне да се повишава. Това съобщи дежурният синоптик Красимир Стоев от Националния институт по метеорология и хидрология (НИМХ), цитиран от агенция \"Фокус\".\r\nНад Черноморието ще преобладава слънчево време, след обяд с временни увеличения на облачността, но вероятността за валежи е много малка. Вятърът ще се ориентира от североизток и след обяд ще е до умерен. Максимални температури на въздуха: 28-30°. Температурата на морската вода е 26-27°. Вълнението на морето ще бъде 2-3 бала.  Над планините ще се развива мощна купесто-дъждовна облачност и на много места ще има краткотрайни, временно интензивни валежи и гръмотевични бури. Вятърът ще се ориентира от запад-северозапад, най-късно по билата и ще бъде предимно умерен, по върховете временно и силен. Максимална температура на височина 1200 метра около 21°, на 2000 метра – около 14°.\r\nПрез нощта срещу вторник валежи, придружени с гръмотевици, ще има в централните райони от страната, а във вторник след обяд – на места в планинските райони на Източна и Южна България. Вятърът ще остане от запад-северозапад, слаб до умерен. Максималните температури ще са между 28° и 33°. В сряда северозападният вятър ще се усили. Облачността ще е променлива, по-често до слънчево. Краткотрайни превалявания, предимно слаби, ще има на малко места в страната. Температурите слабо ще се повишат. В четвъртък в Източна България вятърът ще придобие източна компонента. Повече облачност, на места и превалявания с гръмотевици, ще има в Централна Северна и в Източна България, а след обяд и в Рило-Родопската област.    ", "date": "2019.07.29", "title": "Прогноза за времето - 29 юли (понеделник)"}
{"url": "https://www.actualno.com/actualno/ako-iskate-geshtapo-mylchete-sega-e-momentyt-news_772291.html", "text": "      Като цяло политиката е мръсна работа и е въпрос на гледна точка. Твърде често истината има много лица – затова и светът, в който живеем, е толкова сложен. Но не бива да се забравя едно – всяка сложнотия всъщност започва от нещо съвсем просто.      Изборът на нов главен прокурор в България е нещо фундаментално. Защото главният прокурор е човекът, от който очакваме правосъдие – така сме си направили държавата. Затова и ако там няма наистина достоен човек, няма да има и правосъдие.\r\nИван Гешев е единственият кандидат за нов главен прокурор на България досега. Днес, 29 юли, реално е последният ден, в който може да се появи конкурент. Никой, който поне малко следи нещата, няма как да вярва, че това ще се случи – говорим за реален конкурент, не за игричка, според която се намества някой, който на фона на Гешев изглежда като манна небесна, но на фона на изискваното за главен прокурор си е същий Гешев.\r\nЗатова е време да кажем – СТИГА! Така, както го казахме през 2013 година, когато съвсем законно Делян Пеевски стана шеф на ДАНС. Законът е изразът на морала – а в България никой няма съмнение какъв е моралът. Това, последното, го припомням за всеки подлизурко, който ще тръгне да обяснява как всичко с новия главен прокурор си върви законно.     Няма как да приема за изпълнител на правосъдието в България човек, който не счита разделението на властите като нещо задължително. Такъв човек може да е главен прокурор в Северна Корея, в Иран, в Нацистка Германия, в СССР – и в сегашна Русия ще му се отвори парашутът. Сигурен съм и, че всеки, който добре си дава сметка колко лесно държавността се превръща в тирания със сладките приказки за \"повече държава\", е съгласен. Надявам се, че има достатъчно такива хора, които и днес да кажат пред Съдебната палата точно това – НЕ! НЕ на недопустимото поведение и говорене от този, който иска да става главен прокурор. НЕ на този кандидат, който в ефира на Българската национална телевизия осъжда обвинени преди съда и ги заплашва с реплики да седнат на тъмно и да останат сами с чувството си за самосъхранение. Само това е достатъчно - не е нужно дори да припомняме как на база публични документи лъсна , лъсна и на жена му и \"случайната\" връзка с Александър Ваклин - човекът, който е лицето на прокуратурата по скандалното дело \"Десислава Иванчева\". - който иска да покаже, че не е съгласен такъв човек да ни пази живота и правата. Който иска да каже: ТВЪРДО НЕ!  Автор:        ", "date": "2019.07.29", "title": "Ако искате Гештапо – мълчете, сега е моментът"}
{"url": "https://www.actualno.com/balkani/zaradi-buri-v-albanija-zaginaha-hora-albanskata-policija-spasi-desetki-turisti-news_772432.html", "text": "      Високи вълни, предизвикани от лошото време по цялото албанско крайбрежие, причиниха смъртта на двама души, съобщава МИА. Други 15 души са били  спасени, благодарение на действията на крайбрежната охрана, на която на помощ са се притекли и  специалните части за бързо реагиране, предаде БГНЕС.      В Драч, скутер е бил пометен от вълните, при което 33-годишен мъж е пострадал и по-късно е починал в болницата. Също в Драч е загубила живота си и 50-годишна жена.\r\nДруги двама туристи, между които и едно дете, са били спасени от големите вълни при Велипоя.\r\nАлбанската гранична полиция е спасила 14 души, между които и 9 чешки туристи, блокирани в залива Вилун край Велипоя. На чешките туристи е оказана помощ на място , а другите петима - от Албания и от Косово, са настанени в болница без опасност за живота.  Полицията призовава всички туристи да бъдат внимателни, тъй като поради лошото време вълните са изключително високи. ", "date": "2019.07.29", "title": "Заради бури в Албания загинаха хора, албанската полиция спаси десетки туристи"}
{"url": "https://www.actualno.com/literature/efektivni-li-sa-zabranite-i-nakazanijata-pri-decata-news_771809.html", "text": "      Тези две най-често срещани в практиката възпитателни мерки са проява едновременно на няколко принципни родителски грешки – на негативизъм, на агресия и авторитаризъм, на консерватизъм, донякъде на манипулативност и в крайна сметка на неосъзнатост.      Повечето родители гледат на забраните и наказанията като на необходими и дори полезни, защото те са част от модела, по който са били възпитавани, без да се замислят за последствията в дългосрочен план. Много по-лесно е да забраняваш и наказваш, отколкото да убеждаваш. Но забраните и наказанията създават у детето определен начин на мислене и поведение, които ще определят живота му и когато порасне. Те пречат на детето да развие самоуважение, самостоятелна преценка за рисковете и най-лошото – създават чувство за вина.   Повечето родители използват забрани ежедневно, в много от случаите без да са съпроводени от обяснителни разговори, които да убедят детето защо не трябва да прави нещо. Понякога става въпрос дори за забрани клишета, които се предават от поколение на поколение: „Не може да излизаш, докато не си научиш!“, „Не може да ядеш десерта, докато не си изядеш супата!“, „Не може да отговаряш на учителите!“, „Не може да се гримираш!“, „Не може да излизаш с момчета, докато не навършиш 18!“ и много други. Забраните демотивират децата и водят до натрупване на скрита агресия.\r\nЗабраните винаги имат негативен ефект, когато не са съпроводени с разбиране. От една страна, провокират децата да нарушават забраната, като им създават чувство за вина, а, от друга, допринасят за неспособността на децата сами да преценяват степента на риск в конкретните ситуации. Прекаленият контрол пречи на изграждането на самоконтрол. Прекаленият контрол внушава на децата, че ние им нямаме доверие.  Самоконтролът винаги е по-ефективен от контрола. Но за да развият самоконтрол, децата трябва да развият самоуважение. Забраните и авторитарният родителски контрол пречат на детето да развие самоуважение и самоконтрол. Децата свикват пасивно да възприемат разрешените неща за добри, а забранените за лоши, без да се замислят, без да се доверяват на собствената си преценка. Учим ги да избягват рисковете изобщо и така те не се научават да разграничават допустимия риск от недопустимия. А това умение е много важно, за да съществува самоконтрол. Когато разговаряме спокойно с децата си и ги поощряваме да анализират сами рисковете в различните ситуации, ние всъщност ги поощряваме сами да вземат решения кое е по-добро за самите тях. Така необходимостта от забрани отпада. Когато не им натрапваме мнението си и не злоупотребяваме с власт, се мобилизира техният естествен инстинкт за самосъхранение. Постепенно децата развиват чувство за отговорност пред самите себе си и... изненадващо започват все повече да се вслушват в родителските съвети.     ", "date": "2019.07.29", "title": "Ефективни ли са забраните и наказанията при децата?"}
{"url": "https://www.actualno.com/society/novini-ili-novini-kartinata-na-pechata-za-29-uli-news_772384.html", "text": "              Учителите ще бъдат натоварени с още една тежка задача - освен да издирват трайно , занапред те ще трябва да посещават незабавно всяко дете, което не се е явило в клас, без да има уважителни причини. Това предвиждат добавки в механизма за издирване на отпадналите ученици, предложени от Просветното министерство.   Изданието отбелязва, че служителка от администрацията на община Стара Загора ще бъде уволнена дисциплинарно още днес, след като си позволила на своя глава да разпространи по мейла, макар и неофициално, указания към кметовете от селата на общината, според които заради трябва до 31 юли да се изколят всички домашни прасета, отглеждани от хората в личните им стопанства. От пресцентъра на Община Стара Загора уточняват още, че въпросната служителка са позовала на заповед на кмета Живко Тодоров, каквато заповед обаче никога не била издавана. \"Никога не било вземано и подобно крайна решение. За самоинициативата си служителката дори не била уведомила общинското ръководство и ненужно е създала паника сред собствениците на прасета, отглеждани тип \"заден двор\", казват от Общината. Всекидневникът посочва, че въпреки , стопани в Русенско продължават да отглеждат прасета. От Агенцията по безопасност на храните са на мнение, че тази практика трябва да остане в миналото, защото не гарантира необходимата биосигурност и опазване на животните от плъзналата зараза. Става ясно, че над 35 стопани от село Караманово например са гледали прасета в дворовете си от години. Само за ден след влизането на африканската чума по свинете в област Русе обаче, те са спазили указанията и са ги заколили.     Ежедневникът коментира темата със на историческата поляна под Бузлуджа. \"Монитор\" пише, че над 7 тона битови отпадъци, събрани в 300 чувала, са били изнесени в събота и неделя след събитието на социалистите. Уборката е била направена от 12 служители на общинското казанлъшко предприятие „Комунални дейности и поддръжка на инфраструктурата“, а част от боклука е бил събран извън  12-те еднокубикови контейнери тип „Бобър“, разположени на място, в съответствие с подписан договор между администрацията и местното ръководство на БСП. ", "date": "2019.07.29", "title": "Новини или Novini - картината на печата за 29 юли"}
{"url": "https://www.actualno.com/celebrate/sv-mychenik-kalinik-news_686829.html", "text": "      Светият мъченик Калиник се родил в Киликия и бил възпитан в християнско благочестие. Като достигнал зряла възраст, той видял колко много хора се държат за езическото нечестие: помрачени от бесовска прелест, те били далеч от Владиката Христа, вярвали в бездушни камъни и принасяли жертви на идоли. Калиник плачел горчиво за погибелта на тези хора и решил да започне открито да ги учи на познание на истината, за да се отвърнат от заблуждението си и да повярват в Христа Бога. Като проповядвал, подобно на апостолите, словото Божие, Калиник минал през много градове и села и накрая пристигнал в галатийския град Анкира. В този град той останал доста време. Като се грижел за спасението на човешките души и се трудел за Христовото благовестие, той обърнал мнозина към Христа. Заради това бил хванат от неверниците и изправен на съд пред княз Сакердон. Князът бил най-усърден служител на идолите, Христов враг и лют гонител на християните. Като довели Калиник при него, нечестивците завикали:      - Ето чужденецът Калиник, който учи хората да не принасят жертви на боговете и да не им се покланят. Вече е прелъстил мнозина.\r\nКато погледнал с ярост светеца, князът започнал да го разпитва гневно:\r\n- Как се осмели ти, безумецо, като си пришълец, да развращаваш народа, учейки го да остави боговете, които са сътворили света и които почита царят, всички власти и цялата вселена? Нима не знаеш тяхното могъщество?  Светецът кротко му отговорил:\r\n- Аз съм Христов раб. Като виждам как хората вървят към погибел, страдам със сърцето си за тях и колкото мога, старая се с доброто учение да ги обърна от тъмнината към светлината и от погибелта към спасението. Понеже в нашите книги е написано: “...който е обърнал грешник от лъжливия му път, ще спаси една душа от смърт и ще покрие много грехове\" (Иак. 5:20). Бих искал и теб да приведа към светлината от задържащото те бесовско помрачение и да те наставя в истинския път.\r\nКато се изпълнил с гняв, князът казал:    - Нима ти мислиш и искаш да се отвърна от боговете, и като послушам безумните ти думи, да предпочета горчивата смърт пред блажения живот? Не, никога! Напротив, аз ще те убедя да се поклониш на нашите богове, понеже ще те предам на люти мъчения и тогава ще видя дали ще дойде твоят Бог да те избави от моята власт. Няма да пощадя тялото ти, докато не познаеш силата и властта на боговете и не им принесеш жертва.\r\nСветецът мъжествено отговорил на Сакердон:\r\n- Всяко мъчение заради моя Господ е толкова желано за мене, колкото храната за гладния. Затова не се бави и не губи време за заплахи, а започни на дело мъчителството си. Ето тялото ми - то е готово за мъки. В душата ми е Сам моят Бог, Който ще приготви спасение за мене, а за тебе - погибел.\r\nРазгневен още повече, князът казал:\r\n- Нещастнико! Как смееш да ми досаждаш с такива думи! Кълна се в боговете, че няма да те помилвам, но ще остържа тялото ти до костите, ще измислям всякакви мъчения за тебе, докато не погинеш с люта смърт.   Светецът отвърнал:\r\n- Най-мръсен от всички нечестивци! Докога напразно ще губиш време в яростта си и няма да пристъпиш към дело. Предай ме на мъчения и познай мъжеството и великодушието на Христовия подвижник, който очаква победен венец от своя Спасител.\r\nТогава мъчителят наредил да съблекат мъченика и да го бият с волски жили. Дълго го били, а глашатаят викал:\r\n- Калиник, познай боговете и ги призови, и те ще те избавят от мъките!\r\nНо светият мъченик се смеел над мъчителя и мъките, и високо говорел:\r\n- Ти ме заплашваше с големи мъчения, а ми налагаш най-слабите мъки. Нанеси ми повече рани, предай ме на по-люто мъчение, понеже аз не се боя от огъня и не се ужасявам от меча, смея се над смъртта, тъй като очаквам от моя Бог вечен живот. Тогава князът заповядал да повесят страдалеца на дърво и да стържат тялото му с железни остриета. Така остъргали плътта му до костите.   Но светецът продължавал да се смее над мъчението, като че на мъки било подхвърлено не неговото, а чуждо тяло, и казвал на княза:\r\n- Заповядай още по-силно да ме стържат, понеже, колкото повече стържеш тялото ми, толкова повече се насища душата ми: на мен ми помага Христос. Укрепяван от Неговата благодат, аз не усещам болка от мъченията.\r\nСлед това мъчителят наредил да свалят от дървото Христовия страдалец, да го обуят в железни ботуши с остри гвоздеи отвътре, да го закарат в град Гангри, отстоящ на седемдесет поприща от Анкира, и там да го изгорят. Той решил така, тъй като в този град Калиник обърнал твърде много хора към Христа. Мислел, че като видят мъченическия край на Калиник, тези новообърнати ще се ужасят и ще се върнат в предишната вяра. И така, разяреният княз предал Христовия воин в ръцете на своите жестоки войници и им дал заповед: да яздят на бързи коне, а мъченика да гонят пред себе си, принуждавайки го с побои да върви по-бързо. Обут в железни ботуши с гвоздеи, мъченикът ходел, сякаш че не усещал болка, и пеел Давидовия псалом:\r\n“- Твърдо се уповавах на Господа, и Той се наклони към мене и чу моите вопли; извлече ме от страшен ров, от тинесто блато, постави на камък нозете ми и утвърди стъпките ми\" (Пс. 39:2-3).\r\nТака той вървял по определения път пред конниците без всякаква принуда. Когато минали шестдесет поприща и дошли на мястото, наречено Матрика, от силния слънчев пек воините започнали да се измъчват от силна жажда. Било месец юли. Никъде нямало вода по пътя, така че и самите воини, и конете им едва дишали. Тогава те завикали към светеца със сълзи:   - Рабе на истинския Бог, помилуй ни, отчаяните в живота си, помоли твоя Бог да ни даде вода, за да не умрем. Чували сме, че твоят Бог е всемогъщ. Забрави, че ти причинихме страдание: не по наша воля, а по нареждане на княза те мъчехме.\r\nКато видял, че умират от жажда, свети Калиник се смилил над тях и като желаел да стори добро на враговете си, застанал до случилия се на пътя камък, вдигнал очи към небето и започнал да се моли:\r\n- Владико на небето и земята, на морето и на всички твари! Ти в древност си напоил с вода от камък странстващите в пустинята Моисей и народа с него. Покажи и сега чудесата Си: нека по Твоята заповед от този камък да потече вода и да напои тези жадуващи, за да станат явни Твоите дела и на тези, които не Те познават, и да се прослави Твоето свято име.\r\nЕдвам завършил молитвата си, и от камъка веднага бликнал извор от жива вода. Всички пиели, утолявали жаждата си и високо викали:\r\n- Велик е християнският Бог и по-славен от всички!   Оттогава изворът не престанал да тече във вечна памет на Божието чудо, извършило се по молитвите на мъченика.\r\nКато се разхладили достатъчно, воините и конете им преминали останалия път без затруднения и пристигнали в Гангри. Не им се искало да предадат на смърт своя благодетел Калиник, избавил ги от гибел по пътя. Но като се боели, че князът ще се разгневи и ще предаде на смърт самите тях, изпълнили заповедта му. Като разпалили пещта, поставили мъченика близо до самия пламък. А той, като се радвал и веселял, осенил себе си с кръстното знамение и започнал да се моли:\r\n- Отче небесни! Благодаря Ти, че ме удостои да умра за Твоето свято име. Приеми в мир духа ми и посрами Твоите врагове, всесилни Боже!\r\nС тези думи той влязъл в самата среда на пламтящия огън на пещта и като легнал, предал светата си душа в ръцете на Бога. Когато пещта угаснала, честното му тяло било намерено невредимо. Вярващите го взели и го погребали с подобаваща чест, като прославяли Отца, Сина и Светия Дух, Единия в Троица Бог. Да бъде на Него и от нас чест и слава, и винаги, и во веки веков. Амин.\r\n© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски. ", "date": "2019.07.29", "title": "Св. мъченик Калиник"}
{"url": "https://www.actualno.com/analysis/rusko-izdanie-ukrajna-e-neizlechimo-bolna-ot-vojna-news_772414.html", "text": "      Украйна е неизлечимо болна от война. Това пише руският журналист, поет и военен кореспондент Анна Долгарева в материал за вестник \"Взгляд\", цитиран от агенция \"Фокус\".      В Украйна \"Слугата на народа\" получи това, което искаше - той напълно контролира парламента и следователно - правителството. Президентът Зеленски може да направи всичко – да промени напълно установените държавни традиции, да премахне корупцията, да вкара в затвора престъпниците, да промени законодателството, спасявайки страната от чудовищните закони, като . И накрая да спре войната.   Не знам дали Зеленски ще направи всичко това. Въпреки че шансът той да се справи с корупцията и с промените в законодателството, премахвайки доста абсурдни закони, са доста големи. Но той няма да спре войната. Защото в момента Украйна не е жизнеспособна .\r\nНека извадим външнополитическия фактор. Въпреки че, като цяло, е съвсем ясно, че Украйна изобщо не обслужва интересите си, дори не и европейските, но американските интереси. Съдейки по факта, че на международните платформи, украински делегации продължават упорито да повтарят санкциите срещу Русия, необходимостта от забрана на „Северен поток-2“ курсът не се променя, музиката е поръчана все пак. Но дори и това не е най-важното.  Основното нещо е разрушената икономика на Украйна и голяма олигархия, чийто бизнес сега е твърдо свързан с войната. Основното нещо е невъзможността да се възстанови тази икономика в някакви разумни срокове и затова е необходимо да се обясни къде отиват парите. Парите отиват за война с Русия.\r\nОсновният проблем са хилядите доброволци с боен опит и вродени украински способността да сложат в джоба няколко гранати. За тези, които са преминали през Антитерористичната операция (АТО), цялата Украйна вече стене, тук и там новинарски сайтове експлодират с послания: \"Атошник\" е убил, изнасилил, подпалил, убил и застрелял себе си\". Оставени без война и намиране на подходящ лидер за себе си, тези хора с повредена психика могат да се превърнат в ужасна сила. Всички тези неща връзват ръцете и краката на “Слугата на народа”. Но има още.\r\nЩе го разбере ли Украйна, ако въпреки всичко реши да спре войната, ако изведнъж се окаже наивният и благороден герой от самата поредица “Слугата на народа” Голобородко, благодарение на когото, изобщо, беше избран? (Разбира се, няма да се окаже, но си представяме хипотетична ситуация).       Дали украинците, които са дали живота си за призрака на пет години, разбират простата истина: Те не могат да бъдат върнати?\r\nДа, украинците гласуваха за Зеленски-Голобородко, защото той е сладък и красив, защото той е нова фигура в стъпкана политическа поляна и защото по време на управлението на Порошенко стандартът на живот на украинците е паднал няколко пъти. Но дали украинците гласуваха против войната?\r\nЕто един прост факт: самоиздигнатият Алексей Гончаренко премина от Одеса във Върховната рада. Същият Гончаренко, който се подигра на мъртвите в Дома на профсъюзите, този, който стана символ на срама на Одеса. Той събра почти 30 процента от гласовете, оставяйки след себе си кандидат от партията \"Зеленски\". Това означава, че Одеса не си е направила изводите. И това е Одеса, руски град, перлата край морето.\r\nНяма и не може да има изводи. Украйна е сериозно болна, украинците са сериозно болни и безумни. В тази война вече има умишлени губещи - и именно тези, които са изгубили ума си в пушеците ѝ. Тези, които по-късно може би ще се оглеждат объркано и ще си помислят: “Защо, какво сме направили?” Ще кажат, че никога не са подкрепили АТО, че в АТО само са чистели и готвели. , Украйна се нуждае от война, Украйна не е жизнеспособна без война, а украинците, които поеха черната плесен на омразата, не могат да си представят живота без война. Спорите на тази черна плесен изгарят отвътре, лишават живота от смисъл. Няма лечение, дори Зеленски да не е марионетка на Коломойски, а силен и мъдър независим политик. И да не говорим за хирургичното лечение, завършва анализът на авторката.       ", "date": "2019.07.29", "title": "Руско издание: Украйна е неизлечимо болна от война"}
{"url": "https://www.actualno.com/bgfootball/venci-stefanov-smjata-che-ako-njama-obryshtalki-njama-da-ima-koj-da-hodi-na-mach-news_772470.html", "text": "      Да има \"обръщалка\" е нещо нормално за футбола - иначе защо да ходят на мач хората? Тази теза изказа пред bTV президентът на \"Славия\" Венцислав Стефанов.      Футболният деятел се оплака, че обществото \"се изродило\" и даде за пример за тезата си как слушал някакви младежи, докато отивал на мач, да си говорят за коефициенти. Те не отиват да гледат как някой ще се представи, а мислят само за коефициенти, обясни Венци Стефанов.   Стефанов шокира с думите, че за 25 години само веднъж съдия дошъл при него \"да си иска\", като отрече, че той е проявявал инициатива по въпроса в други случаи. Едно \"70-80% от ръководителите във футбола\" обаче правели така.\r\nСъщевременно президентът на \"Славия\" похвали Бойко Борисов, защото събра на среща контролиращите най-големите клубове в България. По думите на Стефанов, след срещата най-горещите фенове на ЦСКА, на \"Левски\" се укротили - иначе можело да се стигне \"до смъртни случаи\".   ", "date": "2019.07.29", "title": "Венци Стефанов смята, че ако няма \"обръщалки\", няма да има кой да ходи на мач"}
{"url": "https://www.actualno.com/society/jylt-kod-za-dyjd-s-grymotevici-e-v-sila-za-11-oblasti-na-stranata-news_772360.html", "text": "      Жълт код за дъжд с гръмотевици е в сила за 11 области на страната за днес (29 юли). Това сочи справка на сайта на Националния институт по метеорология и хидрология (НИМХ).      Предупреждението е в сила за областите: .   В тези райони се очакват краткотрайни интензивни валежи и гръмотевични бури. Възможни са и градушки. ", "date": "2019.07.29", "title": "Жълт код за дъжд с гръмотевици е в сила за 11 области на страната"}
{"url": "https://www.actualno.com/balkani/magistralnite-taksi-v-syrbija-poskypnaha-ot-dnes-29-uli-news_772435.html", "text": "      В понеделник, 29 юли, пътните такси по сръбските магистрали ще се увеличат с 12 %, съобщава сръбската медия РТС, цитирана от БГНЕС.      По магистралата Белград-Ниш, в зависимост от категорията на превозното средство, таксата за изминат участък ще струва между 450 до 5 410 динара. В участъка от Ниш до Димитровград пътната такса ще варира от 210 до 1 250 динара.\r\nКогато става дума за магистрала за Хърватия, в зависимост от категорията на пътни превозни средства от Белград до Шид, тя трябва да бъде между 410 до 2 530 динара.\r\nОтсечката Белград-Суботица ще бъде таксувана между 320 до 3 740 динара. От Ниш до Прешево ще се заплаща такса от 600 до 3 630 динара.  Обобщено:\r\n1. Цариброд до Ниш – 210 динара (1,78 евро)\r\n2. Белград до Ниш – 900 динара (7,65 евро)    3. Ниш до Прешево – 600 динара (5,10 евро)   4. Белград до Шид – 410 динара (3,48 евро)\r\n5. Нови Сад до Белград – 240 динара (2 евро)\r\n6. Белград до Суботица – 630 динара (5,35 евро)\r\nТаксите могат да бъдат заплащани в динари, евро или с банкови карти.   По сръбските автомагистрали разрешената скорост е 130 км/ч, като се мери времето, за което стига дадено превозно средство от пункт до пункт. Освен контрола на средната скорост, сръбските полицейски власти използват подвижни радари, както и необозначени полицейски автомобили, оборудвани с камери, които снимат нарушенията. ", "date": "2019.07.29", "title": "Магистралните такси в Сърбия поскъпнаха - от днес, 29 юли "}
{"url": "https://www.actualno.com/dobrich/ot-dobrichko-potvyrdiha-koljat-prasetata-pod-nadzora-na-voenna-policija-news_772608.html", "text": "      Освен ветеринарен лекар, в кланиците вече влиза и военна полиция, стана ясно на заседанието на Областната епизоотична комисия в Добрич. Пет са регистрираните кланици на територията на областта.      Броят на прасетата в задните дворове в Добричка област е 971. Най-много са животните в община Добричка – 352. Стопаните в Генералтошевско отглеждат за лични нужди общо 227 прасета, в Каварненско – 200, в общините Балчик, Тервел и Шабла са съответно 66, 63 и 17.   В село Козлодуйци, където се намира и най-големият в България свинекомплекс с 60 000 прасета, хората са спазили договорката за изколят свинете, отглеждани в задните дворове, срещу 250 лв., осигурени от свинекомплекса, за да не застрашат бизнеса. Само едно прасе в селото все още не е заклано, тъй като собственикът му не е в Козлодуйци, уточни директорът на Областната дирекция по безопасност на храните д-р Борислав Каменов. По негови данни другите свинекомплекси в района са между селата Ловчанци и Миладиновци с 849 животни, Карапелит – 900, Дъбовик – 12 300, Септемврийци – 6279, а в Дъбовик има три ферми, в две от които по 729 свине майки, а в третата – 6000 подрастващи прасета.\r\nОколо кланиците е определена 20-километрова санитарна зона, а месото, което излиза от тях, е само от регистрирани прасета, уточни д-р Каменов. Към момента на територията на Добричка област доказаната Африканска чума е само при диви свине, последният случай от които е от блъснато край Дуранкулак диво прасе, каза още д-р Каменов.  В Добричка област е обявено бедствено положение заради опасност от Африканска чума. На стопаните, които отглеждат прасета за лични нужди в дворовете си, е даден срок до 5 август да ги заколят и да използват месото за консумация. След този срок животните ще бъдат умъртвявани, а неспазилите разпореждането ще понесат финансови санкции в размер от 150 до 1000 лв. ", "date": "2019.07.29", "title": "От Добричко потвърдиха: колят прасетата под надзора на военна полиция"}
{"url": "https://www.actualno.com/europe/otroven-li-e-navalni-dokato-za-poreden-pyt-leji-v-zatvora-news_772456.html", "text": "      Руският опозиционен лидер Алексей Навални, който беше преместен от затвора в болница, вследствие на алергична реакция, може да е бил изложен на въздействието на \"неизвестно химично вещество\", каза неговият лекар, цитиран от АФП.       30-дневна присъда лишаване от свобода заради провеждането на масов протест, след като властите блокираха изтъкнати опозиционни кандидати да участват в изборите в Москва. Неговата говорителка Кира Ярмиш в неделя заяви, че той е на лечение след \"тежка алергична реакция\", припомня БГНЕС.   Личният му лекар Анастасия Василиева, след посещението си в болница при Навални, по-късно сподели във Facebook, че той страда от подути клепачи и многобройни абсцеси по врата, гърба, торса и лактите. \"Не можем да изключим, че кожата му е била изложена на токсин и е била повредена чрез неизвестно химично вещество от трети човек\", каза тя, добавяйки, че Навални никога не е имал алергии.\r\nПо-рано през деня, Ярмиш каза, че източникът на алергичната реакция не е бил определен. \"Понастоящем той е в отделението под надзора на полицейски служители. Получава необходимата медицинска помощ\", добави тя.  Леонид Волков, бивш шеф на кампанията на Навални, каза, че е получил  подобна алергична реакция, след като миналия месец изтърпя наказание в  същия затвор за нарушения на законите за протестите. Той отхвърли  подозренията за \"конспирация\", призовавайки в своя акаунт в Twitter за  \"сериозна проверка\" на хигиенните стандарти в затвора“.\r\nНавални се надяваше да се изправи срещу президента Владимир Путин на изборите миналата година, но бе възпрепятстван заради обвинение в измама, което той и мнозина негови привърженици и независими анализатори твърдят, че е политически мотивирано.   43-годишният политик е изтърпял няколко кратки затворнически присъди за протестната си дейност. Преди две години Навални трябваше да пътува до Испания за операция, след като при улично нападение беше почти ослепен.    Хоспитализирането на Нивални се случва само ден, след като по време на демонстрации заради отказа на официалните власти да допуснат 30 опозиционери на местните избори в Москва. ", "date": "2019.07.29", "title": "Отровен ли е Навални, докато за пореден път лежи в затвора?"}
{"url": "https://www.actualno.com/society/chsi-predizvikal-skandal-s-libija-zaradi-tankera-badr-njama-da-raboti-2-godini-news_772453.html", "text": "      Частният съдебен изпълнител (ЧСИ) Тотко Колев е лишен от права за 2 г., глобен е и с 4000 лв., тъй като е допуснал тежки нарушения по казуса с либийския танкер \"Бадр\". Решението е на Върховния касационен съд (ВКС) от 18 юли т.г. и е окончателно, съобщава lex.bg.      За случая пръв съобщи сайтът за разследваща журналистика \"Биволъ\", като той ескалира точно преди коледните празници. Тогава либийският екипаж на кораба е принудително отстранен, а името на танкера - сменено, на \"Бдин\". В операцията, водена от Александър Василев Лонгочев, действащ полицай от СПС-София, който беше освободен от работа впоследствие, участват \"Морска администрация\" и Гранична полиция. Те де факто са физическите изпълнители на Колев, който предава танкера на българската компания \"Булгаргеомин\" след проведена публична продан заради дълг от над 9 млн. долара - но с морска ипотека от гръцки нотариус, за която самият нотариус твърди, че е фалшива и заради която има . А завземането на кораба става, макар на първа инстанция и в България либийците да печелят съдебния спор и няколко дни след операцията българският съд окончателно отсъжда в тяхна полза.   В отговор на случилото се Либия заплаши, че ще бъдат задържани всички български кораби, които навлизат в либийски води. В крайна сметка \"Бадр\" се върна на Бургаското пристанище, след като беше поел курс към Украйна.\r\nСрещу Тотко Колев започнаха разследване за длъжностно престъпление и две дисциплинарни дела, обобщава в. \" \". Дисциплинарната комисия на Камарата на частните съдебни изпълнители наказа Колев, след като прие, че той е извършил 4 нарушения по случая с либийския кораб, като две от тях са особено сериозни и с тях е уронил престижа на професията, съдебните институции и международния авторитет на България.  ВКС посочва, че Колев не е уведомил длъжника и така не му е позволил да упражни правото си на защита срещу издадената заповед за изпълнение.\r\nНай-тежкото нарушение на Колев обаче е, че е пренебрегнал акт на съда в Бургас, с който е било спряно незабавното изпълнение. На 30 януари 2018 г. \"Булгаргеомин\" поискала от него да извърши опис и публична продан на танкера и той насрочил описа за 8 февруари 2018 г. Колев изпратил призовка за принудително изпълнение до длъжника чрез капитана на кораба, който отказал да я вземе, но той я приел за редовно връчена. Ден преди насрочения опис адвокатът на длъжниците представил пред ЧСИ молба с определение на районния съд в Бургас, с което е спряно предварителното изпълнение. Тотко Колев поставил резолюция, че я оставя без уважение. С това описът на кораба бил извършен, а на 11 април танкерът бил продаден на \"Булгаргеомин\" за 10 137 210 долара. ВКС обяснява, че Колев е бил длъжен да се подчини на разпореждането на съда и да преустанови всички изпълнителни действия.   Другото тежко нарушение на Тотко Колев е, че не е уведомил НАП за започналото принудително изпълнение, за да бъде извършена проверка дали длъжникът има задължения към държавата. Съдът подчертава, че преди ЧСИ да получи такова удостоверение от НАП, той няма право да продължи производството.    Последното установено нарушение на Колев е, че документите по изпълнителното дело са били разхвърляни в служебния му архив, а голяма част от тях били и с дублирани номера.\r\nМеждувременно в историята се появи още един щрих - , че евродепутатът от ГЕРБ Емил Радев е пробвал да влезе в историята като посредник и с предложение към Либия да освободи танкера срещу 4,5 млн. евро. Той е действал с помощта на оръжейния търговец Николай Гигов и един от собствениците на сметопочистващата фирма \"Титан\" Димитър Борисов, твърди сайтът за разследваща журналистика. Радев изразява несъгласие с информацията от материала, но без да уточнява какво е неточно. ", "date": "2019.07.29", "title": "ЧСИ, предизвикал скандал с Либия заради танкера \"Бадр\", няма да работи 2 години"}
{"url": "https://www.actualno.com/europe/papa-francisk-prostitucijata-e-zyl-porok-kojto-prinizjava-jenite-do-robi-news_772581.html", "text": "      Проституцията е „зъл порок“, който принизява жените до роби, и често се извършва от мъже, които определят себе си като християни. Това написа папа Франциск в предговора към книга, публикуван от италианските медии в понеделник, съобщава АФП, цитирани от БГНЕС.      „Всички форми на проституция се равняват на робство, криминален акт, отвратителен порок, който бърка правенето на любов с изтезаването на беззащитна жена“, се посочва в текста, публикуван в италианския вестник „Република“.   „Човешко същество никога не трябва да бъде продавано“, пише Светият отец в предговора към книгата на Алдо Буонауто – свещеник, назначен от благотворителна организация на католическата църква да се грижи за бедните, хората в беда и проститутките.\r\n\"Това е болест на човечеството, погрешен начин за осмисляне на обществото. Освобождаването на тези бедни роби е милостив жест и задължение за всички хора на добра воля“.  \"Никой не трябва да отклонява погледа си или да мие ръцете си от невинната кръв, разлята по улиците на света\", каза той.\r\nПапата посети и един от центровете за прием в общността, където се срещна с \"разпънати\" жени и помоли за тяхната прошка за \"изтезанията, които трябва да понесат заради клиенти, много от които се наричат християни\".    ", "date": "2019.07.29", "title": "Папа Франциск: Проституцията е зъл порок, който принизява жените до роби "}
{"url": "https://www.actualno.com/politics/bojko-atanasov-popita-zashto-ima-tolkova-mnogo-sporazumenija-po-dela-za-organizirana-prestypnost-news_772465.html", "text": "      Очаквам да се появи втора кандидатура за поста главен прокурор. Това заяви издигнатият от десетина граждански организации следовател Бойко Атанасов.      Атанасов посочи, че очертаващият се засега като победител за нов главен прокурор Иван Гешев ръководи звеното в прокуратурата, което трябва  да се пребори с корупцията. \"Атестация са присъдите – доколкото ми е  известно, Специализираната прокуратура не работи така, както трябва\",  заяви следователят и напомни, че има куп споразумения при повдигнати  обвинения за организирана престъпност и това не изглежда като вършене на  работа в името на правосъдието. По доклад на самия Гешев отпреди  година, са постигнати след споразумения между обвинението и подсъдимите.   \"От това лъха една безсилна злоба. Мен не ме интересува какво ще кажат  една шепа от този кръг лица. Мен ме интересува какво ще каже  обикновеният българският гражданин\" – това каза Иван Гешев във връзка с срещу кандидатурата му. За пореден път той не коментира и с Александър Ваклин - човекът, който е лицето на прокуратурата по скандалното дело \"Десислава Иванчева\".\r\nАтанасов коментира пред bTV, че неговата атестация е била нарочно извадена точно като се развива процедурата за нов главен прокурор. Дано бъде извадена и на г-н Гешев, иронично каза той. „За мен бяха употребени какви ли не компромати – отговорих на предизвикателството, като изказах мнение какъв трябва да е главният прокурор”, обобщи следователят.  Същевременно Атанасов обяви, че не вярва, че изходът от процедурата е предрешен. И поиска от ВСС да даде отговори на гражданите – заради кандидатурата на Гешев. ", "date": "2019.07.29", "title": "Бойко Атанасов попита защо има толкова много споразумения по дела за организирана престъпност"}
{"url": "https://www.actualno.com/balkani/nad-40-dushi-sa-raneni-pri-katastrofa-mejdu-kola-i-avtobus-v-cherna-gora-news_772631.html", "text": "      41 души са ранени при пътно произшествие с участието на автобус и лек автомобил недалеч от град Плевля - в северната част на Черна гора, предаде БГНЕС.      В болницата на града са настанени 26 души. Двама, шофьорите на автобуса и на лекия автомобил, са в тежко състояние. След сблъсъка автобусът се е отклонил, излязъл от шосето и е паднал в близкия ров. Той е пътувал от черногорския град Никшич за сръбския Върбас. Сред ранените има граждани на Сърбия и Черна гора. Причините за инцидента се изясняват.   Припомняме, че от началото на туристическия сезон на Балканите рязко нарасна броят на пътните инциденти. Само за последната седмица по пътищата на Сърбия са загинали девет души. Вчерашната неделя пък бе белязана от множество ПТП-та със загинали и ранени у нас. ", "date": "2019.07.29", "title": "Над 40 души са ранени при катастрофа между кола и автобус в Черна гора"}
{"url": "https://www.actualno.com/crime/komputyrni-igri-li-sa-prichinata-obvinenijat-za-hakerskata-ataka-sreshtu-nap-da-byde-hvanat-news_772455.html", "text": "      Историята за професионалното израстване на Кристиян Бойков, който се прочу като за безпрецедентната срещу НАП, намира място на страниците на в. \" \". Тя е разказана под формата на литературно произведение - с множество лирични описания и твърдения.      Един от основните щрихи е как Кристиян постъпва на работа в TAD Group - след като се проучва още като ученик с , за която съобщава в телевизионен ефир, тъй като никой в образователното министерство не обръща необходимото внимание. Според вестника, лично собственикът на TAD Group Иван Тодоров, който е описан като много опитен в развитието на франчайзи - всъщност TAD Group е американска компания, го наема.   Съгласно материала, Бойков веднага почва да общува във форум, създаден от компанията - xaker.bg. В началото само чете, но по-късно и пише. Пише отпуснато, хвали се, че е успял да пробие паролите на разследваща полицайка.\r\n\"Имах възможността да \"бодна\" keylogger флашчица на една разследваща компютъра, който беше XP... П....а отиде до другия офис да вземе един документ\". С тази програма може да разбере всички пароли на жената.  В публикацията се твърди и, че Kpuccc, както се подписва младежът, решава да разкаже във форума \"Как да свием ЕГН-та\" и за други свои подвизи.\r\n\"Идеята, която ми хрумна, е, че ако знаем рождената дата на дадено лице, със съвсем малки усилия може да намерим негово ЕГН, като генерираме ЕГН-то на всички \"потенциални\" хора, които са се родили на същия ден, и започнем да ги въвеждаме ръчно в някой от регистрите и видим дали съответства на лицето, което търсим. Имаме две опции: Търговски регистър и Здравноосигурителен регистър на НАП. За да генерирате ЕГН-тата, може да използвате кода, който пресъздава алгоритъма, или да използвате вече компилиран... В някои от следващите теми мога да ви покажа как може да си поиграете с на някой човек живота благодарение на това, което ви показах днес\".\r\nТвърди се и, че Иван Тодоров опитал да наеме човек с подобрен профил на Кристиян, но той му отказал, защото бил видял как TAD Group два пъти хаква един от най-големите доставчици на мейл услуги в България. При първата е използван методът крос-сайт скриптинг (XSS). При него се вкарва JavaScript код директно в приложението, без той да бъде валидиран. Когато жертвата отвори съответната страница, кодът дава възможност на атакуващия да се сдобие с чувствителни бисквитки и други данни. Така са изтекли и данните на хората. От TAD Group уведомили хакнатата компания. Тя не ги наела, а сама отстранила проблема. Така спряла възможността за още такива течове, но изтеглените данни можело да бъдат ползвани.       Дали с тях, или не, но от TAD Group пак ударили компанията. Този път използвали уязвимостта на сайта към Man-In-The-Middle (“Човек по средата”) атаки. При нея хакерът може да прехване трафика на жертвата и дори да подмени съдържанието на разменено писмо. Така например може да смени банковата сметка преди плащане. Подобни атаки често са насочени срещу по-големия бизнес. 2 фирми от топ 100 у нас олекнаха с над 1 млн. евро при такива удари. И за това хакване от TAD Group са уведомили едната компания, но едва впоследствие. Действията си компанията представила като част от започнатата кампания за подпомагане на бизнеса да подсигури базите си данни и личната информация на потребителите си, преди те да са се превърнали в хакерска мишена.\r\nКакво прави Кристиян по това време - има “домашни”. Поне така се разбира от служебния му компютър. Когато не е зает с тях обаче, играе компютърни игри. И това го проваля, твърди в. \" \".\r\nКогато данните от НАП изтичат на 15 юли всички смятат, че ударът е направен през операционната система Linux. Ударена е услугата за възстановяване на ДДС от чужбина. Ползвана е SQL инжекция, за да се вземат базите данни. SQL инжекциите обикновено са 1 ред код, написан на SQL (бел. ред. - ). Въпросният код се пуска в някое празно поле за дадена заявка (дори търсачка върши работа). Това я чупи и тя показва колоните и редовете на дадена база данни. А когато имаш имената на тези колони, лесно ги добавяш в нова SQL инжекция и това ти изплюва цялата база с тези идентификатори.\r\nСлед два дни отдел \"Киберсигурност\" на ГДБОП намира улики в един файл. Следата е в документа DEC73_DETAILS. В него има повече от 300 000 записа за доходите на различни хора. Самите данни изглеждат така: DESKTOP-NSTGGRP/ Kpuccc,,11.05.2019 11:49, file:///C:/Users/ Kpuccc/AppData/ Roaming/LibreOffice/4. Kpuccc е името на компютъра на Бойков. Има подозрения, че файлът е отворен с Windows, а за атаката е ползван Linux. Да, но данните показват само през каква операционна система е прочетен документът, а не как е добит, твърди в. \" \". И добавя, че това станало, защото Кристиян играел компютърни игри под Windows и заради това използвал тази операционна система, за да отвори файла.\r\nБойков е заловен, иззети са 3 компютъра. Те са криптирани, но защитата на единия бързо бива разбита. Там разследващите откриват, че Бойков е имал достъп до файловете много преди да бъдат разпространени. Три дни преди пращането на данните до медиите на служебния компютър на Бойков са правени търсения с ЕГН-тата на премиера Бойко Борисов, главния прокурор Сотир Цацаров и депутата Делян Пеевски. Данните били запазвани във файл, кръстен \"Търсене за бивол\". Преди това Кристиян е издирвал информация и за адвокатска кантора \"Авиора консулт\", която е свързвана с адвокат Александър Ангелов, който пък отдавна е свързван с Пеевски. Тя също е в папката \"Търсене за бивол\". После търсел и евродепутата Емил Радев, а резултатите споделял с неустановено лице. На 11 юли младежът създал папката \"Математика за домашно\", в която имало 106 бази данни. 57 от тях били разпространени от Бойков, смята държавното обвинение. В мейла, изпратен до медиите на 15 юли, хакерът споменава, че има още документи. В \"Броене за домашно\" пък имало база данни, идентични с тези на НАП, както и много други специфични наименования на таблиците от тях, които той още не бил обработил. Имало и броя на записите във всяка от таблиците. Лично е сменил датите с 10 ноември 1989 година.      В компютъра на Кристиян обаче имало данни от банки, застрахователни и други фирми, които нямат договор с TAD Group. Затова следва акция в цялата TAD Group в България. Иззети са множество служебни компютри. А от този на Кристиян продължават да изскачат интересни неща. Много голям е течът на лична информация от няколко застрахователни дружества, казва в. \" \". Медията твърди, че в данните има номера на лични карти, имена, ЕГН и дори застрахователната история. В нея влизат например платени щети след причинена катастрофа. За щастие, при банковите данни течът е по-незначителен. Данните не са били изпращани, е показала експертиза. Затова се предполага, че целта била да се използват за киберрекет. Версията на разследващите е, че от TAD Group са хаквали компании, които не са им клиенти. След това са им казвали и целта е била да бъдат наети.\r\nЗасега за хакването на НАП са обвинени Кристиян и търговският директор на фирмата Георги Янков. Те са подведени под отговорност за тероризъм - пуснали данните с цел да всеят паника. Двамата са на свобода срещу гаранции от по 20 000 лв. Създателят на TAD Group в България Иван Тодоров още е в чужбина, но също ще бъде обвинен - като подбудител. Той е пуснат за издирване в Шенгенската информационна система, има и издадена Европейска заповед за арест. ", "date": "2019.07.29", "title": "Компютърни игри ли са причината обвиненият за хакерската атака срещу НАП да бъде хванат?"}
{"url": "https://www.actualno.com/analysis/turcija-i-nato-kakvo-e-bydeshteto-na-tezi-vse-po-razdeljashti-se-svetove-news_772589.html", "text": "       Дъг Бандоу       Външната и военната политика трябва да се променят заедно с обстоятелствата. В годините на Студената война имаше смисъл Вашингтон да изгради Организацията на Северноатлантическия договор и да направи Турция неин член. Днес доминираното от Америка НАТО има малко смисъл, а членството на Анкара - още по-малко.   Включването на Турция, което никой не бърка с демокрация в либерален западен стил, винаги е било малко смущаващо. През годините тази нация се оказа политически нестабилна, с периодична военна намеса в управлението. През 1974 г. Турция нахлу в Кипър и почти стигна до сблъсък Гърция, друга страна член на НАТО. Последващите слаби коалиционни правителства бяха малко склонни да се справят със сериозните проблеми на страната.\r\nЗа щастие, така и не се стигна до конфронтацията с Русия, а след разпадането на Съветския съюз, служители на Алианса положиха извънредно много усилия, за да подготвят нови задължения и най-накрая организираха мисии извън районите, които до голяма степен не са свързани с отбраната на Европа. Турция изигра малка роля във всяка една от тях.  Що се отнася до действията на САЩ, Анкара показа - но добра геополитическа преценка – с отказ да позволи на САЩ да отворят северния фронт срещу Ирак от турска територия през 2003 г. Това доведе до разрив с Пентагона, който преди това бе най-силният адвокат на Анкара в САЩ.\r\nНапоследък Турция играе до голяма степен злощастна роля в Сирия. В началото на сирийската война правителството на Ердоган позволи на членовете на „Ислямска държава“ лесно преминаване през границата. Контрабандата бе широко разпространена: зетът на Ердоган и петролният министър бяха обвинени, че са замесени в доходоносната, макар и незаконна търговия. В началото на 2018 г. Анкара започна офанзива срещу сирийските кюрди, които сътрудничиха със сили на САЩ срещу джихадистите. Настоявайки за създаването на буферна зона, Ердоган дори заплаши да се изправи срещу американския военен персонал.\r\nЕрдоган също се обърна и срещу Израел, което му струваше подкрепата от нейните застъпници в Америка. Анкара продължава да провокира Атина, като отказва да признае гръцкото въздушно пространство около островите близо до Турция и остава основна пречка за уреждане на кипърския въпрос. Откриването на в кипърски води доведе до по-нататъшно изостряне на конфликта между Република Кипър и Турция, предизвиквайки отмъщение от страна на Европейския съюз.       Ердоган също така редовно се заиграва с широко разпространените антиамерикански настроения в Турция, обвинявайки САЩ в участието им в проваления преврат отпреди три години. Без доказателства той обвини за пуча , възрастен мюсюлмански клирик, който живее в Америка от десетилетия. След това Ердоган критикува Вашингтон за това, че не е изпратил Гюлен в Турция за съдебен процес, въпреки че Анкара не предостави необходимите доказателства за екстрадиция. Правителството на Ердоган също арестува няколко американци, най-известният от които е пастор , на лекомислени основания, очевидно, за да ги използва като разменни чипове.\r\nЗлоупотребата със съдебната система беше само един компонент от плъзгането на Турция към автокрация. Анкара се превръща във все по-несвободна държава, в която опозицията или дори критиките към президента и управляващата партия може да доведат до загуба на работа, отстраняване от длъжност и затвор. Опитът за преврат, за който мнозина анализатори уличиха Ердоган в планирането, предостави идеалното извинение за масова чистка.\r\nНищо от гореизложеното, освен задържането на Брънсън, нямаше значение за администрацията на Тръмп. Въпросът, който сега заплашва Алианса, е закупуването от Анкара на за противовъздушна отбрана. Нарастващото отчуждение между САЩ и Европа насърчи турския лидер да погледне на Изток, особено след като руският президент Владимир Путин бързо демонстрира подкрепа към него по време на опита за преврат през 2016 г. Тръмп обвинява администрацията на Обама за провала на сделката за „Пейтриът“, но това беше решението на Ердоган; в крайна сметка той може да е искал по-добра защита срещу американските самолети.\r\nПентагонът се опасяваше, че едновременната експлоатация на С-400 и F-35, която Турция планира да закупи, ще подобри способността на Русия да сваля американските самолети при всеки бъдещ конфликт. Заместник-министърът на отбраната Елън Лорд обясни: „Ние се стремим само да защитим дългосрочната сигурност на програмата F-35\". Въпреки серията американски жалби, искания и заплахи, Анкара прие доставките от Русия. Вашингтон отговори, като забрани Анкара да закупува F-35.\r\nОсвен това Вашингтон планира да изхвърли Турция от производствената програма на F-35. Администрацията обмисля икономическите наказания за турското правителство и официални лица.      Британският вестник The Independent предположи, че „провалът на Тръмп да накаже Ердоган ще бъде пропуснат шанс да се обърне злонамерената програма на Путин за внасяне на разкол в ЕС, НАТО и всяка друга организация, за да се запазят амбициите на Русия в пейзажа след Студената война“. Въпреки това е малко вероятно Анкара да капитулира. Санкциите само биха увеличили двустранната враждебност и вероятно биха накарали Турция да затвори въздушната база в „Инджирлик“ за американците.Турция също така би могла да заеме кюрдска територия в Северна Сирия.\r\nПо-добър подход би бил избягването на по-нататъшни санкции и натиск за спиране на , като е вероятно да последва и прогонването ѝ. (Също така ядрените оръжия на Америка трябва да бъдат изтеглени от \"Инджирлик\", независимо от разрешаването на настоящия спор). Това би било дълго закъсняла стъпка Алианса, който досега демонстрира неприлично желание за разширяване.\r\nЕдинствената сериозна потенциална заплаха за сигурността за Европа днес е от Русия. И все пак на Турция не може да се има доверие дали ще вземе страната на НАТО в конфликт. Външната политика на Анкара сега се различава значително от тази на западните държави и отношенията ѝ с Русия, включително сътрудничеството в Сирия. Наистина, точно както след преврата Ердоган реши, че не може да се довери на офицерите си в НАТО, Алиансът не може да се довери на турски служители, които може да се окажат същински русофили.\r\nМисълта за излизане на Анкара провокира ужас сред някои членове на външнополитическата общност. Неназован „висш служител на Държавния департамент“ настоя, че „Турция е и остава важен съюзник на НАТО, важен партньор на САЩ. Нашите взаимоотношения не се дефинират единствено от въпроса за С-400“. Въпреки това предефинирането на Анкара само ще формализира променящите се отношения. На практика Турция вече е „изгубена\" за Алианса. Изкореняването на всякакви илюзии за отношенията би могло да даде по-добра възможност на САЩ да преговарят с Анкара за Сирия или който и да било друг въпрос.\r\nРазбира се, Ердоган няма да бъде вечно президент. Уолтър Ръсел Мийд, журналист от The Wall Street Journal, твърди, че „Вашингтон трябва да помни, че Турция е по-голяма от един човек и да се съсредоточи в дългосрочен план\".   Турското население вече е едно от най-враждебните към Америка в света, като само 18% от него гледа на САЩ благоприятно. Данните са за 2017 г. Невероятните 72% ни възприемат като „голяма заплаха\". Това е най-високото ниво сред 30-те държави, в които изследователският център „Пю“ е провел изследването.\r\nНещо повече, нарастващата ислямизация в Турция отразява повече народни убеждения, отколкото правителствена политика. Това прави противопоставянето срещу Америка по-вероятно и по-малко вероятно помирението с Израел. Предишните националистически правителства третираха Гърция и Кипър по-студено и кюрдските граждани по-строго, отколкото го прави Ердоган.\r\nАманда Слоут от Института „Брукингс“ отбеляза: „Анкара се чуди дали Вашингтон се грижи за нуждите си от сигурност и Вашингтон се чуди дали Анкара е надежден съюзник“. И двата отговора са не. Но това няма да се промени. Малко вероятно е че НАТО, въпреки огромното си желание за приемането на нови членове, щеше да покани Турция в редиците си, ако тя кандидатстваше в настоящия момент, отбелязва още американското издание.  ", "date": "2019.07.29", "title": "Турция и НАТО - какво е бъдещето на тези все по-разделящи се светове?"}
{"url": "https://www.actualno.com/europe/boris-djonsyn-harchi-100-mln-paunda-za-moshtna-propaganda-za-brexit-bez-sdelka-news_772628.html", "text": "      Британският премиер Борис Джонсън се готви да проведе най-голямата правителствена пропагандна кампания след Втората световна война в опит да обедини обществеността зад плана си за Brexit, съобщава британският в. Daily Telegraph.      Новото консервативно правителство на Джонсън ще отдели през следващите 3 месеца около 100 млна. паунда за реклама, като значима част от кампанията, пише изданието като цитира неназовани правителствени източници.   Посочва се, че инициативата ще е \"най-голямата рекламна кампания от Втората световна война, за да се подготви Великобритания за Brexit без сделка, с безпрецедентни маркетингови акции чрез билбордове, по радиото и телевизията\".\r\nПървият министър на Шотландия Никола Стърджън, която трябва да се срещне с Джонсън по-късно днес, написа в Туитър, че финансирането на кампанията е \"позорно пилеене на пари\".  Правителството на Джонсън действа, предполагайки, че Великобритания ще напусне без сделка, написа вчера във в. Sunday Times държавният министър Майкъл Гоув.\r\nГоув, който е начело на подготовката за излизане без сделка, посочи, че целият апарат на правителството работи с всички сили\", за Brexit без споразумение.   Финансовият министър Саджид Джавид написа вчера във в. Sunday Telegraph, че правителството ще финансира една от най-големите кампании за публично информиране\", за да подготви хората и бизнеса за Brexit без сделка.     ", "date": "2019.07.29", "title": "Борис Джонсън харчи 100 млн. паунда за мощна пропаганда за Brexit без сделка"}
{"url": "https://www.actualno.com/asia/v-honkong-naprejenieto-i-bitkite-ne-spirat-video-news_772457.html", "text": "      Пореден ден на преживя Хонконг - заради законопроекта за екстрадиция без споразумение, който предизвика реакция от местните жители, които се опасяват, че така законно в Китай ще бъдат екстрадирани критикуващи китайския режим. Демонстрациите са отговор на подозренията, че правителството използва  банди от китайската мафия - \"Триадите\", след нападения с палки от неизвестни срещу мирни протестиращи  миналата седмица.      Сега битките с полицията се съсредоточиха в жилищен квартал близо до Офиса за връзка, който представлява Пекин в полуавтономния център, който и миналата седмица беше замерян с яйца и блажна боя, предаде Агенция \"Фокус\".\r\nПолицията и протестиращите продължиха битките часове наред, след като десетки хиляди демонстранти проведоха поредица от неразрешени шествия през града.\r\nГрупа от около 200 протестиращи се насочиха към Офиса за връзка на Китай, където бяха пресрещнати от полицията за борба с безредиците, която използваше високоговорители, призоваващи демонстрантите да сложат край на \"незаконното си събрание\". В крайна сметка бяха използвани сълзотворен газ и гумени куршуми срещу протестиращите, които реагираха със залпове от тухли и камъни, но демонстрантите бяха отблъснати от силите на реда.    Репортери на AFP свидетелстват за множество арести, извършени полицаи от елитните отряди на \"Раптор\". Двама журналисти са били видени да получават медицинска помощ, след като са били ранени, докато поне един протестиращ е имал рани по лицето.\r\nВтора, по-голяма демонстрация се проведе в популярния търговски район \"Козауей Бей\" където протестиращите изградиха барикади и блокираха основна пътна артерия, но там полицейското присъствие беше значително по-слабо.     ", "date": "2019.07.29", "title": "В Хонконг напрежението и битките не спират (ВИДЕО)"}
