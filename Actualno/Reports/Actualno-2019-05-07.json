{"url": "https://www.actualno.com/silistra/dimityr-stefanov-ne-sym-se-oblagodetelstval-ot-tova-che-sym-kmet-na-tutrakan-news_746679.html", "text": "   , заяви градоначалникът Димитър Стефанов в отговор на медийни публикации, че е купил ниви на занижени цени. Става въпрос за вписаните му в две покупки на земи през 2017 г. Визирани са две ниви. Едната е с площ в местността „Каля Вачи“ за 206 лева, а другата – в местността „Дълбок дол“ за 794 лева.      „В продължение на повече от две години съм купил и декар и половина изоставено лозе, което не знам даже къде се намира. През 2017 г. по молба на самия продавач купих шест декара земя. В декларацията е вписана , но нека някой в България каже, че декларира имотите при продажба не на данъчна, а на пазарна оценка. . В интерес на истината за рентата, която се полагаше за миналата година, изпратих човек да я вземе, . “, каза Стефанов.  „Първите шест декара, които се цитират в сайтовете - земеделска земя и това изоставено лозе, за него купувачът ми каза: \"И него ти го давам, не ми трябва\". Може би този терен, на който се намира лозето, е необработваем. Самозалесил се е с храсти. Тези шест декара и трите декара от 2018-та година се намират близо до моята орехова градина, която съм я садил много преди да стана кмет. Исках да си увелича площите с ореховия масив. Предложиха ми шест декара и три декара, които са в съседство. Доколкото знам собствениците им са роднини. Моята градина се намира точно на отсрещната страна на шосето. Купените през 2018 година са ниви. Оставих ги в кооперацията и, живот и здраве, наесен ще започна сеитбата на орехови дръвчета“, обясни кметът.\r\nПроблемът според него е, че в , на която ги е купил, а не реалната, която е платил.\r\n„Ако съм искал да направя нещо незаконно, нямаше да ги декларирам. Но аз съм декларирал съвсем коректно всичко, което притежавам като имоти“, добави градоначалникът.    „Купувачите, да са живи и здрави, всеки може да се свърже с тях и да ги попита . Категорично заявявам, че , не съм се облагодетелствал с общински терени или сгради“, посочи Стефанов.\r\n„Ако наистина обществеността смята, че това е абсолютно незаконно и нямам право да бъда кмет на тази община, съм готов още утре да напусна кметското място без да ме притеснява нищо. Смятам, че не съм злоупотребил с общественото доверие, нито с поста, който заемам в момента“, е категоричен той.", "date": "2019.05.07", "title": "Димитър Стефанов: Не съм се облагодетелствал от това, че съм кмет на Тутракан"}
{"url": "https://www.actualno.com/politics/bivoly-deputatyt-deljan-peevski-prekarva-rabotnoto-si-vreme-v-dubaj-news_746586.html", "text": "  Най-богатият български депутат Делян Пеевски прекарва по-голямата част от работното си време в Дубай, сочат полетни данни за последните три години, до които сайтът е получил достъп. Броят на пътуванията и периодите, прекарвани от народния представител извън страната, повдигат съмнения дали Пеевски реално живее в България по смисъла на изборния закон и има ли право да се кандидатира за европейските избори, питат разследващите журналисти.     Става ясно, че лицето (РЕЕVSКI DЕLYАN SLАVСНЕV), родено на 27.07.1980 г., фигурира с два паспорта в полетните листи на авиокомпанията Emirates Airlines (EK). Те са с номера 382 843774 и 383 862880. Българските граждани имат по един паспорт, но в качеството си на депутат, Пеевски има право и на дипломатически документ.   Става ясно, че Делян Пеевски често се регистрирал за един и същи полет и с двата си паспорта. В , с който разполагат от , тези полети са маркирани със синьо. Друга интересна практика е да се резервират полети в един и същи ден до различни летища или полети в няколко поредни дни, като не е ясно на кой точно полет е използван билета и дали изобщо е използван. В списъка такива резервации са маркирани в червено.\r\nПеевски летял предимно през Виена, по-рядко от Милано. Депутатът е реализирал полети и от Цюрих и Лондон. Прави впечатление, че през 2018 г. Пеевски няма обратни полети от Дубай с Emirates, но е възможно да е използвал и друга авиокомпания.  От разследващия сайт отбелязват също така, че е летял предимно в работните дни на Народното събрание, където не се явява на работа, но отсъствията му са по уважителни причини. Така депутатът получава и заплата. Не става ясно защо пътуванията до Дубай са тъкмо \"уважителна причина\".\r\nПрипомня се също така, че на 18.04.2016 г. в свое участие в телевизия bTV заявява: „Пеевски си отиде, Пеевски напуска страната”. На практика обаче той остана депутат в парламента. В същото време той има и охрана от НСО.   \"През последните шест месеца в качеството си на депутат от 44-то Народното събрание на Република България, Пеевски не е присъствал на нито едно пленарно заседание на парламента\", подчертават във внесената си жалба до ЦИК от Гражданско движение \"БОЕЦ\". От сдружението искат ЦИК да извърши служебна проверка колко време е пребивавал в страната Пеевски, като за целта изискват информация от МВР и НСО.    ", "date": "2019.05.07", "title": "\"Биволъ\": Депутатът Делян Пеевски прекарва работното си време в Дубай"}
{"url": "https://www.actualno.com/crime/specsydyt-reshi-minu-stajkov-ostava-v-aresta-news_746643.html", "text": "  Алкохолният бос Миню Стайков остава в ареста. Решението взе състав на Специализирания наказателен съд, който прие искането на прокуратурата за налагането на най-тежката мярка за неотклонение \"задържане под стража\".     Бизнесменът е обвинен за участие в престъпен сговор за злоупотреби с европейски фондове.   Преди дни зам.-главният прокурор Иван Гешев съобщи, че с еврофондове са свързани с бизнес империята \"Карнобат\".\r\nПо думите на Гешев, става въпрос за европрограми, касаещи развитието на селските райони и конверсия на лозя. По програмата за селските райони са поискани и одобрени 11,5 млн. лв от ДФ \"Земеделие\", а по другата над 7 млн. лв. Фирмите кандидатствали по програмите формално не са били свързани с реалните собственици, но те са роднини, служители, деца на служители свързани с \"бизнес империята Карнобат\".  През септември м.г. на Стайков бяха повдигнати и предявени обвинения и за участие в организирана престъпна група за държане и продажба на акцизни стоки без бандерол, както и за престъпления против данъчната система, извършени при условията на продължавана престъпна дейност.\r\nНа 5 септември 2018 г. специализираната прокуратура започна разследване и на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД.   Ден по-късно стана ясно, че тя е повдигнала обвинения на осем души за участие в организираната престъпна група, ръководена от Миню Стайков.    Този месец на наблюдаващия прокурор по неговото дело Ангел Кънев с мотивите, че Кънев имал връзки с негов конкурент(собствениците на \"Винпром Пещера\"), както и че упражнил натиск върху обвиняем.", "date": "2019.05.07", "title": "Спецсъдът реши: Миню Стайков остава в ареста"}
{"url": "https://www.actualno.com/politics/vigenin-bivshijat-komunist-borisov-klejmi-komunistite-news_746611.html", "text": "  „През 2012-та година кабинетът „Борисов 1” обещава новата болница в Ямбол да влезе в експлоатация до март 2014-та година, но досега тя не е открита”. Това заяви секретарят на парламентарната група на „БСП за България” Кристиан Вигенин, като допълни, че през 2015-та година кабинетът „Борисов 2” обещава същата тази болница да бъде завършена за година и половина, но отново резултатът е нулев.     Вигенин коментира, че през 2017-та премиерът обещава 12 милиона за доизграждане на лечебното заведение в Ямбол, но пак Борисов не е спазил обещанието си. Народният представител изясни, че преди половин година  при гласуване за приемането на бюджета за 2019-та година ГЕРБ отхвърли предложението на „БСП за България” в  бюджета да  се осигурят 12 милиона за болницата в Ямбол. „Днес вождът Борисов еднолично обещава 27 милиона от вашите пари за доизграждане  на новата болница, като срокът отново е година и половина. Защо се удвояват тези средства? Дали това е от политиката на ГЕРБ всичко да струва двойно – половината за изграждане на съответните обекти, половината да потъва незнайно къде”, коментира Вигенин, цитиран от пресцентъра на БСП.   Той зададе и въпрос - дали е трябвало Цветанов да си купи апартамент с личен асансьор, за да получат най-после ямболци болница с асансьор и да не се налага да носят на ръце своите болни. „Бившият комунист Борисов, обграден от бивши комунисти, заявява в Ямбол, че по-нахално от комунист няма. Това вече е диагноза. Бившият комунист Борисов клейми комунистите”, завърши Кристиан Вигенин.", "date": "2019.05.07", "title": "Вигенин: Бившият комунист Борисов клейми комунистите"}
{"url": "https://www.actualno.com/society/pravitelstvenijat-falkon-vyrna-rejisiora-pavel-vasev-ot-moskva-news_746640.html", "text": "  Режисьорът Павел Васев, който получи инсулт в Москва, бе докаран с правителствения фалкон в България и е вече в \"Пирогов\".     Двама специалисти по реанимация и медицинска сестра от спешната болница отлетяха за Москва с правителствения самолет сутринта, за да гарантират сигурността му по време на полета.   С него пътува и съпругата му. Фалконът бе посрещнат от специализиран транспорт за безопасно придвижване в \"Пирогов\".\r\nИзвестният режисьор и директор на някои от най-големите театри, ръководител на Българския културен център в Москва беше в руска болница след прекаран преди 4 месеца.  В Пирогов вече са започнали обстойни прегледи, които трябва да уточнят състоянието му. Очаква се Васев да постъпи в  реанимацията на Клиниката по неврохирургия.\r\nВодещият неврохирург проф. Николай Габровски, началник на Клиниката по неврохирургия на \"Пирогов\" и зам.-директор на болницата посети режисьора в лечебното заведение в Москва и говори на място с лекуващите го до момента руски специалисти. Той гарантира, че транспортирането е възможно, макар и рисковано.   Васев бе докаран по инициатива на бившия министър на културата Вежди Рашидов.    ", "date": "2019.05.07", "title": "Правителственият \"Фалкон\" върна режисьора Павел Васев от Москва"}
{"url": "https://www.actualno.com/bgfootball/interesen-variant-za-nov-trenior-pred-cska-news_746629.html", "text": "  В ЦСКА ще решат въпроса с треньорския пост в клуба след дербито с Левски на 21 май, твърди вестник \"Тема Спорт\". На \"Българска армия\" имат любопитен вариант за позицията.     От клуба се надяват, че този път ще избегнат повторение на ситуацията от миналата година. Тогава се разигра доста дълга сага с назначението на нов наставник. Тя стартира още в средата на май и приключи почти месец по-късно.\r\nКлубът проведе разговори с няколко треньори, като сред набелязаните бяха актуални имена на Балканите като Владан Милоевич, Ненад Лалатович и Чедомир Яневски. ЦСКА беше много близо до договор с Лалатович, но клубът се отказа. Сега сърбинът ще завърши втори с Раднички Ниш, като тимът направи много силен сезон, отстъпвайки единствено на Цървена звезда.\r\nГриша Ганчев призна месеци по-късно, че е имал контакти и с големи имена в световен план в лицето на Свен-Горан Ериксон и Феликс Магат, които обаче са отказали. Като опция за \"Армията\" отпадна Красимир Балъков, който беше сред обсъжданите специалисти през миналото лято.  Други цели бяха полякът Мачей Скоржа и Нестор Ел Маестро, които останаха двата избора на финалната права. В крайна сметка назначението получи Ел Маестро, който пое ЦСКА на 7 юни. Точно 8 месеца по-късно обаче се раздели с клуба - на 7 февруари.\r\nОчаква се най-късно на 3 юни (понеделник) армейците да обявят кой ще е треньор през новия сезон. Стартът на подготовката вероятно ще е на 7 юни (петък), както бе и миналата година. Както в предишните 3 летни лагера, така и сега ЦСКА ще пътува до Австрия.\r\nВижте кой се очаква да бъде новият наставник в     ", "date": "2019.05.07", "title": "Интересен вариант за нов треньор пред ЦСКА"}
{"url": "https://www.actualno.com/starazagora/9-filma-v-konkursnata-programa-na-zlatnata-lipa-v-stara-zagora-news_746563.html", "text": "  Девет европейски заглавия влизат в конкурсната програма на фестивала за ново европейско кино „ “, който ще се проведе от 1 до 5 юни в Стара Загора, съобщава създателят му Магдалена Рачева. Председател на петчленното журито ще е българският кинематографист Илиян Джевелеков. Една от звездите на съвременното руско кино и театър Анна Попова, която се снима в продължението на телевизионната сага „Бригада, Наследникът“, е нежната част на журито. В извънконкурсната програма на феста ще бъде показан последният филм с нейно участие „Да празнуваме като възрастни“. За първи път член на журито ще бъде ирански режисьор, който живее и твори в Лондон. 38-годишният Али Джаберансари е ученик на световноизвестния ирански режисьор Аббас Киаростами и популярен в родината си и в чужбина.     Другите двама членове на журито са литовският режисьор Донатас Улвидас и кипърският актьор Янис Коконис. Улвидас е познат в България с филма си „Емилия: да скъсаш оковите“, що, то стана носител на наградата за режисура на миналогодишното издание на „Златната липа“. Той е автор и на най-касовия и награждаван филм в Литва „Тадас Блинда“. Тази година на форума зрителите ще видят най-новия му филм „Всичките им мъже“ (2019),. Прожекцията ще е своеобразна премиера за лентата, която все още не е показвана в Литва. Коконис и е сред в най-успешните актьори и сценаристи в Кипър. В извънконкурсната програма на фестивала ще бъде показан филмът „Розмари“ (2017), в който той изпълнява главната роля.\r\nНа седмото издание на „Златната липа“ ще се съберат е кинотворци от цяла Европа. В програмата му ще бъдат показани 54 игрални, документални и късометражни филми от 25 европейски страни. Фестивалът ще се открие на 1 юни и, както и досега, входът за прожекциите ще бъде свободен. Събитията и прожекциите на филмите ще бъдат в голямата зала на Държавна опера - Стара Загора, и в залата на библиотека „Захарий Княжески“. Подробности за програмата след след средата на май .", "date": "2019.05.07", "title": "9 филма в конкурсната програма на \"Златната липа\" в Стара Загора"}
{"url": "https://www.actualno.com/politics/porojanov-prizovan-kato-svidetel-po-deloto-na-minu-stajkov-za-zloupotrebi-s-evrofondove-news_746654.html", "text": "  Към настоящия момент, по това наказателно производство тази седмица, има призовани редица длъжностни лица от ДФ „Земеделие“, включително и бивши директори на ДФ „Земеделие“, които ще бъдат разпитвани на този етап в качеството на свидетели. Призован е като свидетел Румен Порожанов. Това заяви наблюдаващият прокурор Ангел Кънев, предаде БГНЕС.     По-рано днес специализираната прокуратура внесе в Специализирания наказателен съд искане за определяне мярка за неотклонение „Задържане под стража“ на , обвинен за участие в престъпен сговор за злоупотреби с европейски фондове, а Специализираният съд взе тази на най-тежка мярка.   „Към настоящия момент, по това наказателно производство тази седмица, има призовани редица длъжностни лица от ДФ „Земеделие“, включително и бивши директори на ДФ „Земеделие“, които ще бъдат разпитвани на този етап в качеството на свидетели.\r\nПри събиране на доказателства, че някой от тях е виновен, извършил умишлено някакво престъпление или престъпно деяние ще бъдат предприети действия, съответно ще бъде привлечен към наказателна отговорност. Призован е като свидетел Румен Порожанов, той ще се яви в Специализираната прокуратура за разпит в качеството на свидетел по това наказателно производство”, каза прокурор Ангел Кънев след решението на съда днес. Порожанов, който в момента е земеделски министър  е извикан в качеството му на бивш шеф на фонда.  Преди дни стана ясно, че Специализираната прокуратура разследва 8 души за престъпления с евросредства по Програмата за развитие на селските райони. Предметът на разследване по досъдебното производство е престъпно сдружение за злоупотреби с фондове на ЕС. Разследват се отпускане на средства за периода 2015 – 2018 година. Разследването за злоупотреби е свързано с Програмите за развитието на селските райони и по програмата за конверсия на лозя. Принципал е ДФ „Земеделие“. Става дума за съвсем различно разследване от това, за което преди 8 месеца в качеството на обвиняем беше привлечен бизнесменът Миню Стайков, уточни тогава заместник-главният прокурор Иван Гешев.\r\nДнес адвокатът на Стайков Лъчезар Таков заяви, че в събота е изтекло 8-месечното задържане на неговия клиент. „В събота трябваше да бъде освободен”, каза защитникът.  На въпроса как се гледа днес мярка за неотклонение, адвокатът обясни, че му била наложена 72-часово задържане в Софийския затвор.   „Той е на легло в болницата при Софийския затвор и внесоха искане, пак в рамките на 72 часа, но всички останали обвиняеми, които бяха по първото дело ги пуснаха, след като изтече 8-те месеца. Само по отношение на него беше направено искане за задържане”, каза адвокатът му.  Неговото предположение е, че това няма нищо общо с правото, а това е начин да се заобиколи закона.    „Цели се да бъде смачкан  Стайков. По правни причини не би трябвало да бъде смачкан, защото по делото няма такива доказателства. Остават още два вида причини едните са икономически, а другите са политически, вие си отговорете по какви причини, но аз смея да твърдя, че заради правни съображения той няма за какво да бъде задържан”, каза той пред журналисти.", "date": "2019.05.07", "title": "Порожанов призован като свидетел по делото на Миню Стайков за злоупотреби с еврофондове"}
{"url": "https://www.actualno.com/society/zashto-bpc-obyrna-gryb-na-papa-francisk-news_746616.html", "text": "   В БПЦ има сериозно недоверие и отрицание на икуменизма, датиращо още от комунистически времена. Учтиво, но резервирано и с подозрение владиците приеха и папата, пише , цитирайки коментарите на чуждите медии по темата.      И днес немскоезичните медии отразяват и коментират завършилото посещение на в България. \"Папата окуражава мигрантите в България\" изнася в заглавие швейцарският \"Нойе Цюрхер Цайтунг\", а тази тема присъства и в много други издания. Медиите отразяват , както и .\r\nВ тази връзка \"Тиролер Тагесцайтунг\" отбелязва: \"Католиците са незначително малцинство в България, но в Раковски те са мнозинството. И докато ръководството на Православната църква обърна гръб на папата, .\"\r\nМедиите се спират и на на площад \"Независимост\" в София, в което снощи участва Франциск, и подчертават отсъствието на БПЦ. Католическото \"Домрадио\" отбелязва, че това отсъствие има символичен характер: \"Официалните представители на БПЦ бяха неприятно изненадани от посещението на папата в България. Те се държаха се и наблюдаваха с подозрение еуфорията около Франциск\", коментира радиото.  Същата медия излъчи и интервю с д-р Йоханес Йолдеман, специалист по православие в Икуменическия институт \"Йохан-Адам Мьолер\". В началото репортерът припомня категоричната позиция на , че по въпросите на вярата не може и не бива да има компромиси и пита защо българското православие се държи по този начин. Йолдеман отговаря, че в БПЦ има широко разпространена нагласа срещу икуменическото движение. По-нататък той коментира:    \"Нейните корени трябва да търсим в началото на 1990-те години, когато се появиха първите наченки на критично преосмисляне на миналото на собствената църква по времето на комунизма. Тогава съществуваше подозрението, че патриарх Максим е бил инсталиран от комунистите. Освен това витаеше предположението, че цялото отваряне на БПЦ към икуменизма се е случило по инициатива на комунистите. Икуменизмът и комунизмът бяха дамгосани, тъй да се каже, с един и същи белег. През 1992 г. възникна дори алтернативен Синод с алтернативен патриарх и в църквата настъпи разцепление, което беше преодоляно с много мъки чак през 1998 г. Но все още се усеща в БПЦ.    Икуменизмът и комунизмът просто съвпадат по време. В комунистическата сфера на влияние - не само в България, но и в Румъния, Русия и в други държави - православните църкви започнаха да се отварят някъде около 1961 г., по времето, когато комунистите бяха на власт. Според мнозина критици, православните църкви са допуснали да бъдат овладяни от комунистите, а икуменическият им ангажимент е целял да демонстрира, че в страната всичко е наред с религията и с църквата. Така църквата позволи на властниците да злоупотребят с нея в сферата на икуменизма\", казва експертът.\r\nПо същата тема Католическата осведомителна агенция цитира думите на Пловдивския митрополит Николай, че посещението на римския папа било политически акт с цел да се обединят всички църкви около Рим и когато дойде Антихристът, папата да го посрещне. \"Домрадио\" коментира, че дори в собствената си църква Николай е оспорван като владика. По същото радио репортерът се връща към изявлението на българския патриарх, че по въпросите на вярата компромис не може да има.\r\nТова изявление Йоханес Йолдеман коментира така: \"Той всъщност има право. По въпросите на вярата наистина не може да има компромиси. Според мен, тази формулировка идва от това, че от българска и православна гледна точка икуменизмът изглежда като терен, където се практикува дипломация. Тоест, на мястото на междудържавната дипломация се води междуцърковна.   А във всяка дипломация, естествено, се търсят компромиси, сглобяват се съюзи и има стремеж към споразумение под най-малкия възможен знаменател. По въпросите на вярата обаче това не бива да се прави - от наша, католическа гледна точка също. Възможно е най-много да се търси някакво разбиране по онези въпроси, по които сме на различно мнение - например за ролята на папата в една отново обединена църква.\"    По повод срещата на \"Домрадио\" коментира: \"България граничи с Турция и обикновено е транзитна страна за бежанците. В тази най-бедна държава от ЕС по принцип никой не желае да остава. Много българи - също.\"\r\nИ кореспондентът на агенция Reuters от София поставя сходен акцент: \"България, най-бедната страна в ЕС, застава на антимиграционни позиции, независимо от бързо застаряващото си население и ниската раждаемост. Повече от 2 милиона българи са след падането на комунизма през 1989 г., за да търсят по-добри перспективи на Запад.\r\nОбщото недоволство поради бавния икономически растеж, заплахите за сигурността от страна на ислямистки екстремисти и съпротивата срещу миграцията през отворените граници на ЕС увеличиха подкрепата за евроскептичните националисти в много страни-членки в навечерието на изборите за Европейски парламент в края на месеца.\"", "date": "2019.05.07", "title": "Защо БПЦ обърна гръб на папа Франциск?"}
{"url": "https://www.actualno.com/europe/mladej-vze-shest-jeni-za-zalojnici-kraj-tuluza-news_746668.html", "text": "  Въоръжен младеж е хванал няколко души за заложници в магазин в квартал Бланяк в Тулуза в югозападната част на Франция, съобщава \"Ройтерс\".     Въоръженият стрелял веднъж и е поискал преговарящ, коментира източник, добавяйки, че инцидентът не изглежда мотивиран от тероризъм.  Полицията смята, че петима души са държани от нападателя, допълва източникът.  Органите на реда са предупредили съседите да останат на закрито и е създаден около 300 метра периметър около магазина.   Според \"Франс инфо\", нападателят заплашва да открие огън по силите на реда, които ограждат мястото и заплашва да застреля един от заложниците, ако кордонът не бъде премахнат.\r\nОтбелязва се, че специална група на полицията за борба с тероризма и организираната престъпност е пристигнала на мястото на инцидента.    По информация на \"Дейли стар\", нападателят е 17-годишен, заложниците са жени и той все още се е барикадирал. В крайна сметка, всички заложници бяха освободени след няколко часа.", "date": "2019.05.07", "title": "Младеж взе шест жени за заложници край Тулуза*"}
{"url": "https://www.actualno.com/blagoevgrad/obshtina-blagoevgrad-restavrira-kulturna-zabelejitelnost-news_746600.html", "text": "  Идеята на кметът на Благоевград д-р Атанас Камбитов за . Днес стана ясно, че започва реставраторска работа по възстановяването на една от най-големите забележителности в града - мемориала \"Делчев род\". Той е запазил в основите си костите на бащата на великия революционер Гоце Делчев - Никола.     Орнаментът се намира в в Благоевград, но заради следи от времето и атмосферно налягане се руши от години. Жителите на града нееднократно сигнализираха институциите за културната забележителност и за това как времето е нанесло непоправрими щети върху нея. Сега вече проблемът ще бъде решен, а от общината съобщават, че екип експерти вече се е заел със съставянето на план за дългосрочно решаване на ситуацията. \r\nМемориалът „Делчев род“ е построен през 1987 година. Той се намира срещу основната сграда на църквата „Въведение Богородично“. Паметникът е дело на творчески колектив, с ръководител арх. Богдан Томалевски, мозайката е дело на художника Христо Стефанов, скулптор е Иван Нешев.\r\nВърху плоча, поставена хоризонтално в мемориала са изписани имената на Делчевия род, а в средата на композицията е изобразен и самия Гоце Делчев.  ", "date": "2019.05.07", "title": "Община Благоевград реставрира културна забележителност"}
{"url": "https://www.actualno.com/politics/elena-joncheva-ako-bjahme-v-shengen-trafikyt-po-dunav-most-shteshe-da-e-po-oblekchen-news_746636.html", "text": "  „За една година  през ГКПП „Дунав мост”, в посока Русе – Гюргево, преминават приблизително 1 000 000 леки автомобила и 300 000 товарни автомобила. Редовно от българската страна се образува километрична опашка от товарни автомобили. Ако бяхме в Шенген, както правителството обещава години наред, трафикът през моста щеше да е значително облекчен”. Това каза водачът на листата на „БСП за България” Елена Йончева по време на разговора си с Димитър Чорбаджиев – ръководител на „Гранична полиция“ – Русе, на ГКПП Дунав мост.     Тя коментира, че не сме в Шенген поради три причини – огромната корупция, лошата съдебна система и липсата на предвидимост.  „Корупцията у нас изстисква 22% от БВП всяка година. Ако България не губеше тези огромни средства, те щяха да отидат не само за Дунав мост, а в икономика с принадена стойност, за достойни средни заплати и пенсии”, каза още Елена Йончева.   „Проблемът със задръстванията на Дунав мост е проблем на русенци, на българите и Европа. Обяснението на властта е, че мостът е „тесен“ и не може да поеме увеличения трафик, въпреки че  проблемът идва и от многото дублирани контроли от двете страни на моста на българските и румънските служби”, каза народният представител от ПГ „БСП за България” Пенчо Милков.\r\nТой коментира, че състоянието на пътната настилка на моста от българска страна не е добро, въпреки че всяка година се правят „козметични закърпвания“ на дупките. Милков добави, че никой не обръща внимание на основата, а бетонните плочи са силно компрометирани. „Събират се такси за преминаване на моста, като събраната сума от държавата е повече от 25 милиона лева годишно. Това означава, че за две години и половина държавата събира пари, с които може да се направи основен ремонт на моста, така както направи Румъния”, заяви народният представител. Той каза още, че трафикът на тежки автомобили драстично се увеличава всяка година и това трябва да е възможност и енергия за Русе, а не да генерира проблеми. „Мостът трябва да е връзка, а не преграда между България и Румъния”, заключи Пенчо Милков.  По-късно кандидатите за евродепутати Елена Йончева и Петър Витанов и народните представители Пенчо Милков и Георги Стоилов се срещнаха с екоактивисти от Русе. С тях те обсъдиха друг наболял проблем на града – замърсяването на въздуха. Русенци обясниха, че от няколко години Русе е подложен на системни обгазявания, за които РИОСВ Русе и лаборатории твърдят, че не са опасни за здравето. Те припомниха, че жителите на града са излизали на протести, писали са апели, писма, обръщения към ЕК, кмета на общината, а народните представители от БСП са задали десетки въпроси свързани с качеството на въздуха и добавиха, че всичко това е без видим резултат. Екоактивистите припомниха още, че Общинският съвет, с мнозинството на ГЕРБ, е отхвърлило искането на 15 000 русенци за провеждане на референдум за чистия въздух на града.", "date": "2019.05.07", "title": "Елена Йончева: Ако бяхме в Шенген, трафикът по Дунав мост щеше да е по-облекчен "}
{"url": "https://www.actualno.com/crime/dve-jeni-v-bolnica-sled-verijna-katastrofa-v-plovdiv-news_746645.html", "text": "  Две жени са откарани в болница, след верижна катастрофа на кръстовището на Асеновградско шосе и бул. \"Цар Симеон\" в пловдивския район \"Тракия\". Инцидентът е станал преди около 15.30, съобщава БНТ.     По първоначални данни товарен автомобил \"Рено\" с 30-годишен водач не спрял на червен сигнал на светофара и ударил отзад лек автомобил \"Мазда\" с 41-годишна шофьорка.   Втората кола се завъртяла и последователно ударила мантинелата и автомобил от марката \"Ситроен\", управляван от 47-годишен мъж.\r\nВ болница е откарана шофьорката на маздата и 32-годишна пътничка от ситроена. Изчакват се резултатите от прегледите.  В ситроена е пътувало и 12-годишно дете, което няма наранявания. Движението в района е затруднено.", "date": "2019.05.07", "title": "Две жени в болница след верижна катастрофа в Пловдив "}
{"url": "https://www.actualno.com/analysis/foreign-policy-rusija-iska-da-vyzstanovi-razhodite-si-za-smetka-na-sredstvata-za-vyzstanovjavane-na-sirija-news_746480.html", "text": "  Русия е постигнала повечето от непосредствените и средносрочните си цели в . Според мнозина Москва ще насочи вниманието към друга цел. Въпреки това, Кремъл иска да получи финансови изгоди от Сирия. Международните донори и самият президент на Сирия Башар Асад не са съгласни с Москва. Означава ли това, че Русия остава в очакване на печалба, която никога няма да получи? Отговор на този въпрос търсят в редакцията на американското списание Foreign Policy в превод от агенция Фокус.     Русия се намеси в конфликта в Сирия през септември 2015 г. с няколко мотива. Кремъл се притесняваше от възможността да загуби военноморската база в Тартус, която е най-важният стратегически обект на Москва в Средиземно море, в случай че бунтовниците бяха свалили режима в Дамаск подкрепата на Запада. се надяваше, че като се покаже като надежден съюзник на Асад, тя ще спечели авторитет и уважение сред другите авторитарни лидери в региона.\r\nОттогава минаха почти четири години. Бунтовниците загубиха голяма част от територията под техен контрол. Така Русия постигна повечето от своите непосредствени и средносрочни цели в Сирия. Днес мнозина са на мнение, че Москва пренасочва вниманието си към друга цел. Кремъл иска Сирия да му донесе финансови ползи.   Според трима ливански политици с различни политически възгледи, за Русия парите са станали водещ фактор, от който се ръководи при провеждането на своята политика в . Първо, Русия иска да получи лъвския дял от 350 млрд. долара, необходими за възстановяването на Сирия. Това би й позволило да диверсифицира своята стокова икономика, като осигури договори в редица области, като строителството на електроцентрали и друга инфраструктура. „Русия иска да получи нашите пари, за да възстанови Сирия, така че договорите да стигнат до руски компании\", заяви един високопоставен европейски дипломат пред изданието. Тези нейни усилия все още не са увенчани с успех, защото, въпреки войната, която до голяма степен е приключила, страната все още е много далеч от международните усилия за възстановяването й. Това до голяма степен се дължи на нежеланието на Сирия да сътрудничи.  Тъй като Русия има солидно политическо влияние върху режима на Асад, тя има добри възможности да сключи договори за възстановителните работи. Проблемът е, че Сирия няма пари и няма и други източници на финансиране. Руският президент Владимир Путин се опита да използва сирийските бежанци като коз, като предложи да им помогне да се завърнат у дома в замяна на финансова помощ от Запада. През юни миналата година в Хелзинки и през август близо до Берлин Путин помоли САЩ и ЕС да платят за реконструкция, ако не искат бежанци, които да тръгнат из Европа към Близкия изток, за да се завърнат у дома. Съгласно думите на лидера на Кремъл, в близко бъдеще най-малко 1,7 милиона бежанци може да се върнат в Сирия. Руското правителство също обяви намерението си да създаде съвместни комисии със страни, които приемат бежанци (като Ливан), за да улеснят процеса.\r\nОттогава изминаха 10 месеца, тези съвместни комисии не постигнаха голям успех, а процесът на връщане на бежанците все още не е започнал. Накратко, планът на Москва да печели пари за възстановяване на Сирия чрез репатриране на бежанци вероятно ще се провали. Разговорите на редакцията с европейските дипломати, с политици от приемащите страни на бежанците и с руски анализатори, показват, че основната причина за този провал е в упоритостта на човека, когото е спасила със своята намеса.\r\nСред наблюдателите на Запад и Близкия изток има общо мнение, че Асад не желае завръщането на бежанците, които се противопоставят на неговия режим. Няма официални данни в подкрепа на тази хипотеза, но мнозина смятат, че значителна част от шестте милиона сирийци, които са били принудени да напуснат страната, са настроени против Асад.    Правителството на Асад отказва да върне дори сирийците, избягали в съседен Ливан, без да дава официално обяснение. Според правилата за репатриране Генералната дирекция за сигурност на Ливан подготвя списък на сирийците, които искат да се върнат в родината си, и ще го предадат на своите колеги от сирийските специални служби. Обратно обаче ще бъдат приети само онези, които одобрят властите в Дамаск.   Муин Мерхеби, който беше държавен министър за бежанците до януари тази година и подкрепи министър-председателя Саад Харири, заяви, че сирийското правителство иска да получи подобни списъци. И това е индикация, че Асад не бърза да приема бежанци. „Какво друго може да обясни фактът, че те настояват за подобни документи? Не позволяват на никого да се върне без одобрението на сирийското контраразузнаване. Логично ли е сирийците в Ливан да получават разрешение да се върнат в собствената си страна?\", пита Мерхеби. Според него, докато е бил на министерския пост, броят на кандидатите за връщане е бил много по-различен от броя на издадените разрешителни. „Служителите по сигурността ми казаха, че в списъка с пет хиляди имена на сирийци само 60-70 души са получили разрешение да се завърнат\", твърди Мерхеби.\r\nАлен Аун е член на парламента от Свободното патриотично движение, политически съюзник на ХИЗБУЛА. Той има противоположни политически позиции от тези на Мерхеби. Въпреки това Аун се съгласява с оценката му, отбелязвайки, че правителството на Асад се страхува твърде много от завръщането на собствения си народ.\r\n„Сирийският режим не прави нищо, за да върне бежанците\", казва той. Аун се позова на среща със секретаря на Ватикана за отношенията с държавите монсеньор Пол Галахър, който е проявил интерес към проблемите на бежанците. Галахър е споделил на ливанската делегация, че Асад няма да върне милионите, избягали от Сирия.\r\nПриблизително същата позиция изразяват пред изданието най-малко четирима западни дипломати. Русия наистина разбира, че огромният брой сирийски и други бежанци, които са пристигнали в ЕС през последните пет години, са създали силен вътрешен политически натиск и са допринесли за укрепването на популистки и крайно десни партии. Изглежда Путин вярва, че може да организира нещо като quid pro quo („едно вместо друго“): ЕС омекотява санкциите и дори оказва помощ за възстановяването на Сирия; и Сирия в отговор се превръща в по-привлекателно място за завръщането на бежанците.   Ако Асад приеме само малък брой бежанци обратно в страната, за страните от ЕС ще бъде трудно да обяснят решението си за отмяна на санкциите, а още повече, че трябва да разпределят средствата на данъкоплатците за възстановяване на Сирия. Както заявиха двама европейски дипломати, значителна част от тези средства ще се окажат в руски джобове. В Европейския съюз има разногласия по отношение на етичната страна на подобно споразумение. Но всички страни са съгласни (поне публично), че Русия трябва да осигури гаранции за сигурността на бежанците и поне да обещае някаква политическа реформа. Но Москва не успя да постигне сериозни отстъпки от Асад, с изключение на издаването на смъртни актове на няколкостотин затворници от десетки хиляди, които са били убити в държавните затвори. А режимът не дава никакви гаранции за сигурност на репатриантите, а още повече - обещания за политическа промяна.   Руските анализатори твърдят, че Москва първоначално е искала да създаде система за управление на страната на принципа на конфесионалната принадлежност, като вземе пример от Ливан. Тя смята такава схема за политическа панацея и средство за разрешаване на конфликта. Но Москва не успя да убеди в необходимостта от компромис нито от режима, нито бунтовниците, поради което този план трябваше да бъде изоставен. Сега тя е модерирала амбициите си и използва лостовете на влияние върху Асад, за да създаде конституционен комитет, чиито членове ще бъдат назначени от режима, опозицията и представителите на сирийското гражданско общество.\r\nРуският анализатор Макс Сучков твърди, че Москва може да постигне повече в политическото уреждане на конфликта. „Русия наистина не се надява на политическо споразумение, което да задоволи всички сили в Сирия. Мисля, че Русия се е съгласила, че Сирия ще остане централизирана държава, но поради това ще бъде много по-трудно да убедим ЕС да плати за възстановяването\", предупреждава Сучков.\r\nОфициалният представител на ливанското външно министерство в Руско-ливанския комитет за репатриране Амал Абу Зейд, който се смята за близък човек на Русия, заяви, че Западът трябва да смекчи очакванията си. Асад спечели войната, а не опозицията, казв той. „Асад си върна над 80% от територията на Сирия, което означава, че това, което беше прието миналата година, сега може да е неприемливо за правителството сега. Въпреки че други имат право на глас, той има решаващата дума при определяне на условията\", припомня Абу Зейд.\r\nПризнавайки, че руската инициатива така и не е стартирала, той обвини САЩ за забавянето. Вашингтон поддържа строга линия срещу Асад. За да привлече Америка за сътрудничество, Абу Зейд намекна, че Москва предлага на руските и американските фирми активно да си сътрудничат в намирането на бизнес в Сирия. „Накрая руснаците са в Сирия, а американците разбират какво означава това. Между тях може да се постигне споразумение. Не изключвам възможността те да имат съвместни договори\", заяви Абу Зейд. САЩ и ЕС настояват за политически промени като предпоставка за подновяване на сътрудничеството, но Абу Зейд е оптимист, че ако Западът не инвестира, Русия ще убеди арабските държави да помогнат. Той заяви, че Русия активно лобира в страните от Персийския залив, за да отмени суспендирането на членството на Сирия в Лигата на арабските държави и да осигури разпределението на петродоларите за възстановяване на Сирия.\r\nНито Западът, нито арабите все още не са се хванали на примамката на Русия за съвместни проекти и разделение на военните трофеи. От друга страна, дипломатически източник, казва, че режимът на Асад не е в настроение за отстъпки, а всякакви по-нататъшни политически промени ще бъдат само козметични. Така Русия остава в очакване на финансова печалба, която може никога да не прибере, твърди изданието.", "date": "2019.05.07", "title": "Foreign Policy: Русия иска да възстанови разходите си за сметка на средствата за възстановяване на Сирия"}
{"url": "https://www.actualno.com/asia/vojskite-na-haftar-svaliha-samolet-na-pravitelstvoto-v-libija-video-news_746641.html", "text": "  Войските на съобщиха във вторник, че са свалили самолет на силите на либийското правителство на единството близо до Триполи и са заловили чуждестранен пилот \"наемник\".         Мираж Ф1 беше свален в района на Ал-Хира, на 70 километра южно от столицата, заяви Либийската национална армия на Хафтар в социалните мрежи.\r\nНяма коментар във връзка с инцидента от правителството на националното споразумение, чиито сили са заседнали в битка с базираната в Триполи ЛНА, откакто  бойците на Хафтар започнаха офанзивата на 4 април.  ЛНА публикува снимки на мъж с рана на главата и изцапана с кръв униформа, когото определят като \"португалски наемник\".\r\nВъв видеоклип в социалните медии, човекът е попитан на английски от  боец от ЛНА в задната част на пикап, дали е войник. „Не, аз съм цивилен“,  казва той.        При продължаващата пета седмица в южните покрайнини на Триполи досега са загинали 432 души, ранените са 2069 и  около 55 000 са били принудени да напуснат домовете си, съобщи ООН.", "date": "2019.05.07", "title": "Войските на Хафтар свалиха самолет на правителството в Либия (ВИДЕО)"}
{"url": "https://www.actualno.com/society/otmenjat-zadyljenieto-za-izprashtane-na-vytreshni-pravila-kym-dans-do-12-maj-news_746644.html", "text": "  Отменя се задължението на лицата по чл. 4 от ЗМИП за изготвяне и изпращане на вътрешни правила към в срок до 12 май, съобщава ДАНС.     С изменения, отразени в § 71 от преходните и заключителните разпоредби на Закон за изменение и допълнение на Закона за оръжията, боеприпасите, взривните вещества и пиротехническите изделия (обнародван в ДВ, бр. 37 от 7.5.2019 г., в сила от 11.05.2019 г.) са направени промени и в Закона за мерките срещу изпирането на пари (ЗМИП). С тях се удължава срокът за изготвяне и приемане на вътрешни правила по Закона за мерките срещу изпирането на пари и се прецизира изискването за вписване на обстоятелствата относно действителните собственици в Агенцията по вписванията.   С промените се изменят ал. 1 и ал. 2 на § 6 от преходните и заключителните разпоредби на ЗМИП, като се удължава срокът за привеждане на вътрешните правила, изготвяни от лицата по чл. 4 от ЗМИП, в съответствие с изискванията на закона и се осигурява възможност за отразяване на заключенията от националната оценка на риска.\r\nЗадължените лица следва да имат предвид, че отпада изискването за изпращането на вътрешни правила по ЗМИП към ДАНС в срок до 12.05.2019 г.   С промените се прецизира и разпоредбата на ал. 5 на чл. 63 от ЗМИП относно обхвата на действителните собственици по § 2 от допълнителните разпоредби, които подлежат на вписване: ”Учредените на територията на Република България юридически лица и други правни образувания, с изключение на едноличните търговци, са длъжни да заявят за вписване съгласно ал. 1 действителните си собственици по § 2 от допълнителните разпоредби, ако същите не са вписани като съдружници или еднолични собственици на капитала по партидите им. Когато като съдружници или еднолични собственици на капитала са вписани юридически лица или други правни образувания, задължението по предходното изречение възниква:\r\n1. ако действителните собственици по § 2 от допълнителните разпоредби не са вписани в регистрите по ал. 1 като съдружници и/или еднолични собственици на капитала по партидите на участващи във веригата на собственост юридически лица или други правни образувания, учредени на територията на Република България, или   2. ако тези юридически лица или други правни образувания не са учредени на територията на Република България.”    ", "date": "2019.05.07", "title": "Отменят задължението за изпращане на вътрешни правила към ДАНС до 12 май"}
{"url": "https://www.actualno.com/plovdiv/kak-bezproblemno-da-se-sybori-pametnik-na-kulturata-news_746633.html", "text": "  Точно в средата на поредица от почивни дни около националния празник преди три години Пловдив настръхна- новината, че се разрушава , събра за минути десетки хора, които спряха багерите. В трите години след това руините просто бяха оградени, а казусът влезе в съдебните зали.     През октомври миналата година пловдивчани с голяма изненада разбраха, че присъди за разрушаването няма да има, обвиняемите бяха оправдани. Окръжна прокуратура Пловдив оспори присъдата и днес делото влезе в Апелативен съд Пловдив. \r\nСъбарянето на на ул. \"Одрин\" 8 бе първата груба намеса в груповия паметник на културата, пет месеца след това изгоряха други три склада, всеки сам по себе си образец на архитектурата от началото на 20-ти век, в центъра на града, необитаеми и недосегаеми за инвеститорски интереси. Поне до този момент.   За пожара на трите склада бе обвинен и осъден клошар. За събарянето на склада на ул. \"Одрин\" 8. Виновни няма. Поне това твърди в присъдата си Окръжен съд- Пловдив, който през октомври миналата година отхвърли всички обвинения срещу Георги Бранеков и Александър Николич, собственици на фирмата \"Одрин\" 8 и наредили събарянето. Окръжна прокуратура обжалва присъдата и днес Апелативен съд - Пловдив разгледа делото.  При разпита на директорката на НИНКН Даниела Джуркова основните въпроси бяха около двата протокола, издадени от института с една дата и с различно становище. В единия сградата е извън груповия паметник и охранителната зона, в другия вече е там, освен това под закрила попадат и стенописите, направени в аптеката в същата сграда от художника Вълчан Петров. Когато спряха багерите, когато живи вериги охраняваха сградата, той се изкатери по руините, за да стигне до тях. Оказва се, че близо 30 години складът се е водел на друг адрес, грешката е била установена през 2014 година, но две години са се оказали недостатъчни за институцията да я поправи. Явната фактическа грешка, стана ясно, се поправя твърде сложно и бавно или поне така се получава в сферата на администрацията на културата.    Така или иначе, на базата на протокола, в който сградата не е защитена, община Пловдив издава разрешение за събаряне, а инвеститорският интерес е насочен към строеж на хотел. Когато пловдивчани избухнаха, жертва на техния гняв стана главният архитект на града Румен Русев, който беше уволнен, а малко по- късно почина.   След това се заточиха административни дела, свързани с укрепването на сградата, беше издигната ограда около тях, а за три години дъжд, сняг и вятър довършват успешно започнатото от багерите.\r\nДнес стана ясно, че в Министерството на културата са депозирани проекти за реставрация и реконструкция на сградата, но кога и как ситуацията ще се промени, никой не знае. Междувременно от показанията на директорката на НИНКН станаха ясни пробойните, които позволяват да се разрушават паметници на културата. Протоколите за защитените сгради и групови паметници се изпращат по обикновена поща в общините, без никой да проследи обратната връзка. НИНКН няма и представа за реалните собственици и техните инвеститорски намерения, така че и да иска, няма как да реагира при възникнал риск. Протоколът с твърдението, че складът на \"Одрин\" 8 в Пловдив излиза със същата дата като предишния и с разлика от поне две години и то след събарянето на сградата.   На уличката срещу руините по-рано имаше родилен дом. Той не беше паметник на културата, събориха го, а сега на негово място строят хотел. Строителите твърдят, че и \" отсреща\" ще има хотел. В цялата тая мъглява ситуация около поредицата грешки, догадки и съмнения, те изглеждат най- уверени в думите си. Впрочем това си мислеха масово и пловдивчани на 6 март 2016-та година, когато багерите изяждаха зидовете.", "date": "2019.05.07", "title": "Как безпроблемно да се събори паметник на културата"}
{"url": "https://www.actualno.com/ruse/noshten-transport-shte-polzvat-jitelite-i-gosti-na-kv-drujba-v-ruse-news_746639.html", "text": "  На 7 май, в Заседателна зала на Община Русе се проведе пресконференция по проект \"CIVITAS ECCENTRIC – Innovative solutions for sustainable mobility of people in suburban city districts and emission free freight logistics in urban centres\" (Иновативни решения за устойчива мобилност на хора в периферните градски квартали и товарна логистика без вредни емисии в градските центрове\").     Ръководителят на проекта и зам.-кмет по европейско развитие д-р Страхил Карапчански  представи основните дейности по проекта, които ще се реализират в следващите месеци. Вниманието на присъстващите бе фокусирано на мярка „Въвеждане на нощна линия в кв. „Дружба“, по която ще бъде пусната в експлоатация и тествана експериментална нощна линия на градския транспорт, от която ще могат да се възползват жителите и гостите на града.   Нощната линия ще се поддържа пилотно за период от една година, като първият курс ще бъде на 10 май. Маршрутът е от кв. „Дружба“ до Централна ж.п. гара и ще минава през следните улици и булеварди – ул. „Даме Груев“, бул. „Васил Левски“, бул. „Христо Ботев“, бул. „Цар Освободител“, бул. „Ген. Скобелев“, ул. „Борисова“.\r\nПридвижването на тролейбуса от/до депото до началото на основния маршрут на нощната линия ще се извършва по следните улици и булеварди – бул. „Трети март“, ул. „Николаевска“, бул. „Ген. Скобелев“, бул. „Цар Освободител“, бул. „Христо Ботев“, бул. „Васил Левски“, ул. „Даме Груев“.  Курсовете на нощната линия ще се изпълняват от 0:30 ч. до 3:10 ч. Тролейбусът, който ще изпълнява курсовете, е специално брандиран, а с цел популяризиране на нощната линия са разработени информационни брошури и плакати, които съдържат подробно разписание на маршрутите и са достъпни във всички превозни средства на „Общински Транспорт Русе“ АД.\r\nБилетът за еднократно ползване ще бъде в размер на 1 лв., както е и при останалите линии, които се изпълняват през деня. Към момента не се предвижда въвеждането на отделни месечни карти, които да важат само за нощната линия. Гражданите, които притежават карти за линии, които минават по този маршрут ще могат да ги ползват.   ", "date": "2019.05.07", "title": "Нощен транспорт ще ползват жителите и гости на кв. „Дружба“ в Русе"}
{"url": "https://www.actualno.com/bgfootball/bfs-izhvyrli-otbor-ot-pyrva-liga-zaradi-urejdane-na-machove-news_746537.html", "text": "   А обявената причина е \"опити за манипулиране на футболни срещи\", което означава, че старозагорският тим няма да довърши сезона в шампионата. По-рано стана ясно, че за следващия сезон със сигурност няма да получи лиценз.         Дисциплинарната комисия към Българския футболен съюз наказа ФК „Верея“ (Стара Загора) с ефективно изваждане от състава на Първа професионална футболна лига по чл. 46, ал. 7 от Дисциплинарния правилник на БФС за сезон 2018/2019 г.\r\nКомисията „Етика и феърплей“ сезира експертите от ДК за постъпило писмо от Експерта по почтеността към БФС с 5 броя извадки от анализи, предоставени от УЕФА, и констатирали сигнали за опити за манипулиране на футболни срещи от страна на ФК „Верея“. На 18.02.2019 г. футболният клуб вече получи финансово наказание от Дисциплинарната комисия по чл. 46, ал. 6, т. „б“ от ДП, но въпреки предприетите мерки, от УЕФА продължават да се получават сигнали за дейност с цел потенциална манипулация на резултати, с което се уронва престижът на българския футбол и администриращите го органи.  Допълнително БФС получи сигнали от интегрити офиса на УЕФА за нерегламентирано финансиране на ФК „Верея“ от страна на китайски граждани, свързвани с международни синдикати за манипулиране на футболни срещи в Европа и света, както и граждани на бившата ОНД, разследвани за манипулиране на футболни срещи на местно ниво.\r\nДисциплинарната комисия прие предложението на Комисия „Етика и феърплей“ на ФК „Верея“ да се наложи наказание по чл. 46, ал. 7, а именно: „Когато са налице значителни съмнения с голям обществен отзвук и по предложение на Комисията за етика и феърплей, ДК може да наложи наказание преместване на отбора в по-ниска група или ниво (следващото по низходящ ред) за следващата спортно-състезателна година без право да довърши участието си в настоящата спортно-състезателна година.“   Експертните комисии към Българския футболен съюз са категорични, че наказанието е справедливо с оглед предотвратяването на уговаряне на манипулативни резултати и защита на авторитета на българския футбол както на национално ниво, така и към международните организации, ръководещи европейския футбол. Всички материали, касаещи нерегламентирано финансиране на ФК „Верея“, както и други данни, получени в БФС, са предоставени на вниманието на прокуратурата. Българският футболен съюз подчертава готовността си да сътрудничи на държавните институции за разрешаването на случая.     ", "date": "2019.05.07", "title": "БФС изхвърли отбор от Първа лига заради уреждане на мачове"}
{"url": "https://www.actualno.com/society/novinite-naj-vajnoto-za-denja-7-maj-news_746594.html", "text": "        \"Останах много доволен, защото сте един здрав народ. Благодаря ви, че се стремите да поддържате добри отношения със съседните страни, да изграждате мир, мостове\". Това е казал папа Франциск на министър-председателя Бойко Борисов, който го изпрати на летище София, съобщиха от правителствената пресслужба. Премиерът Бойко Борисов благодари на Негово Светейшество папа Франциск за това, че посети страната ни и подчерта, че България ще продължава да работи за мир в региона. \"Продължавайте да правите мостове и магистрали на Балканите, бяха последните му думи към България\", добави още Борисов. Най-богатият български депутат Делян Пеевски прекарва по-голямата част от работното си време в Дубай, сочат полетни данни за последните три години, до които сайтът \"Биволъ\" е получил достъп. Броят на пътуванията и периодите, прекарвани от народния представител извън страната, повдигат съмнения дали Пеевски реално живее в България по смисъла на изборния закон и има ли право да се кандидатира за европейските избори, питат разследващите журналисти.   Точно в средата на поредица от почивни дни около националния празник преди три години Пловдив настръхна- новината, че се разрушава паметник на културата, събра за минути десетки хора, които спряха багерите. В трите години след това руините просто бяха оградени, а казусът влезе в съдебните зали. През октомври миналата година пловдивчани с голяма изненада разбраха, че присъди за разрушаването няма да има, обвиняемите бяха оправдани. Окръжна прокуратура Пловдив оспори присъдата и днес делото влезе в Апелативен съд Пловдив.     Решението на Светия Синод да посрещне папа Франциск „протоколно” беше взето с мнозинство въпреки различните мнения на един или друг митрополит. Така че всички бяхме длъжни да се съобразим с това, независимо от своите лични разбирания. Това пише в своята официална Facebook страница русенският митрополит Наум по повод визитата на главата на Римокатолическата църква у нас, която приключи днес. \"Изглежда, Римският папа ще се окаже по-голям патриот от някои българи, готови да продадат историята, църквата и миналото си, заради болни амбиции и бъдещи \"позиции\", уточнява още Наум. България започва същинските преговори за изтребителите F-16, изпращайки висши военни и финансисти в САЩ, но пред постигането на успешна сделка има поне няколко пречки. Осемте изтребителя ще струват повече от очакваното. Първоначално отделените 1.8 млрд. лева със сигурност няма да са достатъчни за покупка на бойните самолети. България е готова да отдели максимум 2.5 млрд. лева за сделката, но ще настоява плащането да бъде на няколко вноски. Войната в Сирия продължава вече осма поредна година. На практика последният бастион на джихадистките групи се явяват провинциите Хама и Идлиб. Арестите на мирни граждани от страна на ситуираните там групировки не се отричат дори от про-опозиционните медии. Още от лятото на миналата година терористите почти всекидневно обстрелват и пращат диверсионни групи в армейския тил на сирийската армия. През този период много от градовете в тези области стават жертва на джихадистки нападения. Такъв е случаят например с християнския град Махарда, който редовно става обект на атаки, най-вече от ислямистката групировка Джайш ал-Изза.   Жителите на много райони на Истанбул организираха \"протест на тенджерите\" във връзка с решението на Централната избирателна комисия да анулира изборите за кмет, които бяха спечелени от опозиционния кандидат Екрем Имамоглу. Европейската сметна палата е започнала проверка как се строят финансираните с европейски средства пътища в България, Чехия, Полша и Испания, които са част от трансевропейската транспортна мрежа и трябва дa осигуряват свързаност в Общността, съобщават от одитната институция. Уникално или не, но макар темата за чистотата на въздуха да е постоянно централна в България, за течащия в момента програмен период (2014 - 2020 година) България е усвоила само 1,7 млн. лева за борба с мръсния въздух от полагащи ни се над 115 млн. лева. Това твърди в свой материал вестник \"Сега\" на база специална справка. Джип блъсна четири деца в София и се преобърна в канала на Перловската река в София. Инцидентът е станал малко преди 14:00 часа в района на стадион \"Георги Аспарухов\" в столичния квартал \"Сухата река\" - на кръстовището на булевард \"Владимир Вазов\" и улица \"Васил Кънчев\". Въоръжен младеж е хванал няколко души за заложници в магазин в квартал Бланяк в Тулуза в югозападната част на Франция, съобщава \"Ройтерс\". Въоръженият стрелял веднъж и е поискал преговарящ, коментира източник, добавяйки, че инцидентът не изглежда мотивиран от тероризъм. \"Шоуто на Слави\" слиза от екран. Това обяви самият Слави Трифонов. Телевизионният водещ заяви, че последният епизод на шоуто ще бъде на 31 юли 2019 г. \"Водим разговори със \"Седем осми\" и както обикновено, поканихме Слави да продължим сътрудничеството си след настоящия сезон, но не сме стигнали до резултат\", заявиха междувременно в официална позиция от bTV.", "date": "2019.05.07", "title": "Новините: Най-важното за деня, 7 май"}
{"url": "https://www.actualno.com/blagoevgrad/95-godini-ot-smyrtta-na-dimityr-blagoev-news_746522.html", "text": "  Днес се отбелязаха 95 години от смъртта на един от важните представители на благоевградския живот - Димитър Благоевград. Представители на общинската власт сред които зам.-кметът Христина Шопова, представители на учебни заведения и политически партии, поднесоха цветя на паметника на Благоев в центъра на града. Ученици и учителите от второ основно училище, което носи неговото име, също присъстваха, като учениците припомниха знакови моменти от живота и дейността му.     Димитър Благоев е роден на 14 юни 1856 г. в Загоричани, Османска империя. Животът му преминава между журналистическата дейност и политиката. Пише първите си статии във вестник \"Македонски глас\", и започва да издава социалистическото списание \"Съвременний показател\". Почти до края на живота си е издател и редактор на списание \"Ново време\". Политическата му кариера е свързана със социалистическото движение в България, на което той е основател. Основава и първата социалдемократическа партия на Балканския полуостров. Димитър Благоев умира на 7 май 1924 г. в София.", "date": "2019.05.07", "title": "95 години от смъртта на Димитър Благоев"}
{"url": "https://www.actualno.com/varna/obshtina-varna-otpuska-do-609-hiljadi-leva-za-dve-uchilishta-news_746536.html", "text": "  СУ “Димчо Дебелянов” и I Основно училище в морската ни столица ще получат общинско финансиране за довършителни ремонтни дейности. Причината за това са възникнали непредвидени обстоятелства по време на строително-монтажните работи. Това съобщиха от местната администрация.     В момента и в двете училища се извършва ремонт, но в процеса на работата е било установено, че стените и таваните в помещенията им са в лошо състояние, заради различни външни и атмосферни влияния. Забелязани са още повреди по подови настилки в класните стаи и стените на санитарните помещения, както и опасни кабели, транзитно преминаващи през столовата, съобщават от общината. Ремонтните дейности в двете училища се извършват по проект “Модернизация на образователната инфраструктура на територията на град Варна” по ОП “Региони в растеж”. \r\nЗа допълнителните строително-монтажни работи СУ “Димчо Дебелянов” ще получи до 212 729 лв. без ДДС, а I Основно училище – до без ДДС.\r\nОт общината съобщиха още, че ще бъдат отпуснати средства и на училищата: ОУ “Св. Княз Борис I”, ОУ “Константин Арабаджиев”, професионалната гимназия “Николай Хайтов”, НУ “Васил Левски” и новостроящата се сграда на ДГ “Карамфилче”.  ", "date": "2019.05.07", "title": "Община Варна отпуска до 609 хиляди лева за две училища"}
{"url": "https://www.actualno.com/balkani/zaradi-izborite-v-istanbul-otnovo-sriv-na-turskata-lira-news_746552.html", "text": "  Снощи (6 май) бе оповестено отдавна очакваното от финансовите пазари решение на Висшия избирателен комитет (ВИК) относно местните избори в Истанбул. След насрочения нов вот на 23 юни, турската лира отново се обезцени на ниво от 1 ЩД = 6.15 турски лири Това обезценяване продължава и днес и разменният курс достигна до равнища от 1 ЩД = 6.20 турски лири. По този начин спадът на турската лира достигна до 3%. Последва и срив на Истанбулската фондова борса. При откриването на сутрешния сеанс индексът „Истанбул 100” стартира със спад от над 2%, с което се върна към котировките от началото на годината, отбелязва Bloomberg, цитирана от агенция \"Фокус\".     Финансовият анализатор от банката HSBC Ибрахим Аксой предупреди, че предстои ново обезценяване на турската лира „Как ще завърши неизвестността около изборите, от дълго време е в дневния ред и на чуждите инвеститори. Изчисляваме, че през завършилите на 26 април последни 8 седмици от Турция са изтекли над 10 млрд. ЩД. Т.е., на фона на последните събития и изборна обстановка, чуждите инвеститори са превърнали турската лира във валута, равностойна на 10 млрд. ЩД, като са ги изнесли зад граница\", предупреди експертът.   По думите му предстои един силно рисков период, през който трябва много и да се внимава с лирата, понеже новите нива на валутните курсове непременно ще предизвикат увеличаване на цените. Съществува негативна корелация между потребителското доверие и курса на лирата. При всяка загуба на стойност на валутата в размер на 10%, индексът на потребителското доверие намалява с 5.5%, отбелязва още Аксой.", "date": "2019.05.07", "title": "Заради изборите в Истанбул - отново срив на турската лира"}
{"url": "https://www.actualno.com/crime/zapodozrjan-za-ubijstvo-dobrudjanec-se-ukrival-v-germanija-news_746506.html", "text": "  Под стража е задържан 30-годишен мъж от Добрич, заподозрян за убийство, което е извършил през ноември 2012 г., съобщават от пресцентъра на окръжния съд в добруджанския град.     Според събраните доказателства жестоката сцена се разиграла в жилището на убития след употреба на алкохол и възникнал скандал. Родственици открили сутринта безжизненото тяло на стопанина на къщата, а по главата му, леглото и стените имало кръв. Назначената съдебномедицинска експертиза е установила множество наранявания по главата и тялото на мъжа, причинени от множество удари.   Обвиняемият отпътувал за Германия под чужда самоличност часове след убийството. Върнат е в страната ни с Европейска заповед за арест. Повдигнато му е обвинение за тежко умишлено престъпление. Ако бъде признат за виновен, го чака присъда от 10 до 20 години.", "date": "2019.05.07", "title": "Заподозрян за убийство добруджанец се укривал в Германия"}
{"url": "https://www.actualno.com/society/shte-uspeem-li-da-dogovorim-iztrebitelite-f-16-i-kolko-shte-ni-struvat-news_746486.html", "text": "  България започва същинските преговори за изтребителите F-16, изпращайки , но пред постигането на успешна сделка има поне няколко пречки.     Осемте изтребителя ще струват повече от очакваното. Първоначално отделените 1.8 млрд. лева със сигурност няма да са достатъчни за покупка на бойните самолети. България е готова да отдели максимум 2.5 млрд. лева за сделката, но ще настоява плащането да бъде на няколко вноски.\r\n\"Става дума за търговска сделка и пресечната точка с нашите възможности ще е при цена от около 2.5 млрд. лева\", заяви пред БНР о.р. полк. Любен Лозанов, който дълги години отговаря за безопасността на полетите в щаба на Военновъздушните сили.\r\nМинистърът на отбраната Красимир Каракачанов заяви пред Нова ТВ, че \"не можем да излизаме безмерно\" от предвидената сума, тъй като е нужно да останат пари и за другите проекти за модернизация на армията.  Страната ни разполага с необходимите средства, но не иска да ги хачи само за самолети, защото паралелно подготвя покупката на нови бронирани машини и патрулни кораби.   САЩ искат сумата да бъде платена наведнъж, каквато е стандартната практика при подобни сделки. За да се изпълни това , вероятно Вашингтон ще предложи на българските власти да вземат банков заем, с който покрият цялата сума, а след това да го изплащат на съответните вноски.\r\nАко американците поискат повече от 2.5 млрд. лв. (малко над 1.43 млрд. долара), България има 2 варианта – или да се съгласи на изтребители с по-орязани бойни възможности, които да са по-евтини, или да се откаже от сделката.    САЩ очевидно гледат благосклонно на сделката, което си пролича от начина, по който Lockheed Martin представиха изтребителя си у нас. Оръжейната компанията обеща да , но българските власти не иска това да е за сметка на бойните им възможности.\r\n\"Указанията (към преговорния екип) са много ясни – да се придържаме към цената, фиксирана от парламента, без това да намалява способностите на самолетите, които трябва да закупим\", заяви Каракачанов, цитиран от БГНЕС.\r\nПреговорите са \"обречени на успех\", но вероятно ще се проточат. Ако България иска да постигне успешна сделка, ще трябва да направи компромиси.   \"Според мен вече текат предварителни разговори през посолството на САЩ в България. По всяка вероятност ще купим самолети F-16, които леко ще бъдат осакатени от гледна точка на въоръжение и възможности и може би на по-висока цена\", коментира о.р.полк. Лозанов.\r\nДържавата ни иска от Lockheed Martin сделката да включва център за обучение на пилоти към военното училище в Долна Митрополия. \"Цялата поддръжка ще бъде извършена в България от българските военновъздушни сили\", увери пред директорът на програмата на Lockheed Martin за F-16 в България Джеймс Робинсън.   България ще получи най-модерния боен самолет на възможно най-добра цена, увери посланикът на САЩ Ерик Рубин.\r\n\"Като погледнете целия пакет ще разберете, че ангажиментът на САЩ е да подкрепя българската армия и авиация. Смятам, че цената е разумна. Разбирам, че това е висока цена, но ние ще подкрепяме нуждите на България и реалността, в която се намира. Уверявам ви, че България ще има най-модерния боен самолет, когато сделката бъде завършена. Това ще доведе до подобряване както на сигурността на България, така и на НАТО и по този начин ще стане неин стратегически партньор\", заяви Рубин, цитиран от БГНЕС.\r\nПреговорите би , а при успешен край новите F-16 ще са на разположение на българските ВВС до 2023-2024 г.", "date": "2019.05.07", "title": "Ще успеем ли да договорим изтребителите F-16 и колко ще ни струват?"}
{"url": "https://www.actualno.com/politics/bsp-iska-ostavkata-na-borisov-pravel-kampanija-s-dyrjavni-pari-news_746541.html", "text": "  Бойко Борисов трябва да се оттегли от поста министър-председател до евровота, защото използва държавен ресурс за кампания. Това каза председателят на Националния предизборен щаб на БСП Георги Свиленски по време на пресконференция, предава Агенция \"Фокус\".     По думите му премиерът Борисов не спира да ползва държавен ресурс за водене на предизборна кампания. \"Господин Борисов трябва да се оттегли от поста министър-председател до еворизборите. Внасяме сигнал до ЦИК и до СЕМ за вземане на отношение по този въпрос\", подчерта Свиленски.   Политикът определи \"като европейски шамар за ГЕРБ\" европейската проверка на българските пътища, строени с европейски пари.\r\n\"След \"Апартаментгейт\", идва ли \"Магистралагейт\"? Както вече стана ясно – Европейската сметна палата започва проверка на българските пътища. На прага на европейските избори, само 10-ина дни преди тях, ГЕРБ получава нов европейски шамар. Европейската сметна палата разпорежда проверка на българските пътища и магистрали\", заяви още Свиленски.  Той припомни, че от 2017 г. БСП е в прокуратурата за съмнение при разходването на средствата за пътища и магистрали.", "date": "2019.05.07", "title": "БСП иска оставката на Борисов, правел кампания с държавни пари"}
{"url": "https://www.actualno.com/goodnews/13-plovdivski-poeti-chetat-pred-kolegi-ot-celija-svjat-news_746553.html", "text": "  Второто литературно четене по проекта „Писателите и Пловдив“ ще се състои в рамките на Международния фестивал на поезията „ОРФЕЙ“ – Пловдив 2019 на 11 май, събота, от 17 часа в литературния салон на Дружество на писателите – Пловдив. Вход свободен.     13 поети от САЩ, Русия, Испания, Дания, Турция, Израел, Северна Македония, Румъния ще чуят своите колеги на български език с превод на английски.   В четенето ще участват по азбучен ред поетите, членове на Дружество на писателите - Пловдив: Антон Баев, Екатерина Костова, Иван Странджев, Минко Танев, Розалия Александрова, Светла Караянева, Стоян Терзиев, Стоянка Боянова, Станислава Станоева, Тильо Тилев.\r\nПреди това на същия ден – 11 май, от 11 часа в Културния център на Радио Пловдив още четирима пловдивски поети ще се изявят в рамките на концерта на световно популярната датска пианистка Кристина Бьорке, която ще изпълни пиеси за пиано на най-големия датски композитор на ХХ в. Карл Нилсен. Вход свободен.  Проектите „Писателите и Пловдив“ и Международен фестивал на поезията „Орфей“ – Пловдив 2019 се реализират с финансовата подкрепа на Община Пловдив и са част от Културния календар за годината.   ", "date": "2019.05.07", "title": "13 пловдивски поети четат пред колеги от целия свят"}
{"url": "https://www.actualno.com/curious/goljam-gaf-v-epizod-4-na-igra-na-tronove-snimka-news_746599.html", "text": "  Множество фенове видяха картонена чаша кафе от Starbucks в четвъртата  поредица от последния сезон на \"Игра на тронове\", съобщава БГНЕС.      а.   Той стои на масата пред Денерис Таргариен при събирането на главните  герои за празника в чест на победата над Краля на нощта.   Много потребители на Twitter се шегуват, че героинята на сагата е  толкова уморена по време на битката за Зимен хребет от предишната серия,  че е решила да се освежи с кафе. \"Харесва ми идеята, че Денерис е  изпратил някого в Старбъкс малко след Битката за Зимен хребет. Дори и  родената в бури Майка на Драконите се нуждае от ежедневната си чашка  кафе\", пише потребител на име Теодора.   Междувременно Русия също опита да се намеси в сериала. Даря  Василиева, доцент в катедрата по културна антропология и етническа  социология в Санкт Петербургския държавен университет (СПбГУ), заяви, че  един от главните герои в сагата \"Игра на тронове\", Джон Сноу, е бил до  голяма степен \"преписан\" от популярния в руския фолклор Иванушка  Глупака. Тя отбеляза, че името на героя - Джон - има обща семантика с  Иван. Освен това, в келтско-германските езици такъв характер често се  нарича Джон, често се среща и вариантът \"Джон без глава\".\r\nИзточник: БГНЕС   ", "date": "2019.05.07", "title": "Голям гаф в епизод 4 на \"Игра на тронове\" (СНИМКА)"}
{"url": "https://www.actualno.com/burgas/dobrovolci-shte-pochistvat-reka-ropotamo-news_746542.html", "text": "  Доброволци ще почистват река Ропотамо по инициатива на РИОСВ Бургас. Повод за екоакцията е Международният ден на биологичното разнообразие - 22 май.     Самата акция ще се проведе на 11 май с участието на ученици от Професионална гимназия по химични технологии \"Акад. Н. Д. Зелински\". В нея ще се включат и деца от формация \"Фантазия\" към народно читалище \"Христо Ботев 1937\" Бургас. Река Ропотамо и местата, през които минава, са изключително красиви. Историческите обекти, възможността за туризъм и наблюдението на животински видове са причина много туристи да търсят близост с реката. В резервата Ропотамо се намират уникалните водни лилии, които също са част от атракции създадени от природата.  Хора от различни места по света идват за да ги видят и да се разходят с лодка по реката. Така проблемът с изхвърлените отпадъци става реален и не свършва до тук. Реката се влива в Черно море и по този начин всички нечистотии оставени от човека отиват там. Чрез инициативата Регионалната инспекция по околната среда и водите иска да напомни на хората, които изхвърлят отпадъци безразборно, че те отиват във близките водоеми – реки, язовири, морето.     След това боклукът се връща отново при тях. Морето се освобождава от всичко ненужно и много често на брега изплуват отпадъците, с които хората са го замърсили.  Младежите, които ще участват в акцията ще имат възможност да видят отблизо този процес и да направят своя избор, дали да ползват контейнерите за смет или да постъпват по неправилния начин, който вреди на природата.    ", "date": "2019.05.07", "title": "Доброволци ще почистват река Ропотамо"}
{"url": "https://www.actualno.com/burgas/policejski-slujiteli-ot-osem-dyrjavi-shte-igrajat-futbol-v-burgas-news_746477.html", "text": "  В Бургас започва Международният благотворителен турнир по футбол на малки врати. Той ще се проведе на в Общински спортен комплекс „Славейков“. Участниците в него ще се състезават и за купата на СФК „Свети Никола“. В отборите участват само настоящи и бивши служители на МВР, Министерство на правосъдието и ДАНС. Всеки отбор се състои от по дест души.     Участниците в благородната инициатива са от осем държави. От региона са сформирани отбори със служители от управленията в Бургас, Карнобат, Средец и Малки Търново.\r\nЧуждестранните отбори са от Сърбия, Румъния, Босна и Херцеговина, Северна Македония и Хърватска.\r\nЖребият за реда по който ще се играят мачовете е изтеглен град Биелина в Босна и Херцеговина и е излъчен директно в социалните мрежи.  Атрактивното състезания ще се проведе на 10 и 11 май, а награждаването на победителите ще е в края на втория ден.    ", "date": "2019.05.07", "title": "Полицейски служители от осем държави ще играят футбол в Бургас"}
{"url": "https://www.actualno.com/ruse/v-obshtina-cenovo-shte-sybirat-razdelno-otpadycite-news_746570.html", "text": "  В деветте населени места на община Ценово започва кампания за . За необходимите действия ще бъдат разпределени 226 жълти и зелени контейнери. Жълтите са предназначени за хартия, метали и пластмаси, а зелените за стъклени опаковки. Допълнително на различни места в селата ще бъдат разположени 14 контейнери с голяма вместимост, в които да се изхвърлят растителни остатъци от градините и личните стопанства.  Кампанията съвпадна с откриването на новото регионално депо в Бяла.     „Започваме активна разяснителна кампания сред жителите на общината. По-сериозно внимание и усилия ще бъдат насочени към децата и младите хора. Нашата идея е да ги насърчим да не изхвърлят общо боклуците, а да ги разпределят. Информационни материали ще бъдат предоставени на всяко кметство. Със сигурност началото ще бъде много трудно, но задължително трябва да успеем“, сподели Рейхан Кямилова – главен специалист „Екология, чистота и туризъм“ в общинската администрация. Според новите изисквания разделното събиране на отпадъци ще доведе до реално намаляване на разходите, които ще намалят такса смет на гражданите.\r\n„В новото регионално депо е монтирана специална сепарираща инсталация, която ще позволи разделянето на отпадъците. Те ще се преработват и рециклират, след което ще се продават като суровини за производство. Така ще са намалят разходите за издръжка“, допълва Кямилова.\r\nЗа нуждите на общината вече е предоставен и специализиран камион, който ще извозва оставеното в контейнерите до сметището в Бяла. Успоредно с него ще продължи да работи и другата сметосъбирачна машина, с която ще се извозват смесените битови отпадъци.  ", "date": "2019.05.07", "title": "В община Ценово ще събират разделно отпадъците"}
{"url": "https://www.actualno.com/balkani/erdogan-zaplashi-turskija-biznes-zaradi-mestnite-izbori-v-istanbul-news_746572.html", "text": "  Генералният председател на Партията на справедливостта и развитието (ПСР) и президент на Турция Реджеп Тайип Ердоган реагира изключително остро срещу изявления на някои турски бизнесмени относно анулирането на резултатите от местните избори в Истанбул. Това пише вестник Cumhuriyet, цитиран от агенция \"Фокус\".     „След решението на Висшия избирателен комитет (ВИК) за , наблюдаваме твърде странни изявления на някои групи бизнесмени. Когато ние говорим за нормализация, вие правите подобни изявления, които предизвикват анормалност. Допускате огромна грешка. Всеки да си знае своето място! Нарастват саботажите срещу нашата икономика. Това, което направихме срещу терористите, ще го приложим и към тези саботьори\", казва Ердоган, отбелязва още турското издание.   Междувременно основната опозиционна сила в Турция - Републиканската народна партия (РНП), изключи възможността за бойкот на , за които ВИС на страната реши да се проведат на 23 юни, пише вестник Daily Sabah.\r\nПризивите за бойкот на повторното провеждане на изборите на 23 юни бяха отправени, след като със седем гласа „за“ и четири „против“ ВИС анулира резултатите от кметските избори в най-големия турски град, проведени на 31 март. В отговор бяха организирани редица протести в различни райони на Истанбул, в които РНП има традиционна подкрепа.  На 17 април бе обявено, че Екрем Имамоглу от РНП, който участва като съвместен кандидат на „Националния алианс“, е победител в надпреварата от 31 март с разлика от 13 729 гласа срещу Бинали Йълдъръм от управляващата „Партия на справедливостта и развитието“. В същия ден му бе връчен мандат на фона на критиките на управляващите. Уточнява се, че РНП провежда заседание под председателството на лидера си Кемал Кълъчдароглу. Опозицията вече разкритикува решението на ВИС като „нито демократично, нито законно“.\r\nИмамоглу проведе нов митинг, в рамките на който обеща, че няма да се откаже от надпреварата, а напротив – ще се впусне в нея с още повече сили, за да затвърди победата си на 23 юни. „Може би съм разстроен, но никога не губя надежда\", каза Имамоглу пред хиляди свои привърженици в район западните покрайнини на Истанбул.   Имамоглу спечели изборите с 4 169 765 гласа срещу 4 156 036 гласа за Йълдъръм, с разлика от 13 729 гласа.    След насрочения вот турската лира отново се обезцени на ниво от 1 щатски долар = 6.15 турски лири. Това обезценяване продължава и днес и разменният курс достигна до равнища от 1 щатски долар = 6.20 турски лири. По този начин спадът на турската лира достигна до 3%. Последва и срив на Истанбулската фондова борса.", "date": "2019.05.07", "title": "Ердоган заплаши турския бизнес заради местните избори в Истанбул"}
{"url": "https://www.actualno.com/curious/dneven-horoskop-za-8-maj-news_746589.html", "text": "        Тази сряда не превишавайте правомощията си. Помислете дали действително имате право да претендирате за нещата, които искате. Тази сряда не бъдете вестителят на отрицателните подозрения. Оставете другите сами да стигнат до своите прозрения.   Тази сряда помислете как бихте могли да бъдете полезни на себе си. Може да ви помолят за услуга. Приемете само ако това няма да отнеме ваше ценно време и ресурси.     Тази сряда може да ви хрумне изненадваща идея, свързана с личния ви живот. Ако се чувствате добре значи е време да я реализирате. Тази сряда може да си позволите да проявите слабост. Никой не може да е винаги във върхова форма и вие не сте изключение, а в това няма нищо срамно. Тази сряда не търсете съвети от недостатъчно познати хора. Колкото и надежден да ви се струва някой за подобни неща си трябва доверие, изградено с години.   Тази сряда е добре да допуснете всеки вариант за развитие. Бягството от привичното ще ви даде много повече, отколкото предполагате. Тази сряда не се колебайте да бъдете по-различни от обикновено. Сега може да дадете воля на някоя от вашите лудости, стига да не нарушава закона. Тази сряда е добре да излезете извън своя поглед върху нещата. Наблюдавайте нещата около себе си и не попадайте в капана на разбирането, че вие сте най-нещастни на този свят.    Тази сряда се опитайте да вкарате нов елемент на разнообразие във всекидневието си. Дори да посветите целия си ден на това - той няма да е загубен. Тази сряда може да бъдете подложени на неочаквана проверка. Сега е моментът да покажете, че сте винаги готови и не се измъквате от отговорност. Тази сряда може да помислите за своето развитие в дългосрочен план. Затова обаче ще на нужни реални действия и то сега.", "date": "2019.05.07", "title": "Дневен хороскоп за 8 май"}
{"url": "https://www.actualno.com/europe/na-ostrova-velikobritanija-shte-trjabva-da-uchastva-v-izborite-za-ep-news_746667.html", "text": "  Великобритания ще трябва да участва в изборите за ЕП на 23 май, защото няма да успее да одобри сделката за Brexit преди това, заяви и фактически вицепремиер Дейвид Лидингтън, цитиран от Ройтерс.     Премиерът Тереза Мей се беше ангажирала да анулира тези избори във Великобритания, ако бъде прието споразумение.   Според Лидингтън обаче правителството смята, че вече няма достатъчно време парламентът да ратифицира различните текстове, които са необходими за влизането в сила на споразумението преди 23 май.\r\nМей се надяваше да избегне участие на Великобритания в изборите за ЕП, но до момента преговорите с опозиционната Лейбъристка партия за постигане на споразумение по Брекзита не дават резултат.  \"За жалост няма да е възможно да завършим този процес преди датата на изборите за Европейски парламент, така че те ще трябва да се състоят. Ще удвоим усилията си забавянето след това да е възможно най-кратко.\r\nВ идеалния случай бихме искали да сме в ситуация, при която избраните британски евродепутати изобщо да не заседават в Европейския парламент и да приключим с въпроса преди лятната ваканция\", заяви Лидингтън.   ", "date": "2019.05.07", "title": "На Острова: Великобритания ще трябва да участва в изборите за ЕП"}
{"url": "https://www.actualno.com/velikotarnovo/sedmica-pod-znaka-na-evropa-vyv-veliko-tyrnovo-news_746574.html", "text": "  На 9 май 2019 г. във Велико Търново предстои честването на . Празничната програма е организирана от община Велико Търново и Европейския информационен център „Европа директно”.     На централния градски площад ще бъдат подредени щандове с материали за европейските институции или при дъждовно време – в сградата на общината. \r\nТова е уникална възможност да научите как европейските институции оказват влияние върху вашия живот. Влезте в сградите на институциите и участвайте в срещите и събитията.      От Студентски стол № 2 до сградата на община Велико Търново     Духов оркестър при СУ „Емилиян Станев“, знаменна група от ПГТ „Д-р Васил Берон”, мажоретки от ДГ „Соня“, деца от детските градини на Велико Търново  Пред сградата на община Велико Търново\r\nПразничен ритуал за издигане на знамената на Република България, Европейския съюз и Велико Търново от ученици на ОУ „Бачо Киро”\r\nРецитация на стихотворение „Денят на Европа“ от Майкъл Йорданов Калбанов от ДГ „Слънчев дом”   Приветствия на кмета на Община Велико Търново д-р инж. Даниел Панов,  Таня Сейкова и Алекс Божинов - ученици от 12 клас при ПМГ „Васил Друмев“\r\nИзпълнение на мажоретен състав при ДГ „Соня“.  Парк „Марно поле“(при дъждовно време в Голямата зала на община Велико Търново)  Клуб „Мелон“, Клуб „Седем“, открита сцена „Арт лято“ до ХГ „Борис Денев“  Площад „Цар Асен І“ В седмицата под знака на Европа, в Летния театър ще се проведе , и , а , край Петропавловския манастир ще се състои . Ето и графикът на останалите :  – ученичка от Профилирана хуманитарна гимназия и\r\nфиналист в конкурса „Съвременни любовни романи“ Клуб Седем   Община Велико Търново, зала 302  ОУ „Д-р Петър Берон“ – Дебелец посветена на 550 години от пренасяне на мощите на св. Иван Рилски от Велико Търново до Рилския манастир Изложбени зали „Рафаел Михайлов“  Община Велико Търново, нова зала  Стадион „Ивайло“  Клуб Седем   Регионална дирекция „Пожарна безопасност и защита на населението\"  Общински информационен център  Изложбени зали „Рафаел Михайлов“  Клуб Седем   с. Ресен  Край Петропавловския манастир на Арбанашкото плато  Изложбени зали „Рафаел Михайлов“  Клуб Седем  Летен театър   От Владишкия мост в кв. „Асенов“  Пред паметника на св. св. Кирил и Методий  Читалище „Искра“\r\nТази година, темата на Деня на Европа е изборът, който правим по отношение на нашето бъдеще. Европейските избори на 26 май са вашата възможност да изразите предпочитанията си за това кой да взема важните решения, които се отразяват на ежедневието ви. Дайте обещание да гласувате и да поемете отговорност за бъдещето.", "date": "2019.05.07", "title": "Седмица под знака на Европа във Велико Търново"}
{"url": "https://www.actualno.com/smolyan/pusnaha-v-planinata-3-te-samotni-mecheta-ot-dospatsko-video-news_746550.html", "text": "  Върнати са обратно в природата трите мечета, които бяха изоставени край реката между родопските села села Барутин, Црънча и Бръщен (общ. Доспат).     От екоминистерството съобщиха днес, че акцията била проведена заедно с фондация „Четири лапи“ и мечетата са пуснати в националния парк „Централен Балкан“.\r\nПреди два дни във Facebook групата на село Бръщен пък бе публикуван видеоклип от същото място, на което миналата година на 21 април бяха заловени трите мечета. От клипа се вижда как голяма мечка се опитва да си събере трите деца и заедно да преминат до отсрещния бряг на реката. \r\n„В неделя пътувах на работа към Доспат. Към 6,30 часа сутринта на около 300 метра преди Червения мост излизам от завоя и гледам на асфалта мечка с три малки мечета. Спрях. Малките се мушнаха под мантинелата и слязоха в гората. Аз излязох от колата и майката веднага се изправи на задните крака. Показа ясно, че не съм желан. Влязох си обратно. Изкуших се да я приближа и отново излязох. Разстоянието между мен и нея беше около 7-8 метра, направо й усещах дъха. Влязох в колата и вече реших, че трябва да ги снимам“, разказа граничният полицай Боян Метов.   „Ако имах видеорегистратор, щеше да е много интересно за гледане. Записът не е много добър, защото ръката ми трепери от вълнение. И снимките са размазани. Осъзнавам колко са опасни мечките, но се радвам,че ги има, защото всяко живо същество допринася за баланса в природата. А и понякога малко повече адреналин не е излишен. Това, че са толкова близо до нас, може да ни накара да се интересуваме, да четем повече за тях, да ги изучаваме, за да открием как е възможно да съжителстваме в синхрон, без да си пречим взаимно“, коментира полицаят.  \r\nЗаснел ги и искал да покаже клипа, защото в този район се разхождат много бръщенци пеша и с колела. „Исках хората да видят, че наистина ги има и като ходят в този район, да имат предвид този факт и да се пазят“, подчерта той.       Според очевидеца едва ли майката е същата, тъй като мечките според прочетеното от него раждат веднъж на 2-3 години.\r\nЕкоинспектори обаче обясниха, че раждат веднъж на 2-3 години, защото отглеждат малките си. Когато мечката има малко, мъжкият не я запложда и неслучайно някой път убива малкото, за да може да заплоди майката. Същата мечка е напълно възможно да е забременяла след като вече е нямала малки.\r\nПрипомняме, че миналата година три мечета бяха забелязани, оказва се на абсолютно същото място до реката, от няколко младежи. 20-годишният тогава Велин успя да ги заснеме. Виждайки, че мечетата са сами, младежът сигнализира на телефон 112. На място пристигат група пожарникари, които търсят за съдействие  Групата за бързо реагиране към екоинспекцията в Смолян.\r\nОт там организират съвместна акция с фондация „Четири лапи“. Откриват трите мечета на възраст не повече от четири месеца, на същото място, посочено от младежите. Групата извършва няколко часа оглед на района, за да търсят майката или следи от нея. И след като не я откриват, прибират мечетата „с цел безопасност както са самите тях, така и за жителите на селото“.     „Поради факта, че мечетата са кърмачета и дълъг престой без мляко би довел до смъртта им, те веднага са транспортирани и приети в Парка за танцуващи мечки край Белица, стопанисван от \"Четири лапи\" и фондацията на Бриджит Бардо. Там за тях ще бъдат полагани грижи от опитни специалисти“, информираха тогава от РИОСВ.\r\nОттам допълниха, че в района ще поставят фотокапани и ще се следи за появата на майка им. Ако тя не бъде открита в рамките на следващата седмица, бебетата ще бъдат настанени в спасителен център в Гърция, който е специализиран в оказването на помощ на осиротели мечета и връщането им в естествената им среда“. В прессъобщението на МОСВ от днес се казва, че прибраните миналата година мечетата са били настанени в гръцкия център „Арктурус“, който има опит в реадаптацията на кафяви мечки. Целта била да се осигурят условия за последващото им връщане в природата.   Според експертите мечетата вече са годни за връщане в естествена среда, тъй като са достигнали необходимите килограми. Тяхното транспортиране било осъществено със специализирани автомобили и с подкрепата на специалисти от фондация „Четири лапи“.\r\n„Експерти от гръцка и българска страна съвместно определиха подходящо за връщане място в Национален парк „Централен Балкан“, което  отговаря напълно на необходимите характеристики. Мястото попада в границите на резерват, в който се осъществява контрол от служители на Дирекция НП „Централен Балкан“. Растителността в тази местност е преобладаващо широколистна гора, не са засечени трайни следи от други екземпляри от вида кафява мечка и мястото е отдалечено от населени места. Експертите от „Централен Балкан“ имат опит и разполагат с необходимото оборудване за работа с маркирани мечки“, се сочи още в съобщението на МОСВ.\r\nМечетата ще бъдат с нашийници за проследяване като им са осигурени разтегателни каишки, за да не ги нараняват като пораснат. „Чрез маркирането на животните се създава възможност за тяхното следене на всеки час и за своевременна реакция при необходимост. Предвиденият период за проследяване е 18 месеца. Подобна акция са осъществява за първи път у нас и има единични случаи на такива мероприятия на европейско ниво. Акцията беше извършена съвместно от МОСВ, Фондация „Четири лапи“ и център „Арктурус“, който има опит и добра успеваемост при подобни дейности.  Въпреки всички усилия, няма пълна гаранция за пълното и успешното връщане на мечетата в природата, тъй като процесът на реадаптация е труден и специфичен за всеки отделен индивид. Предвид бързите и адекватни  действия на всички участници в акцията се надяваме мечетата успешно да се адаптират и да се върнат към своя естествен начин на живот“, допълват от екоминистерството.", "date": "2019.05.07", "title": "Пуснаха в планината 3-те самотни мечета от Доспатско (ВИДЕО)"}
{"url": "https://www.actualno.com/interest/pyrvi-komentar-na-btv-po-povod-spiraneto-na-shouto-na-slavi-news_746441.html", "text": "  \"Шоуто на Слави\" не слиза от ефир заради нисък рейтинг, каквато е една от догадките, след като снощи водещият обяви краят на предаването.     Телевизията е предложила на екипа да продължи шоуто с нов договор от есента, става ясно от официалната позиция на bTV.\r\n\"Водим разговори със \"Седем осми\" и както обикновено, поканихме Слави да продължим сътрудничеството си след настоящия сезон, но не сме стигнали до резултат.   Все още нямаме официален отговор от \"Седем осми\". Ще се изясним в следващите няколко дни в официална среща\", обявиха от медията.  Засега нито bTV, нито \"Седем осми\" коментират повече детайли около новината, че след края на този тв сезон \"Шоуто\" слиза от ефира. ще е на 31 юли, обяви самият Трифонов снощи. Това, от своя страна, подхрани отново слуховете за политическите амбиции на водещия.\r\nКато мотив обаче той посочи, че екипът на предаването не се чувства „част от медийната среда” у нас.       „Погледнете всичко около вас, как е организирано и как работи, и ми кажете - вие чувствате ли се на място? Така се чувстваме и ние.\r\nКато хора, работещи в телевизия, ние правихме през тези години нещата така, както ги усещаме. Бихме желали медийната среда да е друга”, заяви Трифонов, като подчерта, че решението му не е резултат от търкания с bTV.\r\nОт стартирането си \"Шоуто на Слави\" се превърна в абсолютен рейтингов водач. Само за една година предаването разби стереотипа, че едно шоу не може да стане популярно, ако е извън праймтайма (най-гледаното телевизионно време - бел. ред.).\r\nНещо повече – Слави Трифонов и екипът му разшириха праймтайма на bTV до 23:30 часа и постигнаха с години наред висок рейтинг.", "date": "2019.05.07", "title": "Първи коментар на bTV по повод спирането на \"Шоуто на Слави\""}
{"url": "https://www.actualno.com/business/ban-kym-pravitelstvoto-v-nikakyv-sluchaj-ne-vdigajte-danycite-news_746546.html", "text": "   препоръчва БАН в годишния си доклад \"2019 “Икономическо развитие и  политика в България: оценки и очаквания”, представен официално на  пресконференция.     \"В никакъв случай не трябва да се прибягва до някакво повишаване на  данъчни  ставки, преди да са изчерпани възможностите за повишаване на   събираемостта на данъците. Чак тогава може да се пристъпи към някаква   фаза на вдигане на данъчни ставки, което ние не препоръчваме на този   етап\", заяви пред ръководителят  на авторския колектив от Института за икономически изследвания при  академията, изготвил доклада доц. Виктор Йоцов. Той поясни още, че  учените правят в доклада подробен преглед структурата на данъчните  приходи - колко се падат на косвените данъци, колко на преките,  дискутиран е въпроса за пропорционалното облагане и дали то не е  изчерпало ефектите си и дали няма нужда от преосмисляне.   Имаме забавяне на темповете на растеж, съпроводено с леко увеличаване на инфлационния натиск, ,  но в същото време отбелязваме в доклада, че има структурни дисбаланси,  на които ако не бъде обърнато внимание е възможно в следващ период да  изпаднем в някакъв вид рецесия, особено ако външната среда продължава да  се влошава, коментира доц. Йоцов. По думите му тревожно е, че  продължава . \"Факт е, че  преките чуждестранни инвестиции са по-малко от средствата, които  българските емигранти изпращат тук\", посочи той и поясни, че на практика  това означава, че България изнася работна сила, не стоки и услуги,  което е  особено неблагоприятна тенденция.\r\nКато позитиви доц. Йоцов изтъкна стабилността на финансова среда и фискалния сектор. Негативите са свързани преди всичко с ,  който вече оказва сериозно влияние върху потенциалния икономически  растеж, изтъкна той и посочи, че имаме недостиг на работна сила, което  по думите му е вече много очевидно и даже плашещо. \"Това води до  забавяне на темповете на растеж и до забавяне на процеса на догонване,  от който ние така силно се нуждаем\", подчерта той и отбеляза, че от  години сме на последно място в Европа по жизнен стандарт и брутен  вътрешен продукт на глава от население и не се виждат перспективи това в  скоро време да се промени.   Според очакванията на учените от БАН Темповете  на икономическия растеж от 3.1 за миналата година се очаква да паднат  на 2.6 - 2.7, а за следващите две години прогнозата е за леко ускоряване  до 3.9 - 4% през 2021 г., което до голяма степен ще се дължи и на  усвояването на европейските средства. \"Очакваме леко забавяне тази  година и умерено ускоряване следващата година като ще има леко повишение  на износа. Не очакваме драматични промени, не става въпрос за рецесия, а  по-скоро леко забавяне на растежа и евентуално възстановяване през  следващата година\", обобщи Йоцов.   По 14 показателя ЕС определя положението на всяка икономика и за  съжаление България по 6 или 7 от тях е в дисбаланс, посочи още той.    В доклада не е третирана темата за размера на сивия сектор и корупцията, каза пред ученият и добави, че \"това е проблем, който съществува навсякъде - от порядъка на 30% от икономиката е в сивия сектор\". държавата  не изпълнява предвидените капиталови разходи. \"Забелязва се през  последните няколко години, че финансовото министерство подценява  приходната част - тя винаги се оказва по-голяма, което позволява по  Закона за публичните финанси да се преразпределят средства без санкция  от парламента, което е гъвкавост за сметка на прозрачността в  разходването на публичните средства и не може да се оцени положително\",  каза той. Какви са другите изводи и прогнози в доклада на БАН прочетете в    ", "date": "2019.05.07", "title": "БАН към правителството: В никакъв случай не вдигайте данъците"}
{"url": "https://www.actualno.com/ruse/na-prestijen-konkurs-v-moskva-rusenski-matematici-postignaha-zaslujen-uspeh-news_746508.html", "text": "  Ученици от МГ „Баба Тонка” се представиха отлично, като завоюваха три златни медала на XIII международен конкурс „Математика и проектиране”, който се проведе от 30 април до 5 май в руската столица Москва. До финалния етап на конкурса бяха допуснати , а техен научен ръководител е Сюзан Феимова – старши учител по информатика и информационни технологии в училището. При оспорваната конкуренция учениците спечелиха общо : три златни, два сребърни и два бронзови.      1. „Колекция от класически игри“, автори: Иван Петров от Х „в“ клас и Ерик Николов от Х „г“ клас; златни медали в направление „Електронен тематичен журнал”.\r\n2. „Интелект на масите“, автор: Селин Шемсиева от XII „д“ клас, златен медал в направление „Математика в професионалната дейност”  3. „3D образователна игра за изучаване на ноти 3D MuSic“, автор: Мария Кирилова от VIII „в“ клас; сребърен медал в направление „Математика и изкуство”\r\n4. „История на логическите игри“, автори: Велислава Крумова и Диляна Дойчева от X „в“ клас; бронзови медали в направление „История на математиката”\r\nПроведе се и състезание Международен интелектуален квест „Математическа вселена”, на който Мария Кирилова спечели злато, Селин Шемсиева добви сребърен медал, а Диляна Дойчева бе наградена с бронзов медал.    ", "date": "2019.05.07", "title": "На престижен конкурс в Москва русенски математици постигнаха заслужен успех"}
{"url": "https://www.actualno.com/plovdiv/s-konna-ezda-pomagat-na-deca-s-uvrejdanija-v-plovdiv-news_746567.html", "text": "  Зона за хипотерапия, която ще помага на деца и младежи с увреждания, беше открита в Пловдив. Райското кътче за рехабилитация се намира в Комплекса за социални услуги „Свети Георги“ и е изградено със средства, дарени от американската фондация „Едно сърце“.      Хипотерапията е лечение, което чрез конна езда помага на хора с различни увреждания. В Пловдив услугата ще се прилага за първи път. За подобряване на състоянието на децата и младежите ще се грижат два специално обучени коня. Според специалисти, близостта с животните успокоява децата, като това е особено видимо при лица с аутизъм, които имат проблем с комуникацията както с връстниците, така и с възрастните. Изключително полезна е ездата и за децата с двигателни увреждания.  С децата ще работят специалисти-хипотерапевти. Този вид рехабилитация ще може да ползват деца и младежи от всички социални заведения в града. Предвижда се в бъдеще центърът да се разшири. „Планираме в бъдеще да стане зона не само за хипотерапия, а да е зона и за анималотерапия, да има и зайчета, за които децата да се грижат, кученце, котки и фазани и пауни, които да се разхождат в тревната площ“, обяви директорът на Дирекция „Социални услуги“ Веселина Ботева. Социалната база е изградена с дарения от американската фондация, която е събрала 70 000 долара нейното изграждане. В дарителската акция са се включили и десетки спонсори. От своя страна община Пловдив е предоставила безвъзмездно мястото, за да бъде построена базата.    ", "date": "2019.05.07", "title": "С конна езда помагат на деца с увреждания в Пловдив"}
{"url": "https://www.actualno.com/europe/avstrijskijat-kancler-poiska-spirane-na-pregovorite-s-turcija-za-chlenstvo-v-es-news_746431.html", "text": "  Поради анулирането на резултатите от кметските избори в Истанбул, австрийският канцлер поиска прекратяването на преговорите за присъединяването на Турция към Европейския съюз (ЕС).     \"Тези, които не приемат демокритичните избори, нямат място в ЕС. Необходимо е ЕС да се отнася честно с Турция, която от години се отдалечава от него и все повече не изпълнява условията за предприсъединителни преговори. В тази страна съществуват системни ограничения на свободата на словото и мненията\", каза още Курц.   Още снощи ЕС разкритикува решението на Върховната избирателна комисия на Турция да анулира резултатите от изборите за кмет на и да организира ново гласуване на 23 юни.\r\nВ съвместно изявление ръководителят на външната политика на ЕС Федерика Могерини и еврокомисарят по разширяването Йоханес Хан подчертаха, че решението противоречи на самата идея за демократичен изборен процес.  Малко след като решението на комисията стана ясно турски граждани, живеещи в различни части на Истанбул, включително Бешикташ, Кадиккьой, Сисли, посрещнаха решението ѝ с протести и чукане на тенджери и тигани. Протестите започнаха след 22 часа вчера и в тях се включиха и шофьорите, които натискаха клаксоните на автомобилите си.\r\nКметът на Истанбул Екрем Имамоглу също осъди решението на избирателната комисия наричайки го \"предателско”, припомня БГНЕС.   Имамоглу, представляващ основната опозиционна Републиканска народна партия, се обърна към хиляди поддръжници в центъра на Истанбул вчера вечерта и каза: \"Те се опитват да върнат изборите, които спечелихме ... Може би сега сте разстроени, но никога не губите надеждата си.\"    В същото време говорител управляващата партия на президента Реджеп Таийп Ердоган заяви, че решението на съвета е победа за демокрацията.\r\n„Анулираният вот за кмет на Истанбул е „победа за демокрацията… Решението за организиране на нови избори е направено заради факта, че някои членове на избирателните комисии в избирателните секции не са държавни служители и защото 22 протокола са празни и не са подписани. Решението на Върховния избирателен съвет доказва, че сме прави и сегашното заседание (на Съвета) също реши да лиши (избрания кмет Екрем) Имамоглу от мандата му\", заяви, представител на управляващата партия .", "date": "2019.05.07", "title": "Австрийският канцлер поиска спиране на преговорите с Турция за членство в ЕС"}
{"url": "https://www.actualno.com/balkani/papa-francisk-v-skopie-sviknahme-da-jadem-tvyrdija-hljab-na-dezinformacijata-news_746472.html", "text": "  Ръководителят на Римокатолическата църква отслужи меса на площад \"Македония\" в Скопие, на която присъстваха около 15 000 граждани от страната и чужбина.     Папата отправи послания за мир, съжителство, по-голяма любов към Бога и хората. Да заменим безразличието и клеветите с чувствителност и надежда, да преодолеем стереотипите и да се грижим един за друг, каза папа Франциск, цитиран от МИА.   \"Освен глад за хляб, хората вече разбраха, че има и други видове глад: глад за Бог, глад за братство, глад за среща и споделен празник\", са част от словата в месата, предаде БГНЕС.\r\n\"Ние свикнахме да ядем твърдия хляб на дезинформацията и се превръщаме в затворници на отхвърлянето, на етикетите и презрението; вярваме, че конформизмът ще утоли жаждата ни и сме изпълнени с безразличие и безчувственост; движени сме от мечти за разкош и се отдаваме на отчуждение и самота; загубили сме вкуса на братството. Търсим бърз и надежден резултат и се оставяме да ни победят нетърпението и неврозата. Като затворници на виртуалното, ние сме загубили вкуса и мириса на реалността\", прокламира още месата на .  Тя завърши с призив в духа на църковното слово: \"Братя, днес възкресеният Исус продължава да ходи сред нас. Той познава нашия глад и ни казва: \"Който дойде при Мене няма да гладува и който вярва в Мене никога няма да бъде жаден\" (Ева 6:35). Да се насърчаваме взаимно да станем и да почувстваме изобилието на неговата любов; нека го оставим да засити нашия глад и жажда с тайнството на олтара и със свещената тайна на братството\".", "date": "2019.05.07", "title": "Папа Франциск в Скопие: Свикнахме да ядем твърдия хляб на дезинформацията "}
{"url": "https://www.actualno.com/starazagora/starozagorskoto-uchilishte-jeleznik-vleze-v-obnovenata-si-sgrada-news_746457.html", "text": "  След повече от година ремонтни дейности Средно училище (СУ) „Железник“ влезе в обновената си сграда. От построяването му през 1986 г. школото, което е н , не е ремонтирано. Дейностите по обновяването на базата му са на стойност 5,6 милиона лева, осигурени по проект  по Оперативна програма „Региони в растеж 2014 - 2020“.     Сградата е - нова дограма и входни врати, нови настилки в бюфета, атриума и санитарните възли. Покривите на всички блокове на училището са основно ремонтирани. Сменени са котлите и радиаторите на парната инсталация и са ремонтирани електро- и ВиК инсталациите. Изградени са рампи и два асансьора за  хора в неравностойно положение. Спортни игрища за футбол и баскетбол, трибуни и фитнес площадка са обособени в двора на училището.\r\nПродължава доизграждането и конструктивното укрепване на недостроения още през 80-те блок. Ще му бъде изграден нов покрив, фасади и всички довършителни работи и инсталации в сградата. В тази част на училището ще се намира кухненски блок. “В началото на следващата учебна година тук ще бъде открито столово хранене“, заяви заместник-кметът Иванка Сотирова.\r\nПри откриването на обновената сграда ученици, участвали в адаптирането на класните стаи, получиха благодарствени грамоти от директорката на училището Петя Лазарова.  ", "date": "2019.05.07", "title": "Старозагорското училище „Железник“ влезе в обновената си сграда"}
{"url": "https://www.actualno.com/crime/specprokuraturata-poiska-postojanen-arest-za-minu-stajkov-news_746458.html", "text": "  Специализираната прокуратура внесе в Специализирания наказателен съд искане за определяне на най-тежка мярка за неотклонение \"Задържане под стража\" на Миню Стайков, съобщиха от държавното обвинение.     Бизнесменът е обвинен за участие в престъпен сговор за .   Преди дни зам.-главният прокурор Иван Гешев съобщи, че са свързани с бизнес империята \"Карнобат\".\r\nПо думите на Гешев, става въпрос за европрограми, касаещи развитието на селските райони и конверсия на лозя.  По програмата за селските райони са поискани и одобрени 11,5 млн. лв от ДФ \"Земеделие\", а по другата над 7 млн. лв.\r\nФирмите кандидатствали по програмите формално не са били свързани с реалните собственици, но те са роднини, служители, деца на служители свързани с \"бизнес империята Карнобат\".   Очаква се съдът за насрочи час на делото по мярката за неотклонение на Миню Стайков днес.    През септември м.г. на Стайков бяха повдигнати и и за участие в организирана престъпна група за държане и продажба на акцизни стоки без бандерол, както и за престъпления против данъчната система, извършени при условията на продължавана престъпна дейност.\r\nНа 5 септември 2018 г. специализираната прокуратура започна разследване и на дружествата \"Винпром Карнобат\" ООД, \"Сис Индустрийс\" ООД и \"Топаз Мел\" ООД.\r\nДен по-късно стана ясно, че тя е повдигнала обвинения на осем души за участие в организираната престъпна група, ръководена от Миню Стайков.   Този месец на наблюдаващия прокурор по неговото дело Ангел Кънев с мотивите, че Кънев имал връзки с негов конкурент(собствениците на \"Винпром Пещера\"), както и че упражнил натиск върху обвиняем.", "date": "2019.05.07", "title": "Спецпрокуратурата поиска постоянен арест за Миню Стайков"}
{"url": "https://www.actualno.com/crime/rumynija-ni-predava-telefonnite-izmamnici-na-dunav-most-news_746593.html", "text": "  Румънските власти ще екстрадират в България шестимата задържани за телефонни измами. Те ще бъдат предадени на българските съдебни власти на 8 май в 10 часа, на ГКПП Русе-Гюргево (\"Дунав мост\"), съобщават от прокуратурата.     Съдът в Букурещ е разрешил всичките 6 да бъдат екстрадирани. За тартор на престъпната група се сочи Борислав Димитров-Бобито, който също е сред задържаните при акцията в северната ни съседка.   Предстои да им бъдат повдигнати обвинения, както и да им бъде наложено задържане до 72 часа.\r\nПрипомняме, че миналия месец над 30 души бяха задържани при спецакция срещу \"ало\" измамите, проведена в България и Румъния. Групата бе определена като най-голямата, занимаваща се с тази дейност.  ", "date": "2019.05.07", "title": "Румъния ни предава телефонните измамници на \"Дунав мост\""}
{"url": "https://www.actualno.com/showbusiness/djenifyr-anistyn-ne-mi-trjabvat-deca-za-da-byda-pylnocenna-news_746474.html", "text": "  \"Не ми трябват деца, за да бъда пълноценна\". Това каза за липсата на наследници. Актрисата даде интервю за \"Хъфингтън пост\", разказвайки за кариерата си, за мъжете в живота си и за това как се чувства на 50-годишна възраст.     \"Папарите изразходват толкова много време и пари, за да видят дали съм бременна. Това само показва, че се смята, че жената не може да бъде пълноценна, успешна и щастлива, ако не стане съпруга или майка\", обясни тя.   Анистън е категорична, че се чувства добре, въпреки че няма късмета да бъде майка.\r\nЩо се отнася до неуспешните й връзки, тя коментира, че е уморена от статиите в медиите, че не може да създаде сериозна връзка.  \"Това, което пишат, че не мога да задържа един мъж, не е вярно. Аз не съм нито тъжна, нито пречупена! Глупости са, че отказвам да имам бебе, защото съм егоистка, която мисли само за кариерата си!\", добави актрисата.\r\nПо думите на , никой не може да я съди и да си въобразява, че знае какво е преживяла. След което призна, че е правила много опити да забременее, но поради здравословни проблеми тя са се провалили. Но това не я е прекършило, сподели актрисата.   \"Има натиск върху жените да бъдат майки. Ако това не стане, тогава те се считат за повредена стока. Може би моята мисия на тази планета не е да се възпроизвеждам!, коментира тя.    Актрисата отбеляза още, че много актриси в Холивуд се оценяват само по външния им вид.", "date": "2019.05.07", "title": "Дженифър Анистън: Не ми трябват деца, за да бъда пълноценна"}
{"url": "https://www.actualno.com/crime/mvr-otkri-telefon-i-mejl-za-podavane-na-signali-za-narushenija-na-evroizborite-news_746469.html", "text": "  От днес, 7 май, до 27 май тази година (2019) работи открита линия на МВР за приемане на сигнали, свързани с нарушения на изборния процес при подготовката и произвеждането на евроизборите. Припомняме, че изборите за Европейски парламент ще се проведат на 26 май.     Телефонът е 02/982 22 32. Има и имейл - izbor@mvr.bg.   Подаваните на откритата линия сигнали трябва  да са относими към дейността на МВР по време на изборния процес, предупреждават от полицията.  ", "date": "2019.05.07", "title": "МВР откри телефон и мейл за подаване на сигнали за нарушения на евроизборите"}
{"url": "https://www.actualno.com/velikotarnovo/opasen-bilbord-na-pytja-veliko-tyrnovo-sofija-snimka-news_746484.html", "text": "  Сигнал за опасен билборд на главния път от Велико Търново за София получи чрез Facebook.     Според информацията, опасният билборд се намира близо до отбивката за Павликени. На снимката личи, че паното на билборда се е разлепило и предвид днешните прогнози за силен вятър ситуацията изглежда опасна за минаващите коли.", "date": "2019.05.07", "title": "Опасен билборд на пътя Велико Търново - София (СНИМКА)"}
{"url": "https://www.actualno.com/society/syvsem-skoro-moje-da-ima-sankcii-ot-ek-za-bylgarija-zaradi-taksa-smet-news_746465.html", "text": "  Европейската комисия е възложила проучване за прилагането на принципа \"замърсителят плаща\" що се отнася до начисляването на такса \"смет\" във всички държави-членки на ЕС, т.е и България. Проучването е приключило и тече процес на обработка и преценка на данните. Това съобщава Българската стопанска камара (БСК).     Според съобщението, проучването е задействано заради жалба на БСК до ЕК ( ) относно начина на формиране на такса смет в България. Припомняме, че през есента на 2017 година, на първо четене в Закона за местните данъци и такси принципът \" \" беше гласуван. С промените водеща основа за определяне размера на такса смет трябва да бъде количеството на битовите отпадъци. След това обаче инициативата не получи продължение и основа за определяне на размера на такса смет си остава стойността на имота или балансовата стойност на активите.   Сега БСК посочва, че от ЕК са ги информирали, че са извършили обстойно разглеждане на жалбата им и са установили, че  българското законодателство предвижда конкретни мерки за прилагане на  принципа \"замърсителят плаща\" от 2015 година, но националните власти няколко  поредни години отлагат влизането в сила на тези мерки. \"Според информацията, с която Комисията разполага, последните изменения  на Закона за местните данъци и такси осигуряват подходяща методология за  изчисляване на таксата за битови отпадъци. За съжаление, националните  власти решиха още повече да отложат влизането в сила на съответните  разпоредби – до 2022 г.\", се уточнява в писмото от Брюксел.\r\nПоради факта, че вече е извършено общоевропейско проучване на проблема,  службите на Комисията са взели решение да прекратят разследването по  повод жалбата на БСК, но ако е необходимо, ще предприемат действия срещу  България по тяхна инициатива.  \"Комисията няма да се колебае да предприеме действия срещу държавите-членки, в които националното законодателство и/или практика не са в съответствие с принципа \"замърсителят плаща\", се казва още в от ГД \"Околна среда\" на ЕК до Българската стопанска камара.", "date": "2019.05.07", "title": "Съвсем скоро може да има санкции от ЕК за България заради такса смет"}
{"url": "https://www.actualno.com/asia/masirana-ofanziva-na-sirijskata-armija-v-hama-i-idlib-idva-li-krajat-na-vojnata-news_746397.html", "text": "  Войната в Сирия . На практика последният бастион на джихадистките групи се явяват провинциите Хама и Идлиб.     Арестите на мирни граждани от страна на ситуираните там групировки не се отричат дори от про-опозиционните медии.\r\nОще от лятото на миналата година терористите почти всекидневно обстрелват и пращат диверсионни групи в армейския тил на сирийската армия. През този период много от градовете в тези области стават . Такъв е случаят например с християнския град Махарда, който редовно става обект на най-вече от ислямистката групировка Джайш ал-Изза.   На практика на 30 април започна поредната кампания на Дамаск срещу крепостите на ислямистите в страната. В района на военните действия живеят около 3 милиона души.    С началото на офанзивата сирийските войски завзеха от ислямисти село и стратегически хълм в северозападна Сирия, предаде AFP. Селото Ал Бани и близкият хълм Отман в северната част на провинция Хама са били завзети от правителствената армия.     Базираната във Великобритания Сирийска обсерватория за човешки права, която е свързана с опозицията, потвърди, че селото Ал Бани е било превзето. Във военната кампания са били убити повече от 26 души. Напредването на армията е било подкрепено от въздуха от руската авиация.   Сирийската държавна информационна агенция САНА съобщи, че сирийските войски са засилили обстрела срещу бунтовниците в северните части на провинция Хама и южните части на Идлиб.\r\nОт началото на офанзивата сирийските провинции Хама и Идлиб бяха подложени на най-малко 110 въздушни атаки, извършени от руски и сирийски самолети, според  Сирийската обсерватория по човешките права.  Същевременно стана ясно, че ислямисти са обстрелвали руска база в Сирия. Базата Хмеймим е отблъснала две атаки в понеделник. Те са били в началото и в края на деня, съобщи ТАСС.   Агенцията се позовава на изказване на ръководителя на руския Център за помирение на враждуващите страни в Сирия генерал-майор Виктор Купчишин. Той уточни, че атаките са идвали от изток от района на селището Завия. Руската база Хмеймим е била обстреляна от реактивни системи за залпов огън. Атаките са отразени с помощта на руската ПВО.     Появи се информация за загинали руски военни при атаката, но тя беше опровергана от руското военно министерство.\r\nРусия започна военна операция в Сирия през есента на 2015 г. по молба на сирийския президент Башар Асад.\r\nПрез пролетта на следващата година руският президент Владимир Путин разпореди изтеглянето на част от руските военнослужещи. Сега там е разположена постоянна руска група в базите Хмеймим и Тартус.\r\nАко офанзивата приключи успешно за сирийската армия, това може да означава началото на края на дългогодишната война в в страната.", "date": "2019.05.07", "title": "Масирана офанзива на сирийската армия в Хама и Идлиб - идва ли краят на войната?"}
{"url": "https://www.actualno.com/crime/zapochvat-zasileni-proverki-za-obezopasitelni-sistemi-v-kolite-news_746509.html", "text": "  Започват засилени проверки за използването на обезопасителни системи от водачите и пътниците в моторните превозни средства, съобщиха от МВР.     От днес до 12 май започва специализирана полицейска операция за използването на обезопасителни системи от водачите на и техните спътници. Специално внимание ще се обръща на правилното превозване на деца. Друг акцент в операцията ще бъде правилното поставяне на регистрационния номер от мотоциклетистите. От пътна полиция уточняват, че според изискванията на Наредба № I-45 от 24.03.2000 г., регистрационните табели на мотоциклетите се поставят само отзад, но така че да има осигурена видимост, както и осветеност през нощните часове. Освен това при закрепването не трябва да се нарушава формата на табелата, целостта на графиката и символите на номера (чл. 10, ал. 5 от Наредба № I-45 от 24.03.2000 г.).   Подобни операции бяха проведена във времето от 11 до 17 март и от 17 до 24 април. По време на първата, която бе организирана по линия на Европейската мрежа на службите на Пътна полиция - TISPOL, бяха проверени 28 869 моторни превозни средства и констатирали общо 3402 нарушения. От тях 2591 бяха извършени от водачи. В 444 от случаите бе установено непоставяне на предпазен колан от пътник на предната седалка, а в други 367 – на задната седалка. Констатирани бяха още 45 случая на неправилно превозване на деца. Проверените по време на операцията мотоциклетисти бяха 316, в 81 случая водачите не бяха поставили задължителните каски.\r\nВ рамките на втората операция, проведена в седмицата 17-24 април, бяха проверени 49 363 моторни превозни средства. За неизползване на обезопасителни системи – колани и детски столчета в автомобилите, бяха констатирани 1766 нарушения. При мотоциклетистите бяха констатирани 122 нарушения, в 57 от случаите не са били използвани предпазни каски, в 6 – неправилно поставяне на регистрационни номера и 49 са били случаите, в които мотоциклетите не са имали регистрационни номера.  ", "date": "2019.05.07", "title": "Започват засилени проверки за обезопасителни системи в колите"}
{"url": "https://www.actualno.com/burgas/burgas-se-obedinjava-za-da-pomogne-na-bolno-dete-news_746464.html", "text": "  Детска церебрална парализа е заболяването, което прави различен живота на . Тя има нужда от лечение, което може да бъде извършено само в САЩ. За да и помогнат се обединяват различни организации. Те имат за цел да съберат парите, които са нужни за лечението на детето.     Една от проявите е концерт с който ще се набират средства. Той се нарича \" . На седми май на сцената на Дома на културата на нефтохимика ще излязат певци и танцьори в подкрепа на Цвети.\r\nНейни връстници от различни детски градини също ще се включат със свои изпълнения. Инструменталисти от музикалното училище, фолклорни ансамбли, танцови студия, вокални групи и индивидуални изпълнители са част от благородната инициатива за събиране на средства.\r\nОбщина Бургас участва с поставянето на урни в информационния център, който се намира срещу Часовника, в Културен център \"Морско казино\" и Експозиционен център \"Флора Бургас\" в Морската градина.  ", "date": "2019.05.07", "title": "Бургас се обединява за да помогне на болно дете"}
{"url": "https://www.actualno.com/ruse/dohodnoto-zdanie-v-ruse-shte-byde-domakin-na-avtentichni-svatbeni-obichai-news_746481.html", "text": "  Капанският ансамбъл от Разград представя тематично-сюжетния спектакъл „Дор три сита копринени“ на 16 май от 19 часа в Голямата зала на Доходното здание в Русе.     Сватбените ритуали на една от най-малките и най-старите етнографски групи по нашите земи – капанците, е показал в новата си постановка директорът на трупата Светослав Митев. \r\nСюжетната линия проследява хронологията на едно от най-важните събития в живота на семейството – задомяването на порасналото дете. Празникът на младостта и любовта е подкрепен и от възрастните в името на новия живот. Всички задължителни ритуали – засевките в къщата на момичето, бръсненето на младоженеца, поканването на кръстника, прибулването на младоженката, даряването на свекър и свекърва имат своето място в спектакъла с идеята и посланието „Да докоснем миналото, да го изживеем в настоящето и да го предадем на бъдещето!“\r\nСъздаването на новото семейство се празнува от всички с кръшни хора на мегдана, а вихърът понася младоженците в ритъма на влюбените им сърца…  Билети за спектакъла може да се закупят на касите на Доходното здание.", "date": "2019.05.07", "title": "Доходното здание в Русе ще бъде домакин на автентични сватбени обичаи"}
{"url": "https://www.actualno.com/curious/slavi-trifonov-spasil-ot-mizerija-nash-aktior-news_746578.html", "text": "        Одисеята на Мариан Бачев започва след напускането му от Театър \"София\" през 2005 г. Актьорът сам пожелал да се раздели с колегите си, а причината била несъгласието му с управлението на театъра. \"Цялата ситуация беше несправедлива\", казва Мариан Бачев и допълва, че доста дълго време не минавал покрай Театър \"София\". \"Ситуацията\", както я нарича, го научила да се старае да приема работата си професионално, а емоциите да запази само за сцената. Когато напуска доброволно, Мариан бил убеден, че лесно ще си намери работа в друг театър. Все пак имал няколко награди, както и номинации за \"Аскеер\". Но не се случило така. Близо две години той се занимава най-вече с озвучаване на филми, което се оказва недостатъчно, за да подсигурява семейния бюджет. Затова Мариан, който от 18 години се радва на любов и хармония с колежката си Милена Видер, се принудил да се обърне към държавата.    \"И аз се записах с малцинствените групи в \"Бюрото по труда\". Жената от \"Бюрото по труда\", като ме видя, каза: \"Ама, моля ви се! Аз съм ви гледала в театър \"София\". Толкова много ви харесвам... Не мога да ви намеря работа като актьор.\" Казвам: \"Ами, да, предполагам, че няма да може да ми намерите, но все пак, нали някакви права имам?\" , споделя Мариан. 9 месеца получава минимална помощ за безработни и казва, че наистина разчитал на тези пари.\r\nСъдбата му дава нов шанс чрез . Актьорът се присъединява към екипа на шоуто му през 2007 г., с което рестартира кариерата си. Мариан става популярен, вратите на театрите отново се отварят за него, получава повече покани да озвучава филми, както и да работи в радиотеатър. И всичко това, след като получил възможност да разгърне таланта си в \"Шоуто на Слави\".   \"Телевизията винаги е била огромна платформа. Аз съм сигурен, че има много актьори, които имат като моите или по-добри качества, но хората не са ги видели. Докато аз съм вече 12-та година в \"Шоуто на Слави\", където работя с много голяма група професионалисти и с възможност за изява, която ти дава тази добавена стойност\" , споделя Мариан Бачев, който на 8 юли ще навърши 43 години.\r\nДнес той се радва на претрупана програма, а сред ангажиментите му е работата в театралната школа за деца и тийнейджъри, която откриват преди време с жена му Милена Видер. С нея са заедно вече 18 години, имат две дъщери и все пак нямат брак.  \"Не го приехме като необходимост...   Когато нещо е задължение, много ме притеснява, защото подписът няма да промени нищо, нито отношението ми към нея, нито към децата\", споделя Мариан и допълва, че обича жена си така, както в първия ден от връзката им. А тя започва покрай работата им по представлението \"Синята стая\". Тогава Милена имала обожател, който често ѝ правел романтични изненади, за да спечели благоволението ѝ.     \"51 червени рози на служебния вход на театъра… Това просто много ме натегаше!\" , казвал е през смях Мариан. Той доста дълго ухажвал Милена, преди тя да склони да му даде шанс. Двамата живеят от години под един покрив, но неофициално, пише \"Уикенд\".", "date": "2019.05.07", "title": "Слави Трифонов спасил от мизерия наш актьор"}
{"url": "https://www.actualno.com/dobrich/redki-i-cenni-izdanija-sa-izlojeni-v-regionalnata-biblioteka-v-dobrich-news_746387.html", "text": "  Третото издание на „ “ от 1896 г. с 30 илюстрации, сред които и на , издание на Вазовия роман от 1943 г., както и по-нови, първото издание на „Записки по българските въстания“, отпечатано през 1884 г. в Пловдив, „Ад“ на Данте от 1906 г.  със 76 илюстрации от Гюстав Доре и биографически очерк за автора, първото и единствено прижизнено за Константин Величков, направил първия превод на Дантевия „Ад“ на български, луксозно издание от 1905-1906 г. на „Фауст“ на Гьоте в превод на Александър Балабанов и илюстрации от Ал. Майер.     Това са само малка част от експонираните в Регионална библиотека „Дора Габе“ творби, включени в изложбата „Една книга – много издания“. Инициативата е във връзка с 24 май - Ден на славянската писменост, на българската просвета и култура.\r\nПредставени са творби от литературната съкровищница и техни издания през различни периоди, съхранявани във фонда на библиотеката.\r\nВ отделна витрина са показани творби на големите добруджански имена в българската литература Йордан Йовков и Дора Габе – издания на цикъла разкази „Земляци“ на Йовков от 1929 г., 1938 г. и от последните години, както и пет издания на „Малкият добруджанец“ от 1927 г. до наши дни.  Не са забравени и детските книжки. Място н експозицията са намерили „Алиса в страната на чудесата“ и „Алиса в огледалния свят“ на Луис Карол, „Коледна песен“ на Чарлз Дикенс, „Островът на съкровищата“ на Р. Л. Стивънсън, „Малкият принц“ на Екзюпери, приказките „Котаракът в чизми“, „Червената шапчица“ и др. Сред показаните творби има също озвучени и нестандартни издания. .", "date": "2019.05.07", "title": "Редки и ценни издания са изложени в регионалната библиотека в Добрич"}
{"url": "https://www.actualno.com/business/danychnite-shte-slojat-uzdi-na-vsichki-golemi-dlyjnici-koito-ne-plashtat-redovno-news_746325.html", "text": "  Националната агенция за приходите (НАП) ще постави под постоянен мониторинг и контрол длъжници с просрочени задължения над 100 хил. лв., а за София - над 200 хил. лв. Това е записано в Конвергентната програма 2019 - 2022 г., която правителството прие преди седмица. Документът е изпратен и в Брюксел като част от изпълнението на пътната карта за приемането ни в чакалнята на еврозоната, пише в. \" \".     Идеята е мярката да помогне да се повиши данъчната събираемост и ще бъде приложена още от тази година.   Постоянният мониторинг и комуникация със задължени лица, които формират значим дял от икономиката в страната, ще продължат до 2022 г., е записано още в документа. До същата година се удължава и срокът за постоянно наблюдение от НАП над лица със задължения с т.нар. висок фискален ефект. Това са такива дългове, чието погасяване има кумулативен ефект по отношение на бюджета, тъй като от него зависи намаляването на задлъжнялостта и на други икономически субекти.\r\nНАП ще предложи и въведе нов подход и нови механизми за събиране на публичните задължения, предвиждат също плановете на финансовото министерство.  От програмата става ясно, че подходите ще бъдат различни в зависимост от поведението и от вида на задължените лица, както и от размера и категоризацията на дълга им към хазната.\r\nЗа да гарантират стабилни приходи за бюджета до 2022 г., от финансовото министерство предвиждат да продължи фискалният контрол над рисковите стоки, като техният списък се актуализира ежегодно.   Като отчитат положителните ефекти, довели до рязко свиване на измамите с ДДС, механизмът за обратно начисляване на косвения данък ще се запази до 30 юни 2022 г.    За да стимулират доброволното плащане на данъци и осигуровки, данъчните ще продължат да предлагат услуги и мерки, които да го облекчават, предвижда програмата. Вече е приета законова поправка, която предвижда още от догодина НАП да попълва за доходите на физическите лица по данни от работодателите им за изплатени суми. Данъкоплатците ще трябва само да проверят верността им и да се подпишат.\r\nДанъчната администрация е получила и задачата за т.нар. ранно третиране на дълг. Така ще се избегне натрупването на наказателни лихви и лавинообразното нарастване на задълженията, което ги прави трудни за погасяване.\r\nЩе продължи служебният обмен на информация с други данъчни администрации, е записано в програмата. От 2017 г. при данъчните пристигат данни и от повечето офшорни зони за сметки и имущество, придобито от българи зад граница. Предстои добавянето на още юрисдикции към този списък, както и сключване на двустранни отношения с държави, с които до момента нямаме такива.   ", "date": "2019.05.07", "title": "Данъчните ще сложат юзди на всички големи длъжници, които не плащат редовно"}
{"url": "https://www.actualno.com/varna/1000-uchastnici-ot-cjalata-strana-se-vkluchvat-v-nacionalnata-studentska-universiada-vyv-varna-news_746405.html", "text": "  За шеста поредна година в морската ни столица ще се проведе Националната студентстка универсиада. Това съобщиха за от пресцентъра на Общината.     В събитието ще се включат представители на 20 университета от цялата страна, които ще се състезават в следните спортове: волейбол, хандбал, баскетбол, спортно катерене, ориентиране,  джудо, кикбокс, плуване, лека атлетика, тенис, тенис на маса, cheerleading и футбол.\r\nГолямото спортно събитие е част от програмата на титлата \"Варна - Европейски град на спорта 2019\".\r\nОфициалното откриване на универсиадата е днес от 19.00 ч., в спортен комплекс „Спорт Палас“, а официалното награждаването ще се проведе по време на Маратон Варна, който ще се състои на 12-ти май.  ", "date": "2019.05.07", "title": "1000 участници от цялата страна се включват в Националната студентска универсиада във Варна"}
{"url": "https://www.actualno.com/asenovgrad/globa-do-20-000-lv-za-zavod-zamyrsjavasht-vyzduha-v-asenovgrad-video-news_746224.html", "text": "  За замърсяване на от предприятие за детски пюрета и натурални сокове в Асеновград алармираха читатели на . След извършена справка се оказва, че заводът на дружество „Ганчев“ ЕООД в града вече е санкциониран от Регионална инспекция по околната среда и водите-Пловдив и са отправени предписания. Препоръките, обаче, не са изпълнени в определен от контролния орган срок.     В настоящата година сигнал за замърсяване на въздуха, касаещ същото предприятие в Асеновград, е постъпил в пловдивската инспекция през февруари. От началото на 2019 г. досега са извършени общо шест проверки на завод на дружество „Ганчев“ ЕООД, като последната е била осъществена на 03.05.19 г.     Два месеца по-рано на дружеството е съставен Акт за установяване на административно нарушение (АУАН) за неизпълнение на предписания. Сега предстои издаване на наказателни постановления за две нарушения. Едното наказание е налагане на имуществена санкция за . А другото е налагане на текуща месечна санкция за , обясниха за от Регионалната инспекция по околната среда и водите в Пловдив.   ", "date": "2019.05.07", "title": "Глоба до 20 000 лв. за завод, замърсяващ въздуха в Асеновград (ВИДЕО)"}
{"url": "https://www.actualno.com/smolyan/nedjalko-slavov-vyzlojeni-sa-obekti-za-nad-100-miliona-v-smoljanska-oblast-news_746421.html", "text": "         Поръчката за строително-монтажните работи е възложена, трябва да приключи и изборът на консултант или строителен надзор. Очаквам това да се случи до края на месеца и ако няма обжалване, отпадат всички пречки за започване на същинското строителство. Държа да подчертая, че нямаме закъснение. Дейностите на партньорите по този проект общо взето вървят успоредно. Очаквам при добър развой и липса на пречки в строителството пунктът да е готов догодина през май месец и тогава да се говори за отваряне. Тогава се очаква да приключи и работата по строителството на пътя от Димарио до гръцко-българската граница от гръцката Егнатия Одос. Когато има изграден път, изграден пункт, тогава можем да говорим за отваряне на граничния преход.   Както знаете, самият пункт, съгласно спогодбата между Гърция и България, е предвиден за всички видове автомобилни превози и товари. Това е нееднократно подчертавано от моя страна, тъй като аз виждам единствено тази  възможност за съживяване на икономиката в региона. Преминаването на автобусите да даде възможност за повишаване на туристите, съответно на приходите от туризъм в нашия регион. Съгласно спогодбата, пунктовете за преминаване на всички видове превози и товари имат своята специфична организация, която се състои в отделни ленти за преминаване на автобуси, товарни камиони, създаване на условия за щателни митнически проверки. Всичко това е предвидено в граничния пункт както за влизащите, така и за излизащите от България. По пет в двете посоки. Две за леки коли, една за камиони, една за автобуси и една резервна.     Част от финансирането е от програмата за трансгранично сътрудничество Гърция - България. След приключване на процедурата за избор на строителство, след като са ясни ценовите параметри, от моя страна са направени постъпки към министъра на финансите и към министър-председателя Бойко Борисов. Очаквам процедура по издаване на постановление на Министерския съвет. Така, че допълващото финансиране ще бъде осигурено от държавата. Отварянето на граничния пункт ще промени изцяло организацията и трафика на територията на областта. За това ние се подготвяме отдавна, създавайки условия за по-добро придвижване на пътуващите. Към Рудозем през годините бяха основно ремонтирани участъци до и след Средногорци, които водят към Рудозем. Преди две години беше изпълнен и пътят Смилян - Рудозем. Сега от АПИ е обявена обществена поръчка за проектиране на третата връзка между областния център и Рудозем - през връх  Средногорец и село Фатово. Целта ни е всички подходи към пункта да бъдат изцяло рехабилитирани. В момента със средства от програмата Гърция - България се рехабилитира последният участък Средногорци - Рудозем. Предвиден е за изграждане и обходният път на Рудозем, който ще изведе трафика към граничния пункт извън общинския център. Доколкото знам, има решение за избор на изпълнител за строителството и надзора, в момента текат сроковете за обжалване. Обектът е разделен на две позиции. Едната е изграждането на обходния път, а втората е за изграждане на едно сравнително голямо мостово съоръжение, което да прехвърля трафика през река Чепинска на изхода на Рудозем в посока юг към граничния пункт. Конкретно за пътя Средногорци - Рудозем мисля, че строителството трябва да завърши в края на тази година.    Тази година се очертава изключително активна в реализацията на пътни проекти в област Смолян. Освен финансираните по ТГС обекти, подчинени на бъдещия нов граничен преход между Гърция и България, на наша територия се изпълнява и най-дългият лот от инвестициите в републиканска пътна инфраструктура от ОП \"Региони в растеж\". Това е пътят Смолян - Девин - Михалково – Кричим, който се намира на територията на Смолянска и Пловдивска област. Изключително важна пътна артерия, особено за общините от западната част на областта. Самият проект е разделен на етапи, но е радващо, че обществените поръчки по тях са възложени. В участъците между Девин, Михалково и границите на Смолянска област напредват строителните работи. Работи се също и в лота, който е изцяло разположен в Пловдивска област. Очаквам догодина да е изцяло реновиран пътят Девин - Кричим, който е наш поет отдавна ангажимент. По обекта има концентрация на техника. Дейностите стартираха преди около два месеца и вървят по график. Наскоро беше определен изпълнител и за последната позиция, която е за участъка между Стойките и Девин, където се предвижда пълна рехабилитация. Тук за отбелязване е, че проектът включва също изцяло ремонтиране на тротоарите и асфалта от края на околовръстното на Смолян до езерото \"Рибката\". Това е входът към областния град от вътрешността на страната и откъм Девин и Пампорово, така че залагаме на качествено изпълнение. Това е важна крачка към водоснабдяването от яз.\"Пловдивци\". Освен да бъде рехабилитиран съществуващият водопровод до Мадан с дължина 27 км е да се изградят водопроводи към близките населени места, покрай които минава, за да можем по най-бързия начин да ги снабдим с вода от новоизградения язовир. Освен общинските центрове обект на проектиране са и селата Средногорци, Елховец, Пловдивци, Войкова лъка. Затова се предвиждат и отклоняващи водопроводи до главните резервоари на тези населени места. Преди проектирането направихме прединвестиционно проучване. Внимателно беше анализирано какви размери и видове тръби е най-подходящо да се заложат за рехабилитацията и на разходите, необходими за строителството. Надявам се поръчката да приключи успешно и работният проект да бъде изготвен в рамките на тази година. След това ще търсим възможности за реализация на самото строителство. Това е сравнително дълъг процес и аз не искам да създавам нереалистични очаквания, че след пускането на язовира ще захраним населените места. Мисля, че остават около десетина дни работа по изграждане на електропровода, който е последната пречка за въвеждането на язовира в експлоатация. Очакванията са това да стане в началото на лятото. Той трябва да бъде реализиран в рамките на действие на ОП \"Околна среда\". Нашето желание е колкото се може по-бързо, но не можем да предвидим колко време ще отнеме преди да приключат обществените поръчки. Знаете, че със стартирането на обществените поръчки започнаха и обжалванията. Тази инвестиция е изключително необходима и очаквана от населението на Смолян. Моите очаквания са след като се възложат поръчките в рамките на две години обектът да е изцяло завършен, това означава най-рано 2020 година. 70 млн. лв. са лотовете по ОП „Региони в растеж“, 11 млн. лв. е пътят Средногорци-Рудозем, 7 млн. лв. е обходът на Рудозем, 18 млн. лв. е проектът за ГКПП, 80 млн. лв. е водният цикъл. Общата им стойност е 186 млн. лева като обекти за над 100 млн. лв. са с избран изпълнител. Само водният цикъл е в процес на възлагане.", "date": "2019.05.07", "title": "Недялко Славов: Възложени са обекти за над 100 милиона в Смолянска област"}
{"url": "https://www.actualno.com/curious/8-citata-ot-papa-francisk-news_746392.html", "text": "  Папа Франциск си спечели голямо одобрение с модерните си позиции по някои от ключовите за католическата църква въпроси. Не по всички - той се изказва твърдо против абортите например, но все пак се забелязва прогрес спрямо предшествениците му.          \"Не е достатъчно да си по цял ден в мрежата, за да се чувстваш признат и обичан. Дева Мария не е излизала по социалните мрежи на своята епоха. Тя не е била \"инфлуенсър\", но без да го е искала и търсила, се е превърнала в жената, която най-много е повлияла на историята\".  \"Колко често виждаме позорното поведение на онези хора, които ходят на църква и са там ежедневно, но водят живот, в който мразят останалите или злословят за други хора. По-добре не ходете на църква - живейте като атеисти\".    \"Сексуалността и сексът са дар Божи. Няма табута. Това е дар, който Бог ни дава. Той има две цели - да обичаш и да продължиш живота. Това е страстна любов, истинската любов е такава. Страстната любов между мъжа и жената води към вечен живот\".  \"Няма да е Коледа, ако търсим блестящите светлини на света, ако се тъпчем с подаръци, обеди и вечери, но не помогнем дори на един бедняк\".         ", "date": "2019.05.07", "title": "8 цитата от Папа Франциск"}
{"url": "https://www.actualno.com/europe/britanskijat-vynshen-ministyr-ne-vjarva-v-mitnicheskija-syuz-sled-brexit-news_746379.html", "text": "  Британският външен министър Джереми Хънт заяви, че не подкрепя митническия съюз с Европейския съюз след Brexit, но консерваторите и лейбъристите трябва да направят компромис, за да осъществят Brexit.     \"Не вярвам в митническия съюз като устойчиво дългосрочно решение\", каза Хънт пред радио BBC. Той не смята, че всеки постоянен митнически съюз ще проработи, тъй като икономиката на Великобритания е твърде голяма.   „Искам да видя каквато и да е сделка между страните и знам, че това е решаваща седмица\", посочи той, цитиран от Reuters.\r\n\"Мисля, че това е време, когато трябва да сме готови да правим компромиси от всички страни, защото посланието от миналата седмица беше, че избирателите и за двете основни партии са много, много ядосани от факта, че Brexit не е осъществен\", обясни външният министър.  ", "date": "2019.05.07", "title": "Британският външен министър не вярва в митническия съюз след Brexit"}
{"url": "https://www.actualno.com/curious/zodiite-koito-vinagi-postigat-mechtite-si-news_746399.html", "text": "  Имате ли приятели, които винаги постигат целите си, независимо какво им коства това? Или пък вие самите сте точно този тип хора? Това качество всъщност е много полезно, защото тези хора обикновено жънат огромни успехи. Те сбъдват мечтите си, защото са изключително упорити и постоянни.     Също така те са едни чудесни лидери, които не се спират пред нищо. Трудностите за тях не представляват абсолютно никакъв проблем. Всяка една трудност за тях е просто още една мотивация, която ги изстрелва към успеха. Те са толкова устремени, че просто няма какво да ги спре по пътя към успеха. Ако имате такъв човек в живота си, той може наистина да ви мотивира да продължавате напред.     Не се спират пред абсолютно нищо, за тях трудностите не са никакъв проблем. Където другите спират, Овните продължават още по-смело. Те са изключително упорити и целеустремени. Те правят всичко така, както са преценили. Ничие друго мнение не ги интересува. Те винаги получават точно това, което искат. Може би няма да е точно сега и точно тук, но ще се борят до последно със зъби и нокти. Представителите на тази зодия не обичат да бездействат. За да се чувстват добре, те трябва постоянно да преследват мечтите си и да надграждат постиженията си, това ги прави щастливи.   Както вече предполагате, това е следващата зодия, която успява да постигне всичко, което иска на 100%. Различното при представителите на този зодиакален знак обаче е, че те някак успяват да убедят всички около себе си, че това,което правят е най-правилното. Те са нереално дисциплинирани и търпеливи, готови са да отделят достатъчно време за постигане на целите си, но в никакъв случай няма да се откажат, защото им е писнало. Те са готови да дадат всичко от себе си, да посветят живота си в даден момент, само и единствено в името на успеха. Козирозите са умни и много пресметливи, винаги са една крачка пред останалите. Те внимателно и много обстойно анализират грешките на конкурентите си и внимават да не допуснат същите. Те действат по своя собствен план, не обичат да се вслушват в съветите на когото и да било. Представителите на тази зодия движат живота си през своята призма. Те обикновено гледат само напред и предпочитат да намерят отговори, вместо проблеми. Стрелците имат наистина много силен характер, а това им е от голяма полза, когато стане въпрос за постигане на мечти. Те са като войници, не обичат да изглеждат слаби пред останалите. Предствителите на този зодиакален знак постигат успехите си, без да искат чуждото мнение или помощ. Те просто успяват да стигнат до крайната цел по своя собствен начин.    лъвовете са кралете на Зодиака. Ето защо не е чудно, че именно представителите на зодия Лъв постигат всичко с лекота. Те не се спират предн нищо, за да постигнат своето. Те са борбени, целеустремени. Не се спират пред нищо и пред никого. Те са хора, от които всеки може да се поучи.    ", "date": "2019.05.07", "title": "Зодиите, които винаги постигат мечтите си"}
{"url": "https://www.actualno.com/business/es-proverjava-postroenite-v-bylgarija-pytishta-s-evropari-news_746371.html", "text": "  Европейската сметна палата е започнала как се строят финансираните с европейски средства пътища в България, Чехия, Полша и Испания, които са част от трансевропейската транспортна мрежа и трябва дa осигуряват свързаност в Общността, съобщават от одитната институция, цитирани от Mediapool.     Тя ще проследи дали напредъкът на строителството на части от трансевропейската транспортна мрежа (TEN-T) в тези четири държави върви по план. Ако пък има вече завършени пътища от тази мрежа, ще се проследи дали те се поддържат в добро състояние.\r\nОдиторите ще проверят и дали отпуснатите средства за пътна свързаност осигуряват напредък на държавите членки към навременно завършване на мрежата и по-добра връзка на гражданите в различните региони и между държавите членки.\r\nВ България сред проектите, финансирани като част от тази мрежа, са лотове от автомагистрала \"Струма\" и прилежащият ѝ тунел \"Железница\", Южната дъга на Софийския околовръстен път, редица първокласни, второкласни и третокласни пътища, както жп линията Елин Пелин – Костенец, обновяването на редица жп гари в страната и други проекти.     Целта на Европа е до 2030 г. трансевропейската мрежа да обхване и да бъдат завършени 9 основни коридора с дължина около 40 000 км от Балтийско море до Атлантика и от Скандинавия до Средиземноморието. Тези коридори имат най-високо стратегическо значение за постигане на целите на свързаност на регионите в Европа.\r\nФинансирането от ЕС за пътна инфраструктура в периода 2007-2020 г. възлиза на около 82 млрд. евро, половината от които са изразходвани за основната и широкообхватната мрежа. Основните бенефициенти на това финансиране са централно- и източноевропейските държави членки, припомнят от Европейската сметна палата.\r\n\"В последните десетилетия финансирането от ЕС е помогнало да се подобрят транспортните връзки между държавите членки и техните региони, но в пътната мрежа все още съществуват пропуски, липсващи връзки и места с недостатъчен капацитет,“ казва Джордже Пуфан, членът на Европейската сметна палата, който отговаря за одита. Според него обаче съществува риск цялата основна мрежа на ЕС да не бъде завършена навреме    Очаква се одитният доклад с резултатите от проверката да бъде публикуван в началото на 2020 г.", "date": "2019.05.07", "title": "ЕС проверява построените в България пътища с европари"}
{"url": "https://www.actualno.com/sciencelogy/ot-voeing-sa-znaeli-za-problemi-s-datchicite-oshte-prez-2017-g-news_746330.html", "text": "  Специалистите от са установили още през 2017 година проблеми с датчиците на самолетите от модел 737 MAX, но сметнали, че той няма да повлияе на безопасността. Това обявиха от корпорацията, съобщи Meduza.io.     В заявлението се отбелязва още, че компанията е съобщила за това на авиационните власти след падането на в Индонезия през октомври 2018 година. След тази катастрофа от Boeing са потвърдили, че грешката е в програмното осигурямане не влияе на безопасността.   Изданието The Wall Street Journal съобщи, че след катастрофата в Индонезия компанията Boeing даде \"частични и противоречиви\" обяснения за случилото се.\r\nСлед катастрофата в Етиопия от корпорацията станаха \"по-откровени\".  ", "date": "2019.05.07", "title": "От Вoeing са знаели за проблеми с датчиците още през 2017 г."}
{"url": "https://www.actualno.com/starazagora/prodyljava-tyrseneto-na-tjaloto-na-starozagoreca-skochil-v-ezeroto-zagorka-news_746388.html", "text": "  Водолазен екип от Пловдив ще продължи да издирва на тялото на 41-годишния мъж, който вчера се удави в езерото „Загорка“. В следобедните часове на Гергьовден той се удави пред десетки разхождащи се край изкуствения водоем, съобщи вчера Радио Стара Загора. Мъжът се разхождал с дъщеря си и жената, с която живеел, и неочаквано скочил във водата. След като не се показал няколко минути приятелката му започнала да вика за помощ, но никой не се отзовал.     В 15:40 часа е подаден сигнал за инцидента на телефон 112, но до 18 часа снощи тялото му не е открито. Пристигналият от Пловдив водолазен екип ще продължи издирването и днес.", "date": "2019.05.07", "title": "Продължава търсенето на тялото на старозагореца, скочил в езерото “Загорка”"}
{"url": "https://www.actualno.com/asia/v-shri-lanka-obezvrediha-trenirovychen-lager-na-djihadisti-news_746394.html", "text": "  Въоръжените сили и по време на съвместно нападение в централните райони на страната откриха един от тренировъчните лагери на групата „Джамаат ал-Таухид ал-Ватания“, съобщи онлайн изданието Ада Дерана.     Според него 38 бойци са били обучавани в лагера, включително Захран Хашим -  предполагаемият координатор на поредицата експлозии, избухнали в страната по Великден. Двуетажната сграда, в която полицията смята, че екстремистите са били базирани, се намира в град Нувара Елия, срещу едно от училищата, допълва БГНЕС.   Отбелязва се, че собственикът на сградата и още няколко души вече са задържани и се води разследване.\r\nНа Великден, 21 април, в различни части на Шри Ланка, по данни на Министерството на здравеопазването, поредица от осем взрива убиха около 260 души. Отговорност за инцидента пое \"Ислямска държава\" (ИД).  Според правителството на Шри Ланка около 130-140 членове на ИД действат на територията на островната държава.  Според следователи 9 самоубийствени атентатора са участвали в атаките на Великден, като всички са идентифицирани.", "date": "2019.05.07", "title": "В Шри Ланка обезвредиха тренировъчен лагер на джихадисти "}
{"url": "https://www.actualno.com/europe/pamela-andersyn-shte-poseti-asandj-v-londonskija-zatvor-news_746403.html", "text": "  Създателят на „Уикилийкс“ и заподозрян за злоупотреби се очаква да приеме първите си посетители в лондонския затвор с повишена сигурност „Белмарш“, където в момента е задържан по обвинения в нарушаване на условията за гаранция.     Освен главният редактор на „Уикилийкс“ Кристин Храфнсон, първата, която ще го посети в затвора е и… актрисата и десен активист , предаде БГНЕС.   Асандж бе арестуван през април, след като прекара близо седем години в еквадорското посолство в Лондон. Основателят на „Уикилийкс“, който стана известен с източването на класифицирани данни от правителството на САЩ, е изправен пред екстрадиране в Съединените щати по обвинение в конспирация за извършване на компютърен пробив.", "date": "2019.05.07", "title": "Памела Андерсън ще посети Асандж в лондонския затвор "}
{"url": "https://www.actualno.com/sofia/chudesa-v-lozenec-ulica-s-bariera-kyshta-s-asansior-na-pokriva-snimki-news_746336.html", "text": "  Бариери ще бъдат поставени на улица \"Константин Петканов\" в столичния квартал \"Витоша\", част от район \"Лозенец\". И причината е, че част от улицата е частна собственост, като по казуса има съдебно решение – за обезщетение. Само че 9 години съдебното решение не се изпълнява от Столична община, твърдят собствениците.     Хората са категорични – слагат бариери до края на следващата седмица. \"Ще сложим бариера със символичната такса от 20 ст. Всички събрани средства ще бъдат дарени за дом за сираци\", заяви Елисавета Александрова, един от собствениците. През почивните дни двамата собственици дори разкопаха улицата, но те бяха санкционирани, а разкопаното беше запълнено.\r\nРайонният кмет Любомир Дреков обаче твърди, че цената е 115 евро на квадрат – по оценка на независим според него експерт, но собствениците искали 220 евро на квадрат. Той каза пред Нова телевизия и, че заповедта за изпълнение на съдебното решение вече е изтекла и трябва да бъде дадена нова.\r\nВ квартал \"Лозенец\" има и – на покрива на кооперация на ул. „Минзухар” има имот, на който може да завиди и председателят на КПКОНПИ в едно със заместника му . Всъщност говорим буквално за къща на покрива – едноетажна, при това с асансьор, водещ от терасата на уж последния етаж на кооперацията директно в къщичката. Тя е и озеленена, има и соларни панели, климатици.    Google Maps     Собственичката твърди, че е наследила имота от сестра си и зет си – преди една година. Тя казва, че си е било така, когато го е получила и е предположи, че документно всичко е уредено.\r\nРайонният кмет Любомир Дреков обаче заяви, че няма документи за този имот – нито в районната администрация, нито при НАК. Сградата е разрешено да се строи през 1997 година, по проект е с плосък покрив. \"Сезирали сме вече ДНСК\", каза Дреков. \"Ако е незаконно – заповед за събаряне\", добави той, като коментира, че \"това са общи части при всички положения\".\r\nСпоред Дреков \"къщата на покрива\" е съществувала поне от 2012 година, но не е имало нито сигнал, нито жалба в общината. \"Няма как да проверим нещо, за което нямаме сигнал\", подчерта той. Архив ", "date": "2019.05.07", "title": "Чудеса в \"Лозенец\" - улица с бариера, къща с асансьор на покрива (СНИМКИ)"}
{"url": "https://www.actualno.com/curious/4-te-zodii-koito-vseki-trjabva-da-ima-v-jivota-si-news_746418.html", "text": "  Това са любимите ни , без които НЕ МОЖЕМ. Истината е, че тези зодии наистина внасят много щастие в живота ни. Може и да не го осъзнаваме, но всъщност животът ни без тях би бил скучен, сив и никак не толкова щастлив.      Ето кои са те...     Телците са като таралеж в гащите, всички знаем това, но все пак без тях не можем! Те може и да имат много недостатъци, с които не всеки може да свикне, но са наистина прекрасни хора по душа. Състрадателни са, верни са, обичат силно и никога няма да предадат. Животът не е само черно и бяло и не можем да заклеймяваме хората по един или друг техен недостатък. Повечето хора са добри в същността си и точно добротата трябва да търсим.  Телците могат да направят живота ви много пъстър и всяко приключение с тях остава за цял живот. Ако имате Телец за партньор, трябва да знаете, че сте в сигурни ръце. Ако можете да изтърпите променливите им настроения, досадният инат и цупенето, всичко друго с тях е песен. Грижовни са, обичат завинаги и дават всичко за човека до себе си.          Лъвовете са едни от най-смелите и авантюристични хора, които правят живота ни по-интересен. Те винаги са готови за прикючения, да отидат някъде и да заведат всичките си близки приятели с тях. Те са широкоскроени и приемат всички хора с различни гледани точки и възприятия.\r\nТова е зодията, която има най-разнообразен кръг от приятели и за това са толкова цении, защото могат да ни срещнат с най-пъстрите и интересни личности, които някога сме виждали. В семейството са много спокойни и не държат на всяка цена да поемат контрола на всичко, макар и да им е в природата. Често отстъпват \"ръководството\" на половинката си.\r\nАко сте влюбени в Лъв, трябва да знаете, че ще ви бъде малко трудно да влезете в сърцето му, но озовете ли се там веднъж, ще бъдете най-обичаните и обгрижваните на света.       ", "date": "2019.05.07", "title": "4-те зодии, които всеки трябва да има в живота си"}
{"url": "https://www.actualno.com/asia/kitaj-njama-da-se-prisyedini-kym-rusija-i-sasht-v-jadrenite-pregovori-news_746296.html", "text": "  Високопоставен китайски служител отхвърли предположението, че Китай ще участва в дискусии с Русия и САЩ за , като заяви, че няма намерение да \"участва в каквито и да било тристранни преговори\", предаде БГНЕС.     Гън Шуан, говорител на китайското външно министерство, заяви на дневен брифинг, че потенциалните преговори за ядрените оръжия на Пекин са на \"най-ниското ниво\" от неговите нужди, свързани с националната сигурност. Китайският ядрен арсенал не може да бъде сравнен с този на Москва или Вашингтон.   \"Китай се противопоставя на всяка страна, която говори за Китай по въпроса за контрола на въоръженията, и няма да участва в никакви тристранни преговори за споразумение за ядрено разоръжаване\", каза Гън Шуан в отговор на запитване относно последните изявления на президента на САЩ Доналд Тръмп, съобщи Ройтерс.\r\nГоворителят каза, че Китай подкрепя пълната забрана и унищожаване на ядрените оръжия. Ройтерс съобщи също, че Гън Шуан е заявил, че страните с най-големи запаси от ядрени оръжия носят отговорността за \"намаляване на ядрените оръжия по начин, който може да бъде проверен и необратим\".  След телефонен разговор миналата седмица с руския президент Владимир Путин, Тръмп заяви пред репортери, че и двамата лидери са говорили за възможността за постигане на ново ядрено споразумение \"съвсем скоро\" и че Китай може да бъде включен в преговорите по-късно.", "date": "2019.05.07", "title": "Китай няма да се присъедини към Русия и САЩ в ядрените преговори "}
{"url": "https://www.actualno.com/europe/rusija-se-gotvi-za-gazova-vojna-s-ukrajna-strahuvat-se-v-kiev-news_746412.html", "text": "  Русия иска да започне нова газова война с Украйна, а украинските власт и трябва да предприемат действия по въпроса. Това предупреди изпълнителният директор на украинската държавна газова компания \"Нафтогаз\" Андрей Коболев в интервю за \"Гласът на Америка\".     Според Коболев руската държавна газова компания \"Газпром\" заема \"неясна позиция\" при преговорите за транзита на газ от Русия до Украйна, което предполага, че те умишлено протакват преговорите.   \"Тяхната цел е да се създаде изкуствена криза, какъвто беше случаят през 2009 г. Криза, която ще им позволи да насърчават собствените си интереси. Кризата, за която говоря, която може да се случи през януари 2020 г., може да се нарече газова война и аз вярвам, че вероятността от нея е много висока\", обясни Коболев, цитиран от Emerging Europe.\r\nПо-рано тази година шефът на \"Нафтогаз\" обяви, че Украйна се подготвя за пълно спиране на транзита на руски газ и е в процес на разработване на допълнителни хранилища за внос на газ от ЕС в случай, че не постигне споразумение с руската страна.  Тъй като са се увеличили до 9.4 млрд. куб. метра до април, \"Нафтогаз\" сега се стреми към капацитет за съхранение от 20 млрд. куб. метра.\r\nУкраинската компания подаде жалба до Европейската комисия заради предполагаеми антиконкурентни действия на \"Газпром\" на газовия пазар.   \"В тази жалба ние представяме подробен анализ как заради \"Северен поток-2\", блокирането на виртуалния реверс, контрола върху компании на европейския пазар на газ, \"Газпром\" злоупотребява с доминиращото си положение и ограничава конкуренцията\", написа търговският директор на украинската компания Юрий Витренко във Facebook.    По думите му удовлетворяването на претенциите на украинската компания ще позволят на Киев да \"запази приходите си от транзита на таз\", а също така да намали цената на вноса на суровината за страната.\r\n\"Това е бъде възможно, благодарение на това, че мощността на украинската газотранспротна система за транзита ще може да се използва от европейските купувачи на газ от \"Газпром\", които ще го получават на източната граница на Украйна, а също и от независими от \"Газпром\" компании, добиващи газ в Русия или купуващи ог от Средна Азия\", посочва Витренко.", "date": "2019.05.07", "title": "Русия се готви за \"газова война\" с Украйна, страхуват се в Киев "}
{"url": "https://www.actualno.com/balkani/specialnijat-pratenik-na-sasht-za-religiozna-tolerantnost-trygna-na-obikolka-na-balkanite-news_746317.html", "text": "  Специалният пратеник на САЩ за международна религиозна свобода Сам Браунбек е на посещение в Гърция, България, Румъния и Молдова от днес, 7 май, до 12 май, съобщи Държавният департамент, цитиран от БГНЕС.     Днес в Атина той проведе срещи с правителството и религиозни служители, за да обсъди укрепването на религиозната свобода в Гърция.   Утре Браунбек ще пътува до Света гора, където ще се срещне с православни монаси, които живеят, работят и изпълняват молитвени ритуали в 20-те манастири, защитени като обекти на световното културно наследство.\r\n\"Специалният емисар ще отпътува в сряда за София, България, където ще се срещне с държавни служители и религиозни лидери, но и с малцинствени религиозни общности, за да насърчи религиозната толерантност и междурелигиозния диалог между православните християни и изповядващите други религии\", се казва още в днешното изявление на Държавния департамент на САЩ.  Подобна е и целта на посещението на американския емисар и в Румъния и Молдова на 11 и 12 май. В Молдова той ще посети Православната църква \"Рождество Христово\" и ще участва в литургия в католическата църква в Кишинев.", "date": "2019.05.07", "title": "Специалният пратеник на САЩ за религиозна толерантност тръгна на обиколка на Балканите"}
{"url": "https://www.actualno.com/politics/informirani-li-sa-dobre-bylgarite-v-chujbina-za-evropejskite-izbori-news_746285.html", "text": "  Изглежда, че за пореден път държавата не успя да проведе достатъчно добра информационна кампания за , която да привлече вниманието на българските избиратели, живеещи и пребиваващи в други страни-членки на ЕС, коментира в. \"Сега\".     Коментарът е на база окончателните данни от Централната избирателна комисия (ЦИК) за подадените заявления за гласуване в чужбина. Срокът за пускане на заявки - писмено или чрез интернет страницата на ЦИК, изтече на 30 април. Постъпили са общо 8671 заявления. Очаквано най-много са дошли от Великобритания (1778), Германия (1303), Испания (955) и Гърция (809).   На последните евроизбори, проведени през 2014 година, постъпиха малко по-малко заявления - 7998. А броят на заявленията влияе на броя на секциите специално в другите страни-членки на ЕС, защото в тях може да се отварят секции извън дипломатическите ни представителства - стига да има достатъчно желаещи т.е. заявления!\r\nЗащо се получи така? Трудно може да се каже, че не са заделени достатъчно средства. План-сметката за разходите по подготовката и организацията на изборите, която правителството одобри в края на март, предвижда разходи в размер на 32,4 млн. лв. За ЦИК бяха заделени 7 036 000 лв., от които 500 000 лв. за разяснителна кампания за правата и задълженията на гражданите и за начина на гласуване. Външното министерство получи 1,7 млн. лв., от които 880 000 лв. допълнително по бюджетна програма \"Управление на задграничните представителства и подкрепа на българските граждани в чужбина\".  Как са изразходват бюджетните средства, за да бъдат информирани българите зад граница, предприемат ли се въобще конкретни мерки в тази посока и ако да - доколко са ефективни, това никой не може да каже. Институциите досега не са се отчитали и едва ли ще го направят и сега.\r\nСред българите в чужбина разочарованието от безразличието на институциите е пълно, свидетелства Антоанета Тончева, живееща в германския град Регенсбург, пред БНР. \"Няма никаква информационна кампания по отношение на това да бъдат информирани българските граждани, да им се разясни на какво имат право, къде могат да гласуват, къде потенциално биха могли да гласуват - нищо. Кампанията тече през социалните мрежи\", разказва огорчено Тончева.   Самата тя направила Facebook страница \"Български избори и референдуми в Германия\", в която информира сънародниците ни къде могат да гласуват в съседни държави, ако няма допълнителни секции в Германия. \"Например вместо да пътуват 500 километра до Берлин, ако живеят на холандската граница, могат да гласуват в Холандия. Защото и това не се прави от Министерство на външните работи! Няма абсолютно никаква грижа за българската диаспора в чужбина, а българската диаспора в Германия на практика е и най-голямата в Европа\", споделя българката.    За първи път българските граждани в Германия ще могат да гласуват в 13 допълнителни секции по време на изборите за членове на Европейски парламент (ЕП) на 26 май, след като федералните власти уважиха желанието на страната ни за разкриване на още секции. Това съобщиха от пресцентъра на МВнР. Те ще допълнят секциите към трите ни дипломатически и консулски представителства в Германия и петте офиса на почетните ни консули. Така на изборите за ЕП сънародниците ни, които упражнят в Германия правото си на глас за членове на ЕП от България, ще могат да го направят в общо 21 града.\r\nОбщо 191 секции ще бъдат открити в 64 държави. 24 са във Великобритания. 13 секции ще има в Гърция, сред тях две на Халкидики - в Никити и Неа Мудания.", "date": "2019.05.07", "title": "Информирани ли са добре българите в чужбина за европейските избори?"}
{"url": "https://www.actualno.com/politics/borisov-papata-mi-kaza-da-prodyljim-da-pravim-mostove-i-magistrali-news_746349.html", "text": "  \"Останах много доволен, защото сте един здрав народ. Благодаря ви, че се стремите да поддържате добри отношения със съседните страни, да изграждате мир, мостове\". Това е казал на министър-председателя Бойко Борисов, който го изпрати на летище София, съобщиха от правителствената пресслужба.     Премиерът Бойко Борисов благодари на Негово Светейшество папа Франциск за това, че посети страната ни и подчерта, че България ще продължава да работи за мир в региона.   \"Добрият съсед е повече от роднина\" - казваме в България. Народът се радваше, видях го\", посочи министър-председателят.\r\n\"Продължавайте да изграждате мир, сейте добро\". С тези думи завърши срещата между и министър-председателя Бойко Борисов.  След изпращането премиерът заяви пред журналисти, че благодари на всички стотици, участвали в посрещането на папата и се извини на онези, които не харесват папа Франциск, както и за тежкия трафик по време на посещението му. \r\n\"Призивите си за мир папата ги прави във всяко кътче на света, най-вече с отношението към децата, мисля, че беше добро впечатление. Най-силното послание, което той отправи от София е мирът\", заяви Борисов. добави Борисов.       \"Доста неща каза, но в негово лице имаме един приятел на България и то голям... Когато три дни се разхожда из България  - това са добри резултати,\" допълни още премиерът. \r\nТой допълни, че България винаги е била отворена към мигрантите: \"Ние винаги сме били такива, векове наред и винаги много ясно съм разграничавал хората, които бягат от войните... Нашата история е такава, че така сме бягали и ние, така са ни приютявали преди векове и нас... Тези войни ги правим ние, ние от съюзите, в които сме.\"\r\nНа въпрос как ще коментира отсъствието на представители на българската православна църква по време на Борисов каза:\r\n\"Аз в Божиите работи не се бъркам. Господ е назначил и папата, и патриарха. Така е преценил, така е сторил. На мен лично ми беше много приятно да видя да целува кръста на нашия патриарх. След като това са решили... това е тяхно решение.\"\r\n\"Съжалявам, че Сергей Антонов изстрада толкова много от една световна конспирация, която няма нищо общо, но така или иначе този атентат се свързваше с България години наред.\", заяви още министър-председателят.      Светия Отец беше на Апостолическо пътуване в България между 5 и 7 май. Днес то ще продължи в Република Северна Македония.\r\nПапа Франциск ще посети днес Скопие. Денят в столицата на Северна Македония е обявен за неработен заради големия интерес от посещението. Очакват се над 15 000 души на площада в Скопие. Както и за нас, така и за Северна Македония папата изпрати специално обръщение към народа. В Скопие ще посети мемориала на Майка Тереза, ще се помоли с лидери от различни вероизповедния и ще се срещне със социално слаби хора.", "date": "2019.05.07", "title": "Борисов: Папата ми каза да продължим да правим мостове и магистрали"}
{"url": "https://www.actualno.com/america/finansovijat-ministyr-na-sasht-zasega-ne-dava-danychnite-deklaracii-na-trymp-news_746310.html", "text": "  В писмо до Ричард Нийл, който председателства бюджетната комисия в Конгреса, американският министър на финансите Стивън Мнучин каза, че няма да предостави на американския президент Доналд Тръмп, тъй като искането на комисията е лишено от \"легитимно законово основание\".     Припомняме, че , че ще решава на 14 май дали да принуди Тръмп да покаже публично какви данъци е платил.   Мнучин обяснява, че тъй като \"искането на комисията е безпрецедентно\", той е потърсил съвет от Министерството на правосъдието относно това дали искането на комисията е законно в съответствие с минали решения на Върховния съд на САЩ. Министерството на правосъдието засега няма коментар по въпроса, пише БГНЕС.\r\nНийл е изпратил три молби до Мнучин за предоставяне на информацията, изискващи отговор не по-късно от 23 април. Въпреки това, тъй като тази дата отмина, конгресменът става все по-критичен към Министерството на финансите и данъчната служба на САЩ (IRS), за които смята, че печелят време.  Още от времето на президентската кампания преди изборите през 2016 година, демократите търсят начин да оповестят публично данъчните декларации на Тръмп, който стана първият президент на САЩ, отказал тяхното предоставяне след Ричард Никсън. Още през 2016 година The New York Times излезе с материал, че от плащане на данъци през 90-те години на XX век, като отчел почти 1 млрд. долара загуба. А през есента на миналата година същото издание разкри как на баща си да се спаси от плащане на данъци, което му позволило да запази за себе си поне 413 млн. долара.\r\nСега Мнучин написа, че \"... въпреки че Министерството на финансите не е в състояние да Ви предостави исканите поверителни данъчни декларации и информация, ние подновяваме предишната си оферта да предоставим информация за това как IRS провежда задължителни прегледи на президентите, както е предвидено в Ръководството за вътрешни приходи.“   В отговор на писмото на Мнучин, Нийл каза в изявление, че ще \"се консултира с адвокат и ще определи подходящия отговор\".    ", "date": "2019.05.07", "title": "Финансовият министър на САЩ засега не дава данъчните декларации на Тръмп "}
{"url": "https://www.actualno.com/cite/az-v-bojiite-raboti-ne-se-byrkam-gospod-e-naznachil-i-papata-i-patriarha-news_746343.html", "text": "         Така премиерът Бойко Борисов коментира отсъствието на представители на българската православна църква по време на молитвата за мир, водена от папа Франциск. се проведе на 6 май в София.   ", "date": "2019.05.07", "title": "Аз в божиите работи не се бъркам. Господ е назначил и папата, и патриарха"}
{"url": "https://www.actualno.com/health/top-onkologyt-doc-d-r-keskin-vyv-varna-za-bezplatni-konsultacii-news_743368.html", "text": "  На 18 май 2019 г. във Варна ние, Здравен информационен център „Медикъл Караджъ“, ще имаме удоволствието да посрещнем световно признатия онколог доц. д-р Кескин. По покана на нашия управител Звезделина Лютфи, онкологът ще гостува в България в рамките на нашата инициатива да предоставим достъп на българските пациенти до най-съвременните и иновативни методи в медицината.     Консултациите с топ-онколога от Турция са подходящи за пациенти, нуждаещи се от второ мнение относно своето заболяване. Биха били полезни и за всички пациенти, които се интересуват от възможността за лечение в чужбина, в частност от лечение в Турция. Доц. д-р Серкан Кескин завършва Медицинския факултет към Тракийския университет през 2001 г. Впоследствие той специализира „Вътрешни болести“ и „Медицинска онкология“. Към момента доц. д-р Кескин ръководи Отделението по медицинска онкология в болница „Мемориал Шишли“ в Истанбул. Там той прилага индивидуализирани иновативни терапии за лечение на рак. Д-р Кескин е световно признат онколог със 70 научни публикации в международни издания. Също така членува в редица професионални сдружения в Европа, САЩ и Турция.   Лечението на рак бележи сериозно развитие през последните години. Това се доказва с факта, че ако през миналия век 5-годишната преживяемост при онко-болни пациенти е била около 50%, то в наши дни тя достига 80%.     •\tПървата е химиотерапия. Тя унищожава раковите клетки. Тъй като при нея наред с раковите клетки обикновено се засягат и здрави клетки, химиотерапията в много случаи е свързана със значителни странични ефекти.\r\n•\tВторият метод са таргетните терапии или т.нар. „умни“ лекарства. Те се прицелват само в раковите клетки. Техният механизъм на действие е свързан с блокиране на сигналите, които казват на раковите клетки да се делят и размножават.\r\n•\tТретият механизъм за овладяване на рака е имунотерапията. Тя активира клетките на имунната система за битка с раковите клетки и по този начин лекува болестта. Имунотерапиите вече се прилагат при много видове рак, а научните изследвания за прилагането им продължават.\r\nЗа по-успешно лечение на болестта, доц. д-р Кескин прилага в работата си генетично картографиране на рака. За да се повиши успеваемостта и намалят страничните ефекти при справянето с болестта, за него е важно да се прилага персонализирано лечение на рака, което да е съобразено с типа на заболяването и конкретния пациент. Чрез генетичното картографиране на рака се визуализира вътрешността на раковата клетка и се установява степента на увреждане.    NGS (Next Generation Sequencing) е методът, който се определя като ново поколение на секвениране. Той се осъществява чрез изследване на раковата тъкан или с обикновен кръвен тест. Това изследване подпомага избора на най-подходящата терапия, която ще въздейства най-ефективно върху туморните клетки с по-малко странични ефекти за конкретния пациент.\r\nНапример при пациент с рак на гърдата с взимането на клетъчни или кръвни проби се осъществява генетичното изследване на болестта. Въз основа на изследването се определя лекарството, което ще се използва и се конфигурира план за лечение. По този начин оздравяването на пациента ще се реализира чрез избиране на по-ефективното лечение и използването на лекарства с по-малко странични ефекти.\r\nЗа по-високата успеваемост при лечението на рак е необходимо да се прилага комплексен подход при всеки отделен случай. И макар днес ракът да е в групата на лечимите заболявания, за успешното му лечение след поставяне на диагнозата е необходима съвместна преценка и работа на различни специалисти в тази сфера. При планиране на лечението се вземат предвид допълнителни данни като възраст на пациента, други придружаващи заболявания, индивидуални предпочитания на болния и психо-социалното му състояние.\r\n„Само пероралното или венозно приложение на правилното за болестта лекарство при болния от рак не може да се счита за успех. Тайната се крие в обичта и уважението към човека. Усилието да се вдъхне надежда, както и доверието на самия пациент и неговото семейство, са също неизменна част от успешното лечение“, подчертават специалистите от болница „Мемориал“.\r\nВсички пациенти с онкологични заболявания, които желаят да се възползват от възможността за безплатни консултации с доц. д-р Серкан Кескин във Варна на 18 май 2019г., трябва да си запишат предварително час на телефона на „Медикъл Караджъ“, Варна: +359 878 500 730.\r\nПо време на безплатните консултации пациентите трябва да представят всички медицински документи, с които разполагат по случая си до момента. Само така консултацията може да бъде максимално полезна за тях.", "date": "2019.05.07", "title": "Топ онкологът доц. д-р Кескин във Варна за БЕЗПЛАТНИ КОНСУЛТАЦИИ"}
{"url": "https://www.actualno.com/asenovgrad/predlojenie-otkriti-zali-tip-gradina-da-ima-v-asenovgrad-news_744858.html", "text": "  Асеновградчанка предложи проект пред общинските съветници, с който да бъдат върнати усмивките на хората. Анета Георгиева смята, че това може да се случи, ако  бъдат провокирани възрастните да се откъснат от телевизорите и да излизат по-често навън със своите деца и внуци.      Към тях да бъда организиран лесен достъп за всеки, включително и хората с увреждания. Визията на Анета за една такава зала е вътре да има осветление, денонощно видеонаблюдение и санитарен възел. А наоколо да се засадят цветя и зелени храсти.   Чрез изграждането на откритите зали ще бъде постигнат ефектът на сближаването между хората от различна социална среда, смята асеновградчанката. За какво ще бъдат ползвани тези съоръжения? Освен свободният ежедневен достъп на граждани, Анета предлага сутрин между 07:00 ч. и 08:00 ч. в работни дни да се провежда гимнастика, а вечер от 18:00 ч. до 19:00 ч. да се състои час по български народни танци и зумба. Според Анета, това е начин за разпускане на психическата натовареност на мозъка от ежедневието. Идеята й е такива открити зали, тип \"градина\" да бъдат изградени върху общински терени във всичките осем квартала на Асеновград. Финансовите средства за изпълнение на проекта \"Да върнем усмивката си\" асеновградчанката предвижда да бъдат усвоени от подходящи европейски програми с участие на общината и дарители. Анета Георгиева презентира проектната си идея от трибуната на местния парламент, след което я входира официално. А старейшините на Асеновград обещаха да разгледат проекта, но дали ще се заинтересува управляващите, времето ще покаже.  ", "date": "2019.05.07", "title": "Предложение: Открити зали тип \"градина\" да има в Асеновград"}
{"url": "https://www.actualno.com/motoring/skorost-i-dobro-nastroenie-s-miris-na-benzin-video-news_743021.html", "text": "   . Спорт, който преди няколко години нямаше да провокира особени чувства у човек, но в днешно време се превръща с бясно темпо в един от най-масовите и достъпни до обикновения човек спортове. Картингът представлява най-добрият начин да се докоснете до най-големите имена в света на моторните спортове, като част от , в които 60-70 км/ч (а и повече) вдигат адреналина до неузнаваемост дори на най-спокойните шофьори.     И, ако до преди години щеше да е много трудно да се докоснете до този спорт, стартирал куп шампионски кариери, то в днешно време това е един от най-лесните начини да се почувствате като Фетел, Хамилтън и Шумахер, благодарение на усилията на всички хора, стоящи зад проекта .   Най-модерната и голяма закрита картинг писта в България позволява да изживеете бензиновите си мечти в контролирана среда, която едновременно ви дава шанс да дадете газ до ламарина, но и гарантира вашата безопасност. Картингът е една от най-превъзходните идеи за свободното ви време, независимо дали искате да смачкате колеги и приятели в зрелищен сблъсък с квалификация и състезание, да покажете на децата си един от най-безопасните и приятни моторни спортове или просто да се насладите на разнообразието от завои и прави на трасето на .\r\nКаква обаче е тайната зад скоростните завои на пистата? Защо картингът се превърна в толкова популярно забавление сред хората и вече може да се говори спокойно за \"масов спорт\"? Защо хората предпочитат И най вече - как така спирачката може да е най-верният другар на скоростта? За всичко това и как картингът се превърна в задължително изживяване си поговорихме с    ", "date": "2019.05.07", "title": "Скорост и добро настроение с мирис на бензин (ВИДЕО)"}
{"url": "https://www.actualno.com/curious/3-te-naj-otmystitelni-zodii-news_746413.html", "text": "  Не ги познавате, не знаете докъде стига яростта им, когато някой ги предизвика. Не се закачайте с тези 3 , защото после всичко ще ви се върне с пълна сила.         Изобщо не си правете опити да изневерите на Телеца. Това ще е края щастлия ви живот за дълъг период от време. Телците изключително много държат на връзките си и честността в тях. Когато някой им изневери, стават истински дяволи и си връщат стократно за причиненото зло. Връщат си го както на бившия, така и на причината за изневярата - другия човек. Те ще вгорчат живота ви и ще ви накара да съжалявате, че някога сте ги познавали.    Девите не забравят! Те чакат времето да отмине, за да задействат своя план за отмъщение. Реагират спокойно, поне привидно, на всичко, което можеш да им поднесеш. Но в тях едва започва процесът, в който яростта им ще се превърне в унищожителна сила. Те играят много нечестно, но само когато ги настъпиш. Ще обърнат света и ще отмъстят както на теб, така и на близките ни. Бъди внимателен, когато решиш да си играеш с чувствата на Девата.        ", "date": "2019.05.07", "title": "3-те най-отмъстителни зодии"}
{"url": "https://www.actualno.com/chistofainici/4-neshta-v-doma-koito-vseki-den-trjabva-da-pochistvate-news_743536.html", "text": "       Знаем, че сигурно си мислите \"Чудесно, още едно нещо към списъка със задачи\". Но повярвайте ни, има неща у дома, чиято ежедневна поддръжка ще ви се отблагодари в дългосрочен план. Ако чистите тези 4 неща всеки ден, ще намалите както бъдещето търкане, така и разпространението на микроби и бактерии.    Те може и да не изглеждат мръсни, но кърпите за чинии и ръце се считат за най-големия развъдник на бактерии в кухнята. Тъй като ги използвате по няколко пъти на ден (а най-вероятно и не само вие), се налага да ги сменяте ежедневно. Влагата, която се съдържа в плата, е идеална среда за развитието на гъбички и други \"приятели\". Разбира се, не става дума всеки ден да търкате пода и стените в банята си с тел, препарат и гумени ръкавици. Но ежедневното подсушаване след душ ще предотврати петната от плесен, мухъл и различни бактерии.    Може би си мислите, че след измиване на ръцете или чиниите, мивката е чиста. Грешка! Дори да няма видими следи от мръсотия в кухнята или паста за зъби в банята, мивките е най-добре да се почистват ежедневно с гумена гъба. Друг вариант е да напълните мивката с топла вода и да сложите 1 супена лъжица сода бикарбонат. Само си помисли колко неща минават ежедневно през плота – ключовете за колата, торбите от пазара, продуктите за вечеря, чашите за кафе и какво ли още не. Ето защо дезинфекцията на тези места е задължителна. На пазара се предлагат най-различни почистващи продукти, като антибактериални мокри кърпи или препарати например.  ", "date": "2019.05.07", "title": "4 неща в дома, които всеки ден трябва да почиствате"}
{"url": "https://www.actualno.com/chronicles/roden-e-piotr-chajkovski-news_746167.html", "text": "  Пьотър Илич Чайковски (7 май 1840 – 6 ноември 1893) е руски композитор от епохата на романтизма. Разнообразното му творчество включва симфонии, опери, балет, инструментална и камерна музика и песни. Той е автор на едни от най-популярните концертни и театрални музикални произведения в класическия репертоар, като балетите „Лебедово езеро“, „Спящата красавица“ и „Лешникотрошачката“, „Тържествена увертюра 1812 година“, „Концерт за фортепиано и оркестър № 1“, последните му три номерирани симфонии и операта „Евгений Онегин“.     Роден в семейство от средната класа, Чайковски се подготвя за чиновническа кариера, въпреки очевидните му музикални заложби. Той се посвещава на музиката въпреки желанието на своето семейство и през 1865 година завършва Санктпетербургската консерватория. Това формално образование, ориентирано към западноевропейската музика, го отделя от съвременното му националистично течение в музиката, най-видни представители на което са групата млади композитори, известна като Могъщата петорка. Професионалните отношения на Чайковски с тях са противоречиви.   Въпреки широката си популярност, Чайковски остава емоционално несигурен през целия си живот, който е белязан от поредица личностни кризи и периоди на депресия. За това допринасят и потиснатата му хомосексуалност, катастрофалният му брак и внезапният срив на единствената продължителна връзка в живота му, 13-годишните отношения с богатата вдовица Надежда фон Мек. Успоредно с неуредиците в личния му живот, известността на Чайковски нараства, той получава почетни отличия от императора, отпусната му е пожизнена пенсия и е аплодиран в концертните зали по целия свят. Внезапната му смърт на 53-годишна възраст обикновено се отдава на заболяване от холера, макар че някои автори смятат, че става дума за самоубийство.\r\nМакар популярна сред публиката по света, музиката на Чайковски често е отхвърляна от критиците в началото и средата на 20 век като вулгарна и лишена от извисеност. Към края на века статутът на Чайковски като значим композитор вече е твърдо установен.  ", "date": "2019.05.07", "title": "Роден е Пьотр Чайковски"}
{"url": "https://www.actualno.com/asia/zemetresenie-ot-nad-7-po-rihter-udari-papua-nova-gvineja-news_746321.html", "text": "  Страховито земетресение с магнитуд 7,2 по скалата на Рихтер беше регистрирано в Папуа Нова Гвинея, показва справка на Европейския средиземноморски сеизмологичен център (ЕССЦ).     Според данните, дълбочината на труса е голяма - 141 километра, което доста се различава от първото съобщение на Геологическия институт на САЩ, който съобщи за 127 километра дълбочина. Най-близкото населено място е Буоло - градче с 16 000 души население, което се намира на 35 километра от мястото на труса. За сравнение столицата Порт Морсби е на 287 километра разстояние.   На страницата на ЕССЦ има само един отзив за случилото се - че е било много \"разтърсващо\". След този трус е имало три по-слаби - в рамките на 3,9 - 4,5 по Рихтер.\r\nОфициални лица съобщиха, че няма данни за жертви и големи разрушения, като голямата дълбочина на земния трус означава, че няма опасност от възникване на цунами, пише Агенция \"Фокус\".  Припомняме, че миналата година беше ударена от трус от 7,5 по Рихтер и тогава загинаха над 150 души, като броят на жертвите дълго време не беше ясен заради труднодостъпните планински райони, засегнати от земетресението.", "date": "2019.05.07", "title": "Земетресение от над 7 по Рихтер удари Папуа Нова Гвинея"}
{"url": "https://www.actualno.com/balkani/novijat-prezident-na-severna-makedonija-vremenata-na-represija-sreshtu-bylgarite-sa-minalo-news_746332.html", "text": "  Извиних се за лошото отношение на Република Северна Македония към българите и към гражданите на Република Северна Македония от български произход още като координатор в разговорите за влизане на югозападните ни съседи в НАТО. Това каза новият президент на Северна Македония Стево Пендаровски.      , подчерта Пендаровски пред БНТ. Искам тези хора да се чувстват като европейски граждани на северномакедонска земя, стана ясно от думите на новия северномакедонски президент. Той беше категоричен, че времената, когато тайните служби са репресирали хората в Северна Македония, заявявали, че са българи, са вече в миналото.   Припомняме, че президент на Северна Македония след като му се наложи да мине през балотаж. Той взе 51,66% от всички пуснати бюлетини или 436 212 гласа. Представителят на опозиционната ВМРО-ДПМНЕ Гордана Силяновска-Давкова спечели 44,73% или 377 713 гласа. Невалидните бюлетини са 30 442. Избирателната активност на втория тур от президентските избори в Северна Македония стигна 46,7 на сто, което означава, че изборът е валиден - защото по закон изборите са невалидни, ако активността е по-малко от 40%.\r\nСтево Пендаровски има богат политически опит. Той е бил главен съветник за националната сигурност на покойния президент Борис Трайковски, а след това заема същата длъжност при наследника на Трайковски, Бранко Цървенковски между 2005 и 2009 г. По този начин Пендаровски работи за двете водещи партии - първоначално за ВМРО-ДПМНЕ, а след това и за СДСМ.  От 2008 до 2014 г. работи в Университета \"Американ колидж\" в Скопие, където преподава международна сигурност, глобализация, световна политика и САЩ.\r\nНа президентските избори през 2014 г. СДСМ издигна кандидатурата му за опонент на Георге Иванов. Пендаровски загуби с близо 14% на втория тур. Придържайки се към позицията на СДСМ, Пендаровски не признава изборните резултати тогава.   Веднага след като стана ясно, че печели, Пендаровски обеща кабинетът на държавния глава да отразява мултикултурния характер на северномакедонското общество. \"Аз ще бъда президент на всички граждани и първо ще го докажа в моя кабинет. Кабинетът на президента ще има представители от всички етнически общности, подбрани според тяхната компетентност и професионализъм\", каза той.    ", "date": "2019.05.07", "title": "Новият президент на Северна Македония: Времената на репресия срещу българите са минало"}
{"url": "https://www.actualno.com/sciencelogy/problemi-za-google-vyv-velikobritanija-zaradi-reklami-news_746323.html", "text": "  От Google заявиха, че ще проучат примери за реклами за Великобритания, водещи като резултати от търсенето до компании, предлагащи услуга на по-висока цена от средната.     Например търсенето на словосъчетанието \"заявление за шофьорска книжка\" във Великобритания води към фирма, която предлага промяна на адреса срещу 60 долара. Като платена реклама, това е първият резултат от търсенето, който се появява. Британското правителството не начислява такса за изменение на този детайл в шофьорските книжки.   Други примери включват търсене на брачни сертификати и китайска визова документация. В началото на обявата за термина \"виза за Китай\" се рекламира китайска  виза за туристи с паспорти от Обединеното кралство, започваща от 265  паунда плюс консулска такса в размер на 140 паунда, а разходите в  китайското посолство започват от 151 паунда. Посолството в момента се появява като седми резултат от търсенето в Google.\r\nАко търсите в Google за \"сертификат за брак\" що се отнася до  Великобритания, първият резултат е реклама на фирма, която таксува 40  лири стерлинги за копие на сертификат за брак. Сертификатът струва 11  паунда, ако се поръча директно от британското правителство. Нито един от тези случаи обаче не е противозаконен.  Друга популяризирана връзка за британския Google е с фирма, която иска заплащане от 7.50 паунда за пътуване по магистрала M25 в Лондон - която всъщност струва 2,50 паунда - беше премахната, след като BBC го показа в Google.\r\nСлед разследване на BBC през октомври 2018 г., Google премахна  няколко реклами, предлагащи услуги на Esta (документация за пътуване в  САЩ) на цена пет пъти по-висока от определената от правителство на САЩ.   \"Имаме правила, които предотвратяват реклами за платени продукти  или услуги, които се предлагат от правителство или обществен източник  безплатно или на по-ниска цена, освен ако не предлагат ясна добавена  стойност\", заяви говорител на Google.    \"Google има страница за докладване на реклами. Всички доклади се преглеждат от хора, а не от алгоритми\", добави той.", "date": "2019.05.07", "title": "Проблеми за Google във Великобритания - заради реклами"}
{"url": "https://www.actualno.com/america/vlastite-vyv-venecuela-se-arestuvali-230-dushi-zaradi-opita-za-prevrat-news_746324.html", "text": "  Властите във Венецуела провеждат разследване за смъртта на петима души, станала факт в хода на на 30 април. Това съобщава Агенция \"Фокус\", позовавайки се на руската информационна агенция ТАСС, която цитира главния прокурор на страната Тарек Сааб.     \"В хода на протестите бяха задържани около 230 души, петима души загинаха. Всички тези случаи се разследват от прокуратурата\", заяви Сааб пред местни медии.   По думите на главния прокурор, към момента прокуратурата е издала заповеди за арест на 18 \"военни и граждански лица, участващи в заговора, с цел опит за държавен преврат\". Проведени са 17 обиска.\r\nНа 30 април група военни премина на страната на опозицията във Венецуела, след което в страната се възобновиха мащабните антиправителствени демонстрации. При сблъсъци със силите за сигурност, само в столицата Каракас пострадаха десетки души.  ", "date": "2019.05.07", "title": "Властите във Венецуела се арестували 230 души заради опита за преврат"}
{"url": "https://www.actualno.com/society/prognoza-za-vremeto-7-maj-vtornik-news_746275.html", "text": "  През нощта валежи имаше главно в източната половина от страната и планините, като постепенно спираха. Вятърът от северозапад се усили и с него нахлу студен въздух.     Днес ще е ветровито, със значителна облачност. На места ще превали, но валежите ще са слаби. Минимални температури - между 5° и 10°, по Черноморието 11° - 13°, максимални в Северна България и високите полета на Западна между 9° и 14°, в останалата част от страната 13° - 18°. Атмосферното налягане ще се повиши, но ще остане малко по-ниско от средното за май. Това съобщи за Агенция „Фокус” дежурният синоптик от Анна Дякова Националния институт по метеорология и хидрология (НИМХ).    Над Черноморието ще има значителна облачност. На места в южната част ще превали дъжд. Ще духа умерен северозападен вятър. Максимални температури на въздуха 16°-18°. Температурата на морската вода е 14-15°. Вълнението на морето ще бъде около 2 бала.  Над планините ще има значителна облачност и ще превалява предимно сняг. Ще духа силен северозападен вятър. Температурите ще се понижат, максималната на 1200 метра ще е около 3°, на 2000 метра - около минус 3°.\r\nПрез нощта срещу сряда вятърът ще отслабне, в Югозападна България на места и ще стихне. От запад облачността ще се разкъса и намалее до ясно и сутринта в котловините в западната половина от страната ще има слани. В сряда в много райони ще бъде предимно слънчево; по-значителни временни увеличения на облачността ще има над източната половина от страната, без валежи. Дневните температури ще се повишат. В четвъртък вятърът ще се обърне от юг и дневните температури ще се повишат още; сутринта ще е все още хладно. Облачността от запад ще се увеличава, отначало висока и средна, до вечерта ще се вплътни и в Западна България ще превали дъжд. В петък превалявания ще има главно в югоизточната половина от страната, където са възможни локални интензивни извалявания, придружени с гръмотевици. Вятърът ще се обърне от северозапад, дневните температури слабо ще се понижат, минималните ще се повишат.    ", "date": "2019.05.07", "title": "Прогноза за времето - 7 май (вторник)"}
{"url": "https://www.actualno.com/sciencelogy/facebook-premahva-vse-poveche-stranici-svyrzani-s-ruski-operatori-news_746293.html", "text": "  От Facebook съобщиха, че са премахнали още страници, групи и профили, които произхождат от Русия и са били измамнически – не е било установено кой стои зад тях и каква е целта им, съобщи АФП.     Тези действия във и в нейната имидж-ориентирана социална мрежа Instagram са част от продължаващата битка срещу \"координирано неистинско поведение\"   \"Открихме две отделни, несвързани операции, които произхождат от Русия и използват тактика на създаване на мрежи от профили, които да заблудят другите за това кои са те и какво правят\", заявиха от отдела по киберсигурност във Facebook.\r\nВ заявлението се казва още, че свалянето се основава на измамното поведение на тези, които стоят зад акаунтите, а не на публикуваното съдържание, предаде БГНЕС.  \"Ние споделихме информация за нашия анализ с правоприлагащите органи, политиците и партньорите в индустрията.\"\r\nДопълнителни 21 заличени от Facebook и Instagram страници са били насочени към Австрия, Балтийските държави, Германия, Испания, Украйна и Обединеното кралство, според калифорнийският интернет титан.   \"Тези страници имаха съдържание, свързано с политически въпроси като имиграцията, религията и НАТО\", информираха от Facebook.    ", "date": "2019.05.07", "title": "Facebook премахва все повече страници, свързани с руски оператори "}
{"url": "https://www.actualno.com/society/novini-ili-novini-kartinata-na-pechata-za-7-maj-news_746283.html", "text": "  След като два дни България живя под знака на папата, време е да се върнем към ежедневието - и дано то стане малко по-добро.      Медията набляга на две новини – че може би ЦИК много-много не е обяснила на българите зад граница за възможностите да гласуват на предстоящите евроизбори и че сме усвоили само 1,5% от евросредствата, предвидени за борба с мръсния въздух.\r\nОказва се, че под 10 000 българи са подали заявления за гласуване за евровота. Броят на заявленията е ключов, за да бъде определен броят на секциите в другите страни-членки на ЕС. Колкото до мръсния въздух или ОП \"Околна среда\" – имаме право на 115 млн. лева за течащия сега програмен период, но за периода 2014 – 2020 година сме взели само 1,7 млн. лева.   Медията обръща внимание на Закона за . Според вестника, в проектозакона остава предвидената глоба от 1000 до 5000 лв. за фалшиво розово масло,която мина на първо четене, тъй като няма предложения за промени. А до 1 година след влизането в сила на закона земеделският министър трябва да създаде регистър на розопроизводителите, розопреработвателите и дестилериите. Глобите за тези дейности, без лицата да са вписани, са от 500 до 5000 лв., а имуществените санкции достигат 10 000 лв.     Вестникът набляга на факта, че на парада за Гергьовден е трябвало пехотата да отсрамва армията, след като хеликоптерът Ми-17 не можа да излети и да носи националния флаг. И, разбира се, главният редактор Петьо Блъсков отново ни разснявя нещата от живота – папата дошъл в България – „Мир на земята” е блудкаво клише. Не спорим – с такива като Блъсков мир може да има само по един начин. И за този вестник централна новина е военният парад. Той бил победил агнето – с помощта на армейска боб чорба. Щом си вярват от „Монитор”, че един боб ще бие агне, няма лошо. Само да не вярват много, че правят медия ...", "date": "2019.05.07", "title": "Новини или Novini - картината на печата за 7 май"}
{"url": "https://www.actualno.com/balkani/v-rumynija-ima-sinoptichna-prognoza-za-tornado-news_746289.html", "text": "  Никога досега в Румъния не е издавано най-високо предупреждение за опасност от торнадо, но за днешния ден такова има - червен код, става ясно от информация в \"Зиаре\".     \"Червен код\" има за югоизточните окръзи Яломица и Кълъраш. Същевременно предупреждение \"оранжев код\" за силен вятър и бури е обявено в редица други окръзи в страната.   За Яломица и Кълъраш има синоптична прогноза за ветрове от 100-110 км./ч, които са предпоставка за образуване на торнадо. Припомняме, че автобус в Румъния само преди седмица.\r\nОчакват се също градушки с големи размери, мълнии и проливни дъждове до 30-35 литра на квадратен метър.  ", "date": "2019.05.07", "title": "В Румъния има синоптична прогноза за торнадо"}
{"url": "https://www.actualno.com/asia/istanbul-protestira-sled-reshenieto-za-novi-izbori-za-kmet-news_746312.html", "text": "  Жителите на много райони на Истанбул организираха \"протест на тенджерите\" във връзка с решението на Централната избирателна комисия да , които бяха спечелени от опозиционния кандидат Екрем Имамоглу, предаде БГНЕС.     Както по-рано заяви представител на управляващата Партия на справедливостта и развитието (ПСР), ЦИК на Турция правилно е решила да анулира изборните резултати за кмет на Истанбул, който Имамоглу спечели, а повторните избори са насрочени за 23 юни. Според него отмяната на резултатите от изборите се дължи на факта, че някои членове на избирателните комисии в избирателните секции не са държавни служители.   \"Решението за организиране на нови избори е направено поради факта, че някои членове на избирателни комисии в избирателните секции не са държавни служители и защото 22 протокола са празни и не са подписани. Решението на Върховния избирателен съвет доказва, че сме прави и сегашното заседание [на Съвета] също реши да лиши избрания кмет Екрем Имамоглу от мандата му\", гласяха думите на представителя на ПСР, който е говорител на турския президент Реджеп Ердоган.\r\nТурски граждани, живеещи в различни части на Истанбул, включително кварталите \"Бешикташ\", \"Кадиккьой\", \"Сисли\", посрещнаха решението на ЦИК с протести и чукане на тенджери и тигани. Протестите започнаха след 22:00 часа вчера (6 май) в много райони на града. В протестите се включиха шофьори, натискащи клаксоните на автомобилите си.  Точно същата реакция, която журналистите нарекоха \"революция на тенджерите\", се наблюдаваше в цяла Турция по време на месец и половина протести през 2013 г. във връзка с плановете на властите да застроят в центъра на Истанбул. След тези протести, които отприщиха и промените в управлението на Турция, да направи казарми на мястото на \"Гези\". Кадрите сега показваха как жители на истанбулските квартали отварят прозорци и балкони, чукат по саксии, бият по тигани, в някои апартаменти постоянно угасват и запалват светлините в жилищата си. Според информация от социалните мрежи, група от няколкостотин протестиращи се е събрала в района на Бешикташ. Те са скандирали лозунга на опозиционната Републиканска народна партия (РНП) \"Право и справедливост\".\r\nДе факто кметът на Истанбул Екрем Имамоглу осъди решението на най-висшия избирателен орган в Турция за повторното провеждане на кметски избори в града, наричайки го \"предателско\". Имамоглу се обърна към хиляди поддръжници в центъра на Истанбул след решението, като каза: \"Те се опитват да върнат изборите, които спечелихме ... Може би сега сте разстроени, но никога не губите надеждата си.\"   За първи път от 1994 г. опозиционната РНП спечели кметските избори в най-големия град в Турция, Истанбул и турската столица Анкара. Кандидатите ѝ също спечелиха и в други големи градове като Измир и Анталия. Като цяло на 31 март управляващата ПСР  спечели общинските избори в Турция, чиито кандидати получиха 44,33% от гласовете срещу 30,12% от кандидатите от РНП.    ", "date": "2019.05.07", "title": "Истанбул протестира след решението за нови избори за кмет"}
{"url": "https://www.actualno.com/society/vliza-v-sila-izchisljavaneto-na-pensiite-po-dve-metodiki-news_746318.html", "text": "  От днес, 7 май, започват по двете методики. Официално влизат промените в Закона за социалното осигуряване и бъдещите пенсионери вече имат право на избор кои три години от осигурителния им стаж да бъдат вземани предвид - преди 2000 година, предаде БГНЕС.     НОИ ще изчислява пенсията и по стария, и по новия начин, ако хората поискат това, като задължително ще се изплаща по-високият размер. На местата, където осигурителният институт няма офиси, ще бъдат направени изнесени приемни, които да информират бъдещите пенсионери.   За да се улесни работата по новите правила, в офисите на НОИ са отворени специални гишета за изчисление на прогнозен коефициент и изчисляване на пенсия. Кандидат-пенсионерите трябва да представят цялата документация доказваща кога, колко и срещу каква заплата са работили. Ще бъде необходимо в ново заявление да отбележат и дали искат пенсията им да се изчислява по старата или новата методика.\r\nПенсиите ще се изчисляват и по двете формули до 2023 година. От 7 май на сайта на НОИ ще бъде качен и комбиниран електронен калкулатор, който ще смята пенсиите и по двата начина, а достъпът до него ще е с персонален идентификационен код.  ", "date": "2019.05.07", "title": "Влиза в сила изчисляването на пенсиите по две методики "}
{"url": "https://www.actualno.com/showbusiness/kartonena-chasha-starbucks-lysna-v-igra-na-tronove-news_746315.html", "text": "  Множество фенове видяха картонена чаша кафе от Starbucks в четвъртата поредица от последния сезон на \"Игра на тронове\", съобщава БГНЕС.     Атрибутът, който няма как да съществува в измисления свят на Вестерос, се забелязва в 18-та минута на четвъртия епизод от поредицата.  Той стои на масата пред Денерис Таргариен, при събирането на главните герои за празника в чест на победата над Краля на нощта.   Много потребители на Twitter се шегуват, че героинята на сагата е толкова уморена по време на битката за Зимен хребет от предишната серия, че е решила да се освежи с кафе. \"Харесва ми идеята, че Денерис е изпратил някого в Старбъкс малко след Битката за Зимен хребет. Дори и родената в бури Майка на Драконите се нуждае от ежедневната си чашка кафе\", пише потребител на име Теодора.\r\nМеждувременно Русия също опита да се намеси в сериала. Даря Василиева, доцент в катедрата по културна антропология и етническа социология в Санкт Петербургския държавен университет (СПбГУ), заяви, че един от главните герои в сагата \"Игра на тронове\", Джон Сноу, е бил до голяма степен \"преписан\" от популярния в руския фолклор Иванушка Глупака. Тя отбеляза, че името на героя - Джон - има обща семантика с Иван. Освен това, в келтско-германските езици такъв характер често се нарича Джон, често се среща и вариантът \"Джон без глава\".  ", "date": "2019.05.07", "title": "Картонена чаша Starbucks лъсна в \"Игра на тронове\" "}
{"url": "https://www.actualno.com/actualno/papata-ni-prepodade-urok-proumjahme-li-go-news_746186.html", "text": "  Два дни – 5 и 6 май, безспорно минаха под знака на посещението на папа Франциск в България.     Откровено казано, сигурно на много хора им е писнало да слушат за Светия отец. Папата това, папата онова, папата другото, папата третото, папата ала-бала. Преди папа Франциск да дойде в България, и моето настроение беше такова. Не заради друго, а защото достатъчно години съм се нагледал на стотици официални събития, прогласявани с оглушителен медиен шум, които обаче са се превръщали в една отвратителна поза и лицемерие. И не очаквах нещо кой знае какво различно, предвид и това, че говорим за религиозно лице - моят мироглед спрямо религията е крайно нетолерантен и я считам за най-ужасното човешко творение, довело до проливането на неизмеримо количество кръв през вековете и до формирането на бариери, комплекси и изкривяване на възможностите пред човешката личност да проумее битието до степен на тотално извращение, като за капак това продължава и сега.\r\nЕ, признавам, не бях прав за главата на Римокатолическата църква. Определено този папа има харизма. Има и подход – как да обърне внимание на важното и как да накара чрез тази си аура и медиите да обърнат внимание по положителен начин на важни теми.\r\nВсъщност точно последното ме впечатли най-много при папа Франциск – как накара медиите да погледнат към случващото. Защото няма какво да се лъжем – в България максимата, че добрата новина е лошата новина, е изключително силно застъпена. Дотолкова сме се потопили в този мироглед, че е направо страшно. Масово медиите налагат примери, които са крайно негативни. Примери, описващи Бай Ганьовщината ни. Дали ще са селски хитреци-тарикати, казващи на черното бяло, дали ще са индоктринирани чичковци и лелички с блестящи петолъчки на челото, дали ще са готови да пеят и рецитират за \"страната на смелите и свободните\" вечно наведени на Запад – примерите са все лоши. И най-страшното в тези примери е културата на общуване.     Замисляли ли сте се какво значи да общуваш? Това означава да разбираш, вникваш и проумяваш какво ти се казва. Това означава не само да слушаш, но и да чуваш. Неслучайно в българската традиция едно от най-ценните измерения на образованието е знанието на чужди езици. Такива хора се считат и са се считали от много време насам за пример и в България. Считаха се, поне докато Преходът не ни натисна зверски, в съчетание с развитието и на социалните мрежи, което буквално предопределя затъпяването – както заради феномена \"фалшиви новини\", така и най-вече заради факта, че Интернет се разви като платформа за забавление. Да, но в живота не всичко е забавление и смесването му със сериозните теми от ежедневието доста често се оказва пагубно за изключително важни неща, касаещи живота на всички ни. А общуването е единственият сигурен начин да решаваме важни проблеми и да придобиваме опит плюс мъдрост в справянето с тях. Казано по друг начин - да създаваме по-хубаво битие.\r\nТочно акцентът върху сериозното по достъпен начин ме накара да погледна към папа Франциск. А снимката, която публикувам под този абзац, ме накара да се запитам – кога важните фигури за българския обществен и социален живот ще стигат такава класа? За незнаещите – човекът, чийто кръст се е навел да целуне папата, е митрополит Антоний. Този жест е все едно Кристиано Роналдо или Лео Меси да почисти обувките на някой български футболист. Сега разбираме ли или ще трябва още много? Или ни трябва един , че да тръгнем да проумяваме? А може би ?!      Ивайло Ачев ", "date": "2019.05.07", "title": "Папата ни преподаде урок – проумяхме ли го?"}
{"url": "https://www.actualno.com/europe/es-razkritikuva-reshenieto-za-povtorni-izbori-v-istanbul-news_746354.html", "text": "  ЕС разкритикува решението на Върховната избирателна комисия на Турция да за кмет на Истанбул и да организира ново гласуване на 23 юни.     В съвместно изявление ръководителят на външната политика на ЕС Федерика Могерини и еврокомисарят по разширяването Йоханес Хан подчертаха, че решението противоречи на самата идея за демократичен изборен процес, цитира МИА.   Също така се казва, че решението е политизирано и противоречи на основната цел на демократичния процес.\r\nОсвен това тази стъпка означава подкопаване на изборния процес и е в противоречие с ангажиментите, поети от Турция като член на Съвета на Европа.  Във връзка с решението на Централната избирателна комисия да анулира изборите за кмет, които бяха спечелени от опозиционния кандидат Екрем Имамоглу в .\r\nПо-рано представител на управляващата Партия на справедливостта и развитието (ПСР) заяви, че ЦИК на Турция правилно е решила да анулира изборните резултати за кмет на Истанбул, който Имамоглу спечели, а повторните избори са насрочени за 23 юни.   Според него отмяната на резултатите от изборите се дължи на факта, че някои членове на избирателните комисии в избирателните секции не са държавни служители.    За първи път от 1994 г. опозиционната РНП спечели кметските избори в най-големия град в Турция, Истанбул и турската столица Анкара. Кандидатите ѝ също спечелиха и в други големи градове като Измир и Анталия. Като цяло на 31 март управляващата ПСР спечели общинските избори в Турция, чиито кандидати получиха 44,33% от гласовете срещу 30,12% от кандидатите от РНП.", "date": "2019.05.07", "title": "ЕС разкритикува решението за повторни избори в Истанбул "}
{"url": "https://www.actualno.com/society/praznik-na-radioto-i-televizijata-news_746255.html", "text": "  На 7 май празнуваме Международният ден на радиото и телевизията. На този ден през 1895 г. руският изобретател Александър Попов представя своето ново откритие. Той демонстрира за първи път пред Руското физическо дружество в Санкт Петербург изобретения от него уред за предаване и приемане на електрически колебания на големи разстояния без проводник, посочва БГНЕС.     Устройството е имало кохерер и електрически звънец с чукче, с което са приемани сигнали, излъчени с морзовата азбука. Апарата на Попов давал възможност за първи път да се приемат радиосигнали, носещи информация чрез радиовълни и отваря пътя към създаването на други радиоустройства, позволяващи практическо използване на радиовълните. От една зала на университетската сграда Попов изпраща в друга думите \"Хайнрих Херц\", които председателят на дружеството възпроизвежда на черната дъска.   Така името на Хайнрих Херц въвежда безжичното предаване на съобщения на разстояние. Именно това, че не само са излъчвани радиовълни, а чрез тях е предадена информация, е основата на претенцията Попов да се сочи за откривател на радиото. През 1899 г. той включва към уреда телефонна слушалка и създава възможност за слухово приемане на сигналите. През 1907 г., според договор между българското и руското правителство, до село Франга (днес Каменар), северно от Варна, започва работа първият български безжичен телеграф.\r\nПрез лятото на 1911 г. на борда на крайцера \"Надежда\" започва да работи радиостанция, а на 1 май 1912 г. влиза в редовна експлоатация първата българска брегова радиостанция до село Франга, \"която служи за приемане и предание на телеграми от странство и България\". Впоследствие, радиото навлиза в масова употреба и в България, като става едно от основните средства за далекосъобщения.  Този ден се чества в Русия като Ден на радиото и в България като Ден на радиото и телевизията.\r\nВ много страни обаче се оспорва първооткривателството на Попов за сметка на италианеца Гулиелмо Маркони, носител на нобелова награда за физика през 1909 г. Но името му се свърза и с членството във фашистката партия на Мусолини.   ", "date": "2019.05.07", "title": "Празник на радиото и телевизията "}
{"url": "https://www.actualno.com/pleven/deca-poluchiha-obrivi-sled-igra-kraj-zemedelska-niva-news_746363.html", "text": "  Няколко деца са получили обриви след игра на футбол край ниви. Хората от Долна Митрополия твърдят, че причина за алергията е пръскането с пестициди на земеделските земи. Вече не само , чиито пчели загиват, но и местните хора в района се опасяват, че арендатори използват непозволени химикали за обработка на земеделските култури, съобщи Нова телевизия.     \"На 24-ти април се извърши нерегламентирано пръскане от земеделски производител. След като посетих мястото, видях, че в непосредствена близост играят деца. Свиках комисия и на следващия ден стана ясно, че децата са в болница с алергична реакция. Препаратът е български, с 28 дни карантинен срок на пръскане. Няма химичен препарат, който да е безвреден. Имаше и вятър, който го разнесе\", разказа пчеларят Мирослав Маринов. Той допълни, че около 40% от пчелите му са отровени.   \"В Плевенска област имаме отравяния на пчелни семейства във всички общини. Затова беше организиран и протестът на 4 май. Пръска се през деня, когато изрично е забранено. Пчеларите не са предупреждават. Санкцията е от 500 до 1000 лв. за отравяне на . До момента обаче няма глобен земеделец\", поясни председателят на Областен пчеларски съюз, Плевен Юлиян Станчев.\r\nКметът на Долна Митрополия Цецо Андрейски каза, че само двама земеделци са предупредили, че ще пръскат.  ", "date": "2019.05.07", "title": "Деца получиха обриви след игра край земеделска нива"}
{"url": "https://www.actualno.com/celebrate/sv-mychenik-akakij-serski-news_746169.html", "text": "  Когато излязла повеля от римския император Максимилиан (305–311 г.) да бъдат принуждавани християните да се покланят на езическите богове, началниците на полковете повиквали при себе си всички служещи в тяхното ведомство, за да узнаят има ли между тях християни. В един полк стотникът с висок глас заявил на началника, че той от детинство е християнин и нява да се отрече от вярата си. Всички старания да го склонят да се отрече останали напразни. Тогава го свързали и отправили при воеводата Вивиан. Този християнин се казвал Акакий.     На увещанията на воеводата, Акакий отговорил с твърдо изповядване на вярата си. “Аз ще заповядам жестоко да те мъчак – казал воеводата, - ако не послушаш царската повеля и не се поклониш на нашите богове, по чиято милост царете царуват и победителите тържествуват. Нима ти мислиш, че си по-умен от всички ни? Вразуми се и престани напразно да се надяваш на човека, наричан Христос, Който по закон бил осъден и разпнат!”\r\n- Ти се заблуждаваш – отговорил Акакий – и тежко грешиш, като казваш, че по милост на езическите богове царете царуват. Те царуват по волята на нашия преблаг Господ. А що се отнася до моето упование на Иисуса Христа, Когото ти наричаш човек, то цнай, че Господ наи Иисус Христос е Син Божи. Той заради нашето спасение дошъл на земята, станал човек и доброволно претърпял кръстна смърт. Но това ти ще разбереш само тогава, когато станеш християнин.\r\n- А как твоят Бог не наказва смъртно царете, които му се противят – попитал воеводата, - ако Той е всемогъщ?     - По това именно трябва да познаете Неговата сила и благост – отговорил Акакий. – Оскърбяван от вас, езичниците, Той дълго търпи туй, за да могат вярващите в него да извършват своя подвиг.\r\nВоеводата се учудил на разума на християнина и го запитал дали се е учил.\r\n- Не – отговорил той, - аз умея да чета само молитви. Но Бог помага на Своите раби. От самото начало за проповядване на Своето слово Той не избрал ни знатни, ни богати люде, ни учени и мъдри философи, а люде прости и неучени, бедни рибари, за да може Неговато непостижима сила и премъдрост да се прояви в тяхната немощ – тях ги ръководел и научавал Светия Дух.    - Остави безполезното многословие – казал воеводата – и ми кажи: ще се покориш на царската повеля и ще се поклониш ли на боговете?\r\n- Както по-рано ти отговорих, така и сега ти казвам: Аз съм християнин и на идоли не принасям жертва!   - Жал ми е за твоята младост, понеже виждам, че не си на повече от 25 години, и не бих искал да те мъча. Но ти ше ме принудиш към това, ако не се откажеш от своето безумие.\r\n- Не безумие, а благоразумие е да останеш верен на Бога, Който досега ме е пазил чрез Своето милосърдие – отговорил християнинът.\r\nВоеводата дълго увещавал Акакия и се стараел да промени неговите убеждения. Но младият християнин, просвещаван от Светия Дух, му отговарял с мъдрост и непоколебима твърдост. Воеводата заповядал жестоко да го бият, като казал :”Да видим, ще му помогне ли Бог!” Кръвта на мъченика се леела под тежките удари, но той само повтарял:”Спасителю Христи, помогни на твоя смирен раб! Господи Боже, не ме оставяй!” – и търпеливо понесъл изтезанията. Като го видял изтерзан и обагрен от кръв, воеводата му казал:”Ще се поклониш ли сега на боговете?”   - Не! – отговорил мъченикът. – Аз имам Господ, Който ме укрепява. Преди изтезанието ме смущаваше известен срах. Но когато започнах да страдам, Господ ме укрепи чрез Своята помощ, и аз съм готов всичко да понеса, като твърдо се надявам на моя Бог.\r\nРазгневеният воевода заповядал да усилят още повече мъченията на Акакий, но с нище не можал да победи вярата му и да го склони да се отрече от Христа. След изтезанието той бил затворен в тъмница. Една седмица по-късно воеводата получил повеля от началника си да пристигне в гр. Византион и да доведе със себе си престъпниците, за да бъдат съдени. Воеводата взел и Акакия заедно с другите. Изнемогващият от рани, от дълъг път и от жажда мъченик с вопли зовял Господа, като Го молел за помощ; и внезапно се чули от небето думите:”Бъди мъжествен, Акакий!” Тия думи чули и някои от спътниците на Акакий, които паднали пред нозете му и го молили да ги научи на закона Христов.   - Аз самичък съм човек неграмотен и неучен – казвал им мъченикът. – Но помня онова, на което са ме научи свещеникът.\r\nИ поучавал своите спътници на Онова, което знаел за Христа, и някои то тях повярвали. На другия ден след пристигането на затворниците в гр. Византион воеводата заповядал на тъмничния стражар да заключи Акакий отделно във вътрешна тъмница, да го окове във вериги и няколко дни да не му дава храна. С глад и жажда той мислел да пречупи волята му и да го принуди да се отрече от вярата си. Заповедите на воеводата били изпълнени, но през прозореца на вътрешната тъмница другите затворници видели, че мястото, където е затворен Акакий, е озарено от чудна светлина, че ангели измиват и превързват раните му и му предлагат храна и питие. Те казали това на стражаря, който видял същото, но като влязъл в тъмницата, намерил Акакий да стои сам.\r\nСлед една седмица Акакий бил повикан на съд. Като го видял здрав и бодър, воеводата започнал да мъмри стражаря, че той за пари е пускал при затворника роднини и приятели, които му донасяли всичко нужно. И стражарят и всички затворници разказали на воеводата за чудните посетители, които всяка нощ се явявали в тъмницата, където е затворен мъченикът. Воеводата предал отново акакий на жестоки изтезания. Но когато всичко се оказало напразно, той решил да го изпрати на тракийския управител Флакин. Той му написал писмо, в което обяснил, че не бил в състояние да склони тоя войник да изпълни царската воля, и затова го праща при прекия свой началник, който има по-голяма власт. Тракийският управител затворил Акакий в тъмница, но по ходатайството на жена си, която била християнка, не го подложил на мъчения. Като прочел в писмото на воеводата сведенията за страданията на Акакий, тракийският управител разбрал, че е невъзможно да го склони да се отрече от Христа и го осъдил на смърт. Флакин бил толкова удивен от непоколебимата издръжливост на мъченика при страшните страдания, че дори строго укорил Вивиана, че е подложил на такива мъчения един римски офицер, а не го е осъдил и предал незабавно на свърт.\r\nИзведен вън от град Византион – бъдещия Цариград, на определеното за смъртно наказание място, Акакий застанал на колене и извикал: ”Слава на Тебе, Боже! Благословено да бъде името Ти, Господи, загдето мене, недостойния, Ти удостои с честта да се наричам мъченик Христов!” Светият мъченик бил посечен с меч на 8 май 303 година. Християните благоговейно погребали тялото му. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.05.07", "title": "Св. мъченик Акакий Серски"}
{"url": "https://www.actualno.com/curious/vijte-dyshterjata-na-rumen-radev-snimki-news_746433.html", "text": "  Дъщерята на президента Румен Радев - Дарина Радева, привлече вниманието на репортерите и фотографите на тържествения водосвет на бойните знамена пред Паметника на Незнайния воин, пише Канал 3.         Дългокосата красавица, за която запознати твърдят, че се е метнала на майка си Гинка, , изглеждаше намръщена и не особено доволна от случващото се наоколо, докато татко ѝ се прегръщаше с лидера на БСП Корнелия Нинова.  ", "date": "2019.05.07", "title": "Вижте дъщерята на Румен Радев (СНИМКИ)"}
{"url": "https://www.actualno.com/analysis/petrolyt-poskypva-zaradi-tyrgovskija-spor-mejdu-sasht-i-kitaj-news_746425.html", "text": "  Цените на петрола се повишават, под натиска на загрижеността за ескалиращия китайско-американски търговски спор, който може да забави световната икономика.     Фючърсите на суровия петрол от сорта Brent се повишиха с 4 цента до 71.28 долара за барел спрямо нивата при затваряне на търговията в понеделник. Докато фючърсите на американския лек суров петрол (WTI) поскъпнаха повече, с 18 цента или с 0.3%, до 62.44 долара за барел.   Търговците твърдят, че цените са подкрепени от забавянето на търговските преговори между САЩ и Китай, които ще окажат влияние върху световния икономически растеж и потреблението на горивата.\r\nПреговорите между двете най-големи световни икономики стигнаха до задънена улица през уикенда, когато президентът на САЩ Доналд Тръмп обяви, че има намерение да въведе по-високи вносни тарифи за китайски стоки.  Относно предлагането, петролните пазари остават под напрежение, като срещу износа на ирански петрол, като заяви, че засилва военното си присъствие в Близкия изток.\r\nИран заплаши с срещу американските санкции, което може да означава възобновяване на част от ядрената програма на Техеран.\r\nСанкциите на САЩ вече са намалили наполовина износа на ирански суров петрол през последната година до под 1 милион барела на ден, а доставките се очаква да спаднат още до 500 000 барела на ден през май, когато санкциите се затегнат още повече.       Освен спрямо , Вашингтон наложи санкции и върху венецуелското правителство на президента Николас Мадуро, нарушавайки доставките от страната, която е член-основател на Организацията на страните износителки на петрол (ОПЕК).\r\nОт банката Goldman Sachs заявиха във вторник, че \"скорошното понижение на Brent се дължи на нарастващите рискове при доставките, както и заради прекратилите временно дейността си рафинерии, които извършват пролетни инвентаризации\".\r\nОт американската банка заявиха още, че \"очакваме краткосрочно възстановяване на Brent\", въпреки че през следващите няколко месеца ... всички кръстосани потоци на предлагането и търсенето ще се разсеят, за да се постигне балансиран световен петролен пазар, след като бъде увеличен капацитета на Пермското находите - най-новото в САЩ, а ядрото на ОПЕК реши да увеличи добивите\".\r\nСпоред Goldman цените на суровия петрол \"ще спаднат по-късно тази година, а прогнозата за Brent за третото тримесечие на 2019 г. е за 65.50 долара за барел.\"\r\nBank of America Merrill Lynch заяви, че очаква Саудитска Арабия \"да върне петролното производство бавно нагоре, когато иранските барели излязат от пазара\", добавяйки, че като цяло цените на суровия петрол Brent ще се движат около 70 долара за барел в настоящите пазарни условия.      ", "date": "2019.05.07", "title": "Петролът поскъпва заради търговския спор между САЩ и Китай"}
{"url": "https://www.actualno.com/scene/lubovni-mechti-v-muzikalnija-teatyr-news_746427.html", "text": "  Поради големия зрителски интерес, Националният музикален театър ще повтори отново концерта – спектакъл „ЛЮБОВНИ МЕЧТИ”     Заповядайте да се насладим на най-обичаните арии, дуети и ансамбли от оперети и мюзикъли, посветени на любовта.\r\nНай-голямата изненада за зрителите ще са избрани съвременни хитове в изпълнение на солистите и оркестъра на Националния музикален театър.\r\nНа концерта ще прозвучат най-страстните посвещения в любов не само от оперетите на Калман, Лехар и Щраус, но и от мюзикълите: „Фантомът на операта“ и „Котки“ на А.Л. Уебър, „Моята прекрасна лейди“ от Фредерик Лоу, „Човекът от Ла Манча“ на Мич Лий, „Кабаре“ на Дж. Кендър, „Уестсайдска история“ от Л. Бърнстейн.  Наред с традиционните валсове на Щраус балетът на Националния музикален театър ще изпълни „Либертанго“ на Пиацола и специален танцов номер по музика на Калман, вдъхновен от вечната женственост на Мерилин Монро.\r\nМъжете-солисти ще излязат заедно в любимия на публиката Марш-септет от „Веселата вдовица“ на Лехар. От същата оперета на финала на концерта всички солисти и балетът ще изпълнят прочутият ансамбъл „Гризетки“.    За зрителите ще има още много изненади, поднесени от солистите, балета и оркестъра на Националния музикален театър с диригент Огнян Митонов.\r\n\"Много емоции, страсти и романтика ще струят от сцената\", обещава режисьорът на спектакъла Юлия Маринова. \"Красивата музика и изпълненията на артистите ще ви пренесат в един друг свят –свят на любов и мечти!\" Концерт-спектакъл Огнян Митонов   Юлия Маринова Татяна Янева Георги Златанов Цветанка Петкова – Стойнова Петя Ковачева Пеньо Пирозов\r\nУчастват солистите на Националния музикален театър: Марияна Арсенова, Александър Василев, Олга Динова, Румен Григоров, Илона Иванова, Владимир Грудков, Людмила Козарева, Александър Мутафчийски, Валентина Корчакова, Стефан Петков, Еделина Кънева, Пеньо Пирозов, Десислава Николова, Денко Проданов, Катерина Тупарова, Христо Сарафов, Богомил Спиров\r\nБалет и оркестър на Националния музикален театър", "date": "2019.05.07", "title": "Любовни мечти в Музикалния театър"}
{"url": "https://www.actualno.com/viewpoint/vdigajte-shum-no-ne-i-v-syrceto-news_746295.html", "text": "   Винаги вдигайте шум, но съхранявайте тишината в сърцето, където се намират най-благородните чувства. Това стана ясно от топлите думи на главата на Римокатолическата църква към младежите в центъра на София, които възторжено скандираха \"Да живее папата!\"     След като приключи на площад \"Александър Батенберг\", Франциск показа за пореден път, че няма да остане верен на канона и отиде при децата. За да ги благослови. Но повече като приятел, отколкото като духовник. Призивът на Хорхе Берголио към усмихнатите лица, които го очакваха извън протокола, е особено показателен по две причини. Първо, думите много точно синтезират философията на Светия отец за пълноценната роля на човека в обществото. Ако той не \"вдига шум\" срещу, да речем, несправедливостите, тежките конфликти, и горчивите приказки, които един на друг често си препращаме - какво е в такъв случай участието му в битката за  по-добър свят?    И обратно - ако пренесем крясъците, упреците и заканите вътре в душите си, ако се оставим на демоничните мисли и празнословия, ако повече се взираме в джобовете, а не гледаме към очите, дали не превръщаме сърцето си в кална локва от бесове?  Тоест има значение къде вдигаме шум, а дали той е достатъчно пронизителен, зависи от собствената ни сила. И съвест.\r\nОт съвестта зависи и още нещо. С посещението си у нас папа Франциск поиска . И отново направи това не като духовник или политик. Той застана до всички нас като човек и ни помоли да не забравяме универсални добродетели, които са властвали и властват на този свят много преди всички религии. Защото, уважаеми читатели, само съвестта може да ни покаже, че първо сме хора, а после всичко, което искаме или се правим, че можем да бъдем.     ", "date": "2019.05.07", "title": "Вдигайте шум, но не и в сърцето "}
{"url": "https://www.actualno.com/music/orlin-goranov-i-akaga-iznenadvat-s-mashtabno-i-cvetno-shou-na-30-noemvri-news_746516.html", "text": "  На 30 ноември един от най-емблематичните гласове на българската музика – Орлин Горанов, ще завладее сцената на НДК заедно с фънк формацията Акага. В зала 1 ще чуем най-популярните песни на любимеца на няколко поколения, поднесени по един различен, модерен и смел начин. Големият концерт-спектакъл „Споделено“ ще представи и изключителните певици от Трио Тринити, щрайх квартета Destiny Quartet и още редица интересни гост музиканти.     Изпълнителят на изключително нежната българска песен “Светът е за двама”, както и на други вечни хитове като “Да започнем отначало“, „Детски спомен“ и „Да не губим време\", радва родната публика вече четири десетилетия. Орлин Горанов стои зад любимите мелодии на няколко поколения, но името му присъства и в афиша на множество оперни театри. Към най-новия му опит в необятната сфера на музикалните му превъплъщения, специално за предстоящия спектакъл в зала 1 на НДК, ще се включи и една от най-популярните български групи – Акага. Музикантите от обичания бенд са считани за основатели на модерния български саунд, който комбинира фюжън, джаз, фънк, фолклорна музика, реге, соул и дори хип-хоп.\r\nСъвместният концерт-спектакъл „Споделено“ ще комбинира елегантния стил, финес и безкрайно топъл глас на Орлин Горанов с фънк звученето на Акага, а резултатът ще е шоу на високо професионално ниво. Почитателите ще имат възможността да чуят песните на Орлин Горанов, поднесени с нови аранжименти и фънк варианти, както и съчетание на стилове като поп, джаз, фънк, евъргрийн и класическа музика.\r\nКъм страхотните артисти на сцената ще се присъединят и изключителните вокалистки от Трио Тринити, които през изминалата година достигнаха до полуфинал като първата подобна формация в историята на “Гласът на България“. Трите чаровни певици продължават да участват активно на родната музикална сцена и ще изпълнят както беквокалите в песните, така и някои от най-известните дуети заедно с Орлин Горанов.  В специално подготвената камерна част на концерта ще свирят забележителните  момичета от щрайх квартета Destiny Quartet, а специална изненада ще е и участието на Цветан Недялков (китара) и Ясен Велчев (клавишни инструменти).\r\nMащабният концерт „Споделено“ ще бъде съпроводен и от впечатляваща мултимедия, която ще придаде допълнителен блясък на спектакъла.     ", "date": "2019.05.07", "title": "Орлин Горанов и Акага изненадват с мащабно и цветно шоу на 30 ноември"}
{"url": "https://www.actualno.com/music/hose-kareras-pristiga-utre-shte-repetira-tri-dni-v-sofija-predi-golemija-si-proshtalen-koncert-na-11-maj-news_746519.html", "text": "        Карерас и екипът му ще останат в София цели четири дни като три от тях ще посветят изцяло на репетиции с оркестъра на Софийска опера и балет.  Легендарният испански артист ще прецизира и вокални дуети със своя любимец и ученик Росен Ненчев и сопраното Илина Михайлова, с които ще излезе на сцената на Арена Армеец в събота, заедно със симфоничния оркестър на Операта.   На 9 май програмата на Карерас ще бъде динамична. Между отделните репетиционни сесии той ще отдели време, за да посети Националната музикална академия „ Проф.Панчо Владигеров“, където лично ректорът Димитър Цанев ще го удостои с най-високото почетно звание „Доктор хонорис кауза“.\r\nИнтересът към последния концерт на Хосе Карерас е огромен. Броени дни преди събитието билетите са почти изчерпани. Поради голямото търсене организаторите от Продуцентска компания АРТ БГ договориха с Арена Армеец отварянето на допълнителен сектор, в който местата са на чудесната  цена 38 лв. и са вече в продажба в мрежата на Eventim и онлайн на   ", "date": "2019.05.07", "title": "Хосе Карерас пристига утре, ще репетира три дни в София преди големия си прощален концерт на 11 май"}
{"url": "https://www.actualno.com/america/bivshijat-advokat-na-donald-trymp-veche-e-v-zatvora-news_746306.html", "text": "  Майкъл Коен, бивш адвокат на американския президент Доналд Тръмп, пристигна вчера (6 май) в затвора в щата Ню Йорк, за да започне да изтърпява за укриване на данъци, банкови измами и финансови нарушения, предаде БГНЕС.     На Коен беше наредено да се яви във федералния затвор \"Отисвил\", разположен северозападно от Ню Йорк - не по-късно от 14:00 местно време.   \"Все още има какво да се каже и очаквам с нетърпение деня, в който мога да споделя истината,\" каза Коен пред репортери.\r\nЗатворът \"Отисвил\" се състои от две федерални структури - затвор със средна степен на сигурност и сателитна база за ненасилствени нарушители като Коен. Съоръжението има капацитет да приеме 800 затворници.  Миналата година Коен беше осъден на три години затвор за лъжа на Конгреса, измама, укриване на данъци. Бившият адвокат на Тръмп призна, че е лъгал Конгреса относно нарушения при финансирането на кампанията на настоящия президент на САЩ.", "date": "2019.05.07", "title": "Бившият адвокат на Доналд Тръмп вече е в затвора "}
{"url": "https://www.actualno.com/society/mitropolit-naum-izglejda-papa-francisk-shte-se-okaje-po-goljam-patriot-ot-njakoi-bylgari-news_746420.html", "text": "   . Така че всички бяхме длъжни да се съобразим с това, независимо от своите лични разбирания. Това пише в своята официална Facebook страница русенският митрополит Наум по повод на главата на Римокатолическата църква у нас, която приключи днес.     \"Изглежда, , заради болни амбиции и бъдещи \"позиции\", пише Наум.\r\nПосещението на Негово Светейшество в България стана повод за всевъзможни полемики, но отприщи и безброй хули и обвинения, както към него, така и към Българската православна църква. И защо е всичко това? Ние, членовете на Светия Синод, го посрещнахме като наш брат в Господа, поздравихме се с \"Христос Воскресе\" и му пожелахме приятен престой в нашата страна, отбелязва дядо Наум.\r\n\"Знаем, че неговото посещение в родината ни, в никакъв случай нямаше за цел да направи българите католици, както не бе необходимо и някои сънародници, определящи се за „строго ортодоксални”, да стоварват върху плещите на Римския епископ всякакви обвинения за „световна конспирация” и „виртуална демонизация”, коментира още митрополит Наум.   \"Добре е всички да осъзнаем, че е нужно да бъдем по-добри един към друг, да обичаме ближните си и да се радваме на добронамереността към нас, което всъщност беше и посланието на Франциск. Защото Бог е любов! Нека най-после черногледието, омразата и завистта, присъщи за мнозина хора, бъдат оставени настрана\", призовава православният духовник.    \"В родината ни се помоли за мир и разбирателство между човеците, за това се молим и всички ние по време на света литургия. А онези, които сеят ветрове, ще пожънат бури, както е казано премъдро!\", припомня митрополитът. \"И още: от България отива в Северна Македония, но замислихме ли се трезво върху думите, които той каза, за делото на св. братя Кирил и Методий и отъждествяването им с българщината? За значението на многовековната българска култура и история? Изглежда, Римският папа ще се окаже по-голям патриот от някои българи, готови да продадат историята, църквата и миналото си, заради болни амбиции и бъдещи „позиции”! \", завършва позицията на дядо Наум.\r\nДнес папа Франциск бе изпратен от премиера Бойко Борисов. Апостолическото пътуване на главата на Светия престол продължава към Република Северна Македония.    Припомняме, че пловдивският митрополит Николай по-рано посещението на папа Франциск и го обяви за политически акт, който Българската православна църква няма как да подкрепи по религиозна линия. \"Посрещнахме римския папа като държавен глава на суверенната държава Ватикана, но никой не може да ни принуди за общо богослужение с него\", каза митрополит Николай от олтара на църквата \"Свети Георги\", цитиран от пловдивския сайт . Според гледната точка на Николай, обединение на религии не можело да има, най-малкото защото имало хора, които почитат Сатаната. Всъщност Николай посочи, че . \"Всички искаме християнските църкви да се обединят. Това обаче може да стане само от църковни хора, когато епископите се съберат и обсъдят как да стане това. Политиците не искат това, те целят точно обратното. Създадено е например т.нар. \"икуменическо движение\", което цели обединение на всички религии. Но нали знаете, има и религия на Сатаната. Как да се обединим всички? Не е възможно да се обедини светлината и тъмнината\", каза митрополит Николай. Според било \"подготвено\" папата да дойде в България и \"да бъде обявен за свети отец, живеещ в нищета и бедност\". Това митрополитът провидя като знак да бъдем убедени да се откажем от православието, но нямало да стане, защото не сме го направили - дори при пет века турско робство.", "date": "2019.05.07", "title": "Митрополит Наум: Изглежда, папа Франциск ще се окаже по-голям патриот от някои българи"}
{"url": "https://www.actualno.com/society/shte-ima-obezshtetenija-za-postradalite-zemedelci-v-bylgarene-news_746518.html", "text": "  Пострадалите от градушките стопани ще получат обезщетение, обяви министърът на земеделието Румен Порожанов, който заедно със зам.-министър Атанас Добрев и изпълнителният директор на Държавен фонд \"Земеделие\" Живко Живков посетиха засегнатия от бедствието район на село Българене. Те направиха оглед на място на пострадалите от градушката ниви и селски дворове, съобщиха от земеделското министерство.     Вече е сформирана и комисия към областната и общинската служба „Земеделие“, която описва и оценява щетите на място. Стопаните ще бъдат компенсирани в две направления по съкратена процедура. Регистрираните земеделски производители ще бъдат подпомогнати по линия на държавната помощ за компенсиране на разходите, причинени от неблагоприятни климатични събития. Те ще получат финансова подкрепа в размер на 80% от направените разходи.   Комисии ще обикалят землищата и ще оценяват щетите. \"Днес има жалби и от други съседни землища, например село Одърне и Камене. Трябва технологично време да се оценят всички щети и размерите на обезщетенията\", заяви пред Агенция \"Фокус\" ръководителят на Областна дирекция \"Земеделие\" - Плевен Нора Стоева.\r\nПо второто направление ще се подпомогнат малките нерегистрирани стопани с унищожена продукция в дворовете и градините. За тях ще бъде предоставено подпомагане по линия на държавната помощ de minimis на база на оценката на щетите. Тези стопани ще подават документи при кмета в общината.  Припомняме, че вчерашната тежка градушка съсипа реколтата в Плевенско и Ловешко, а най-големи бяха щетите в Българене. Ледените топчета с големина на лешник унищожиха цялата реколта в селото, а повечето от земеделците не са застраховани.\r\nПо-рано днес премиерът Бойко Борисов разпореди държавните институции да помогнат на пострадалите.   ", "date": "2019.05.07", "title": "Ще има обезщетения за пострадалите земеделци в Българене"}
{"url": "https://www.actualno.com/health/10-hirurgichni-metoda-lekuvat-diabet-i-zatlystjavane-news_744757.html", "text": "  Проф. д-р Азис Сюмер, хирург с международно признание и един от най-търсените специалисти в областта на бариатричната и метаболитната хирургия в Турция, ще гостува у нас на 17 май 2019 г. Посещението му дава възможност на пациенти с наднормено тегло, затлъстяване и диабет тип 2 да се консултират с изтъкнатия специалист безплатно в София. Проф. Сюмер пристига у нас по покана на , в рамките на инициативата им да предоставят достъп на българските пациенти до най-съвременните методи в медицината.     Наднормено тегло и т.нар. затлъстяване са епидемията на XXI-и век. По данни на Световната здравна организация, те вече засягат над 1.7 млрд. души по света. В древни времена излишните килограми са считани за признак на богатство и престиж, но днес вече знаем, че те могат да донесат със себе си сериозни здравословни проблеми и да намалят очакваната продължителност на живота. Болестното затлъстяване се смята за втората по честота причина за смъртност в света след тютюнопушенето и може да причини инсулинова резистентност, диабет тип 2, хипертония и сърдечни проблеми, стеатоза (омазняване на черния дроб). Поради ограничаване функциите на белия дроб, наднорменото тегло може да доведе до астма и сънна апнея. Счита се и за един от значимите фактори за възникване на редица онкологични заболявания, включително рак на гърдата, на матката, на дебелото черво, на ректума и др.\r\nПрез последните 10 години операциите за хирургично лечение на проблеми с теглото са се увеличили със 761%. Към тях се прибягва, когато традиционните методи като диета и упражнения не дават резултат.  От извършената през 1950 г. първа бариатрична операция до днес са изпробвани най-различни методи за извършване на коремни операции за загуба на тегло. В наши дни успешно се прилагат около 10 различни оперативни метода за лечение на затлъстяване и диабет, а изборът на най-подходящия метод според състоянието на конкретния пациент е ключов за резултата от хирургичната намеса. За тази цел е необходима оценката на опитен хирург, който владее всички приложими хирургични техники и ги използва рутинно. За това колко важни са уменията на хирурга говори и фактът, че усложненията при бариатрични операции варират от 0.17% до 7%, в зависимост от опита на медицинските екипи. Операциите за лечение на диабет и затлъстяване, които се извършват от екипи с опит в тази сфера и в клиники с необходимото оборудване за овладяване на усложненията, обикновено са успешни.\r\nПроф. Азис Сюмер практикува вече 22 години и е усъвършенствал уменията си както в Турция, така и в Австрия, Франция и Италия. Рутинно използва лапароскопски (затворени) техники и роботизирана хирургия. От 2018 г. работи в болница \"Медикал Парк Газиосманпаша\" в Истанбул.  Желаещите да се възползват от с проф. Сюмер в София на 17 май трябва да се запишат предварително на телефоните на \"МедикълКараджъ\": .  Мисията на Здравен информационен център \"Медикъл Караджъ\" е да подпомага пациенти от България при разрешаването на техния здравословен проблем, като ги свързва с водещи лечебни заведения в Турция, Испания, Австрия, Германия, Израел, Чехия, Украйна, САЩ и др. Благодарение на изградените партньорски взаимоотношения с клиники в цял свят и на натрупания опит, \"Медикъл Караджъ\" може да предостави възможности за второ медицинско мнение, диагностика и лечение за всяка диагноза. Здравно-информационният център съдейства във всеки етап от лечението – както за комуникацията с клиниките, така и за организацията около пътуването, като услугите са напълно безплатни за пациента.       Болнична група \"Медикал Парк\" (Турция) е създадена през 1995 г., основана на философията, че \"Здравето е основно право на всеки\". Днес обединява 25 болници в 17 града, което я прави най-широко разпространената болнична мрежа в Турция, и лекува пациенти от над 70 държави. Всички болници от веригата \"Медикал парк\" продължават да работят под девиза \"Здраве за всеки\", като предоставят качествени, но достъпни медицински услуги за всички хора, независимо от техния социален статус и принадлежност. Всички те работят по международни стандарти, като използват най-съвременните методи в медицината. ", "date": "2019.05.07", "title": "10 хирургични метода лекуват диабет и затлъстяване"}
{"url": "https://www.actualno.com/crime/djip-blysna-4-deca-i-se-preobyrna-v-reka-v-sofija-news_746530.html", "text": "  Джип блъсна четири деца в София и се преобърна в канала на Перловската река в София.     Инцидентът е станал малко преди 14:00 часа в района на стадион \"Георги Аспарухов\" в столичния квартал \"Сухата река\" - на кръстовището на булевард \"Владимир Вазов\" и улица \"Васил Кънчев\".\r\nДжипът \"Мерцедес\" първо блъснал децата, след което се преобърнал в канала на реката. Пострадалите са на възраст между 15 и 17 години и са настанени в \"Пирогов\".\r\nДве от четирите деца са изхвърчали от удара и са паднали в коритото на Перловската река. Едното от тях е с фрактура на кръста и няма чувствителност в крайниците.  Момиче на 15 г., което също е изхвърчало от моста, е с отворена фрактура на стъпалото. Пострадало е и 17-годишно момче. То е с контузия на бодбедрицата, а момиче на 16 г. е със счупен глезен.\r\nШофьорът, който е на около 20 години, не е пострадал. Той каза, че е карал с 50 км/ч, но е бил засечен от друг автомобил.\r\nПо първоначални данни шофьорът загубил контрол над управлението на колата.    ", "date": "2019.05.07", "title": "Джип блъсна 4 деца и се преобърна в река в София"}
{"url": "https://www.actualno.com/scene/izvynredni-dati-za-3-ot-spektaklite-na-one-dance-week-news_746523.html", "text": "        Поради тази причина фестивалът добавя втори дати за представянето на едни от най-впечатляващите си спектакли: ДЕТЕ на белгийската танцова компания Peeping Tom, CHAPTER 3 на израелците L-E-V Company и съвременния цирк от Австралия - A SIMPLE SPACE на Gravity Other Myths.\r\n12-тото издание на фестивала ще се проведе между 20 септември и 20 октомври в Пловдив и е един от основните акценти в програмата на Пловдив – Европейска столица на културата 2019.    20 септември (петък) - 20:00 - Дом на Културата \"Борис Христов\"  21 септември (събота) - 20:00 - Дом на Културата \"Борис Христов\" “Театрален електрошок… техният талант е плашещ.“ – Монд    Реалност или фантазия? Приказка или кошмар?\r\nКултовата белгийска компания Peeping Tom умело си играе с ужасяващите измерения на действителността и човешкото съзнание, като поставя в сърцето на последния си спектакъл сложния и често неразбран свят на ДЕТЕ-то.\r\nСцената, преобразена до неузнаваемост, пресъздава реалистичен горски пейзаж, в който оживяват отдавна забравени приказки, кошмари, мечти и страхове, дълбоко свързани с детето във всеки от нас. Спектакъл, провокиращ преосмисляне на начина, по който гледаме към детското (под)съзнание.\r\n\"Най-същественото остава в неспирния танц. Дори когато телата са неподвижни, виждаме енергията, дезартикулацията, точността и пълния контрол над телата, така характерни за талантливите танцьори от PEEPING TOM.\" - споделя за представлението Luxemburger Wort.\r\nИстински шедьовър на съвременния танц, ДЕТЕ ще може да бъде видян на 20 и 21 септември в Дом на Културата \"Борис Христов\", Пловдив.   Подробности и билети ще намерите .  5 октомври (събота) - 20:00 - Дом на Културата \"Борис Христов\"  6 октомври (неделя) - 19:00 - Дом на Културата \"Борис Христов\" Израелската хореографка Шарон Еял и мултимедийният дизайнер Гай Бехар, едни от най-атрактивните фигури на съвременната танцова сцена, гостуват у нас с последното си произведения - CHAPTER 3 / Глава Трета.\r\nCHAPTER 3 e естественото продължение и завършек на трилогията спектакли, разглеждащи многоликия и безвременен образ на на най-сладкото и горчиво чувство, познато на човека -  Любовта.\r\nБолезнената раздяла, представена като форма на душевен катарзис и възстановяването от разрушителните й последици застават в сърцето на финалната глава от любовната трилогия.\r\nCHAPTER 3 идва в Пловдив броени дни след световната си премиера в Германия, a подробности и билети ще намерите .  18 октомври (петък) - 20:00 - Дом на Културата \"Борис Христов\"  19 октомври (събота) - 11:00 - Дом на Културата \"Борис Христов\" Съвременен Цирк от далечна Австралия, безразличен към гравитацията.\r\nМежду необятните вселени на цирковото и театралното изкуство, компанията Gravity Other Myths създава собствен и неподражаем вид физически театър, който с лекота обръща представите ни за движение в пространството.\r\nГлавозамайващ и динамичен спектакъл, който не се нуждае от грим, костюми, специални ефекти или предпазни въжета, за да предизвика законите на физиката и стигне отвъд човешките възможности.   The Guardian определя A SIMPLE SPACE като “абсолютен триумф”, скоростно превърнал се в международна сензация, спираща дъха на публиката и критиците по цялото кълбо.\r\nПодробности и билети ще намерите .\r\n---\r\nБилети за всички спектакли от програмата на ONE DANCE WEEK 2019 ще намерите онлайн в системата на , както и на касите на EasyPay в цялата страна. се организира от Фондация „ЕДНО за култура и изкуства“ и е част от програмата на Пловдив – Европейска столица на културата 2019. Фестивалът се осъществява с подкрепата на Министерството на културата.", "date": "2019.05.07", "title": "Извънредни дати за 3 от спектаклите на ONE DANCE WEEK"}
{"url": "https://www.actualno.com/europe/stalin-e-sydejstval-na-hitler-v-blokadata-na-leningrad-news_746432.html", "text": "  Руската писателка Елена Чижова твърди, че Йосиф Сталин е помогнал на Адолф Хитлер да осъществи плана си за блокада на Ленинград по време на Втората световна война. Това пише тя в свое есе, публикувано в швейцарското издание Neue Zurcher Zeitun.     \"Малко известно е, че ненавистта на Сталин към града е способствала за плановете на Хитлер за унищожаването му. Две чудовища-диктатори са изпълнили тази трагична фуга на четири ръце\", пише Чижова в своята статия.   По думите ѝ Сталин ненавиждал Ленинград и неговите жители заради тяхното \"самосъзнание\" и способността им да мислят критично. Според писателката тези техни особености пречели на лидера на СССР  и с цел укрепване на властта му той искал да унищожи града, пише Лента.ру.\r\nЧижова смята, че това е единственото обяснение защо около 100 влака, пътуващи от вътрешността на страната до Ленинград са превозвали строителни материали, а не продоволствия.  \"Не съм историк, но мисля, че дори не голяма част от тези влакове е могла да спаси десетки и дори стотици хиляди човешки животи.\", обяснява Елена Чижова. \r\nБлокадата на Ленинград продължава 871 дни и започва на 8 септември 1941 година. По време на обсадата загиват от 400 хил. до 1,5 млн. души. Повечето хора умират от глад.   Елена Чижова е лауреат на премията \"Руски Букър\" през 2009 година. Писателката получава наградата за романа си \"Времето на жените.\"    По-рано през април Център \"Ледава\" изнесе данни, според които е достигнало рекордни нива.", "date": "2019.05.07", "title": "Сталин е съдействал на Хитлер в блокадата на Ленинград?"}
{"url": "https://www.actualno.com/society/usvoili-sme-izkluchitelno-malko-evropari-za-borba-s-mrysnija-vyzduh-news_746287.html", "text": "  Уникално или не, но макар темата за чистотата на въздуха да е постоянно централна в България, за течащия в момента програмен период (2014 - 2020 година) България е усвоила само 1,7 млн. лева за борба с мръсния въздух от полагащи ни се над 115 млн. лева. Това твърди в свой материал в. \" \" на база специална справка.     Става въпрос за средствата по ОП \"Околна среда\". Година и половина преди края  на програмния период (2014 - 2020 година) България е успяла да получи точно 1,55% или 1.7 млн. лв. от средствата, предназначени за борба с фините прахови частици и замърсяването. Говорим за направлението \"Подобряване качеството на атмосферния въздух\". До момента, т.е. откакто сме в ЕС, сме усвоили едва 17.09% по ОП \"Околна среда\", а бюджетът на ОП \"Околна среда\" е над 3,4 млрд. лева.   Все пак, добрата новина по \"Подобряване качеството на атмосферния въздух\" е, че договорените пари са 50%. Те са предназначени както за актуализиране на общинските програми, така и за конкретни мерки за подобряване на качеството на въздуха - като подмяна на печките на твърдо гориво с екоалтернативи. Такива проекти имат София и Монтана, които са сключили договорите си през март и април, но усвоени пари засега няма, показва още справката. Пари са получени единствено от Изпълнителната агенция \"Околна среда\", която е усвоила над 600 000 лв. за изграждането на система, която да следи смога в реално време.\r\nБавното и мъчително усвояване на парите за борба с мръсния въздух е сериозен проблем по две причини. Краят на програмния период наближава и с всяко отлагане рискът за претупване на проектите или дори за загуба на средства расте, макар средства да могат да се разплащат до 3 г. след изтичането на периода. От друга страна, България изглежда абонирана за лидер в различни класации за мръсен въздух, а решение на проблема с отоплението на твърдо гориво и горенето на отпадъци и гуми в София и в други големи градове няма.  Усвояването на пари по останалите мерки на програма \"Околна среда\" също не изглежда оптимистично. Под 3% са средствата по мярката, свързана с \" \" и биоразнообразието, макар по нея да са предвидени близо 200 млн. лв. Парите се отпускат за допълване на морските защитени зони, за опазване на природни местообитания и видове в националните паркове и др.\r\nОтносително добре се представяме по мярката \"Отпадъци\", по която най-общо трябва да бъдат изградени инсталации за третиране на битовите отпадъци. Усвоени са 17,79% при общ бюджет от над 560 млн. лв. Съществено движение с европарите по друг правителствен приоритет - свлачищата и наводненията, няма. На фона на ежегодните проблеми с паднали скални камъни, прелели реки, блокирани пътища и откъснати села, България е усвоила около 19% от общо над 150 млн. лв., предвидени за превенция.   Почти същият е процентът на усвоените пари за направление \"Води\". По него за изграждане на пречиствателни станции, подпомагане на ВиК операторите, системи за наблюдение и др. са предвидени 2.3 млрд. лв. От тях реално усвоени са 18.2%.    Проблемите с програма \"Околна среда\" донякъде се дължат на огромния брой грешки и нарушения в процедурите. Анализ на обществените поръчки, изготвен от финансовото министерство за 2016 г. и 2017 г., показа, че голяма част от проверените тогава близо 300 търга изобилстват от нарушения, пропуски или двусмислени критерии за оценка. Нещо повече - при над 180 от поръчките се говореше за някаква форма на нарушение с финансов ефект.\r\nИ докато парите за води, въздух, отпадъци и др. се усвояват тромаво, чиновниците не изпитват същите затруднения за парите от графата \"техническа помощ\". Става въпрос за над 90 млн. лв., предназначени за анализи, оценки, реклама, обучения и др. От тях администрацията вече е усвоила цели 41%.", "date": "2019.05.07", "title": "Усвоили сме изключително малко европари за борба с мръсния въздух"}
{"url": "https://www.actualno.com/politics/nastimir-ananiev-volt-golemite-medii-ne-davat-alternativa-na-grajdanite-news_746434.html", "text": "  Трите големи телевизии – БНТ, bTV и Нова телевизия, не дават алтернатива на гражданите, предоставяйки ефирно време предимно на едни и същи политически лица от статуквото. По този начин основните медии в държавата лишават около 30% от населението, които не са решили за кого да гласуват, от възможността да се запознаят с каузите на новите формации. Изборът остава от обичайно заподозрените парламентарни партии, като хора трябва да избират най-малкото зло или пък да не гласуват. Това заяви лидерът на Европейска партия \"Волт\" Настимир Ананиев, който е и водач на на партията по повод (7 май).     \"Честитим празника на всички достойни журналисти и служители в радиата, телевизиите и електронните медии. Сред тях има изключително достойни, качествени и ерудирани личности, с които разговорите винаги са предизвикателство. Не се страхувайте, бъдете дръзки и независими. Трябва да признаем обаче, че България не случайно се намира на . Тежките констатации на \"Репортери без граници\" се потвърждават от редакционните политики на трите големи телевизии, които си налагат автоцензура и се страхуват да дават трибуна на новите партии, чрез което да помогнат за по-информиран избор на гражданите\", посочи Настимир Ананиев.   Той добави, че за всички вече е ясно, че инвестициите в медиите трудно могат да се върнат, от което изниква въпросът дали в случая огромните пробойни в бюджета не се запълват на база на подкрепа за партии или за атака на конкуренти. По този начин свободата на словото отстъпва пред гражданския дълг.\r\nАнаниев добави, че подобен е случаят дори с националната телевизия, която дава превес на парламентарно представените партии и пренебрегва останалите формации, които са с нов заряд и идеи за правене на политика от съвсем друг тип. Ананиев даде пример с \"Панорама\", най-рейтинговото и гледано предаване с БНТ, където ще се канят само парламентарно представени партии и такива с евродепутати, вместо да има жребий за участията и всеки да има шанс.  Заради подобна практика и в останалите държави от ЕС се обмисля да има отделен еврокомисар, който да отговаря за медиите и борбата с фалшивите новини. Точно такава стъпка ще покаже за пореден път, че само европейските лостове могат да ни върнат изконните ценности, които са заложени в основата на ЕС. Не случайно и папа Франциск излезе с позиция относно медиите. В посланието си той посочва: \"Нуждаем се от журналистика, която е свободна, в служба на истината, добротата и справедливостта; журналистика, която помага за изграждането на култура на среща. # DefendMediaFreedom\".\r\nНа 5 май Европейска партия Волт откри кампанията си в Бургас, където представи своя кандидат за европейски депутат – Ивайло Илиев.   \"За Бургаски регион може да се направи много. Искаме бургазлии да се почувстват европейци. Това е един от основните проблеми в цяла България. Повечето хора не разбират какво Европа прави за тях. Националистите плашат с миграция. Ние също сме много притеснени от миграцията, но от тази на 400 хил. българи, които за последните 7 години са напуснали България. Всички политически партии трябва да направят така, че тези хора да се върнат у нас, за да работят за България и да допринесат за нейното развитие\", заяви Настимир Ананиев.    Ивайло Илиев добави, че като бивш спортист знае, че в правенето на политика трябва дисциплина и постоянство. Ще се радва бургазлии да го подкрепят в предстоящите европейски избори.\r\n\"Ако бъде избран за евродепутат аз ще работи активно за развитието на малкия и средния бизнес, за привличане на еврейски инвеститори и за по-добро финансиране в спорта у нас. Бургазлии могат да ме подкрепят преференциално като гласуват със 6 за Волт и преференция 105 за мен\", каза Илиев.", "date": "2019.05.07", "title": "Настимир Ананиев, Волт: Големите медии не дават алтернатива на гражданите"}
