{"url": "https://www.actualno.com/society/novinite-naj-vajnoto-ot-denja-16-mart-news_728954.html", "text": "  Редакционният екип на представя вечерния информационен бюлетин, посветен на акцентите от днешния 16 март, събота.      Българските служби продължават работата по установяването на маршрута и контактите на терориста от Крайстчърч у нас. Той е бил в България миналата година като е посетил исторически обекти свързани с Освобождението.   „На територията на Балканските страни върви една радикализация. Това е установено, има и случаи на терористични дейности, на завръщащи се чуждестранни бойци от Сирия. Обикновено говорим за радикален ислям. В случая говорим за антимюсюлманска радикална проява, която е също толкова опасна, колкото и радикалният ислям”. Така експертът Йордан Божилов от Софийския форум за сигурност коментира връзката на атентатора от Нова Зеландия с България. Новината, че заподозреният като масов убиец в Нова Зеландия Брентън Тарант е бил на патриотично-туристическа обиколка в България само преди три-четири месеца определено дойде като студен душ. И повдигна много въпроси...     Автогарата и жп гарата в София бяха евакуирани. Причината е сигнал за бомба.  Brexit не може да бъде отложен след 1 юли, ако Великобритания не вземе участие в изборите за Европейски парламент в края на май. Това гласи правното становище на ЕС, което беше представено на посланиците на страните-членки на Европейския съюз в петък.   Американският президент Доналд Тръмп наложи вето на решението на Конгреса да отмени извънредното положение по границата с Мексико, съобщава BBC.  Затворници започнаха съдебна битка за право на интимен живот зад решетките без камери и надзиратели, съобщава bTV. Осъдените смятат, че свижданията им с техните съпруги и приятелки по сегашния ред са повече от унизителни. Сблъсъци по време на протест на „жълтите жилетки“ в Париж, съобщава АFP. Провокатори, облечени в черно, с качулки на главите и маски на лицата, хвърляха камъни по полицията, която отвърна със сълзотворен газ Стълкновенията станаха в района на емблематичния булевард „Шанз Елизе“, където бяха изпочупени витрините на множество магазини. Мариус Куркински е тазгодишният носител на наградата, учредена през 2018 г. от фондация „Проф. Крикор Азарян“, която се връчва за ярко постижение в театралното изкуство. Награждаването е част от инициативите, с които всяка година НДК отбелязва рождението на големия режисьор.       ", "date": "2019.03.16", "title": "Новините: Най-важното от деня, 16 март"}
{"url": "https://www.actualno.com/plovdiv/gergov-udyrja-vlastta-v-plovdivskata-organizacija-na-bsp-vypreki-opit-za-smjana-news_728932.html", "text": "  Със скандали започна и продължи в по-голямата си част от времето годишното отчетно заседание на градската партийна организация на БСП в Пловдив. Изненадващо в самото и начало бившият лидер на градската организация внесе предложение за нова точка в дневния ред- избор на нов председател, като приложи и подписка от 50 членове на БСП. Областният лидер на БСП Георги Гергов защити пламенно младия Красимир Трифонов, като заяви, че ако бъде сменен, той самият ще си хвърли оставката.        Доста време мина в спорове дали да се гласува това предложение или не, в крайна сметка то отпадна от дневния ред само с 4 гласа превес. Делегатите, сложили подписа си под предложението, напуснаха работата на конференцията, която трябва да определи и кои са номинациите и за евродепутати. След като бяха проведени всички районни конференции, общо 50 души са номинирани за участие в листата за евроизборите. При около 70% от резултатите досега, водещата номинация на Пловдив и областта беше Сергей Станишев, следван от Елена Йончева и Румен Гечев. Работата на заседанието продължава.", "date": "2019.03.16", "title": "Гергов удържа властта в пловдивската организация на БСП въпреки опит за смяна"}
{"url": "https://www.actualno.com/curious/tijnejdjyr-zameri-s-jajce-avstrijski-senator-news_728943.html", "text": "  Тийнейджър замери с яйце сенатора от Куинсланд Фрейзър Анинг. Причината – коментари на законодателя, в които той посочва мюсюлманските имигранти като причина за масовата стрелба в Нова Зеландия, съобщава „Рашъ тудей“.     Анинг направи противоречивото си изказване, малко след като бял крайнодесен екстремист застреля 50 души в две джамии в Крайстчърч и рани 48 души – 12 от които са в критично състояние. Сенаторът заяви, че „се противопоставя на всяка форма на насилие“. Но беше категоричен, че това зверство е „предизвикано от нарастващия страх от увеличаващото се мюсюлманско присъствие“ в Нова Зеландия и Австралия. Коментарът на Анинг предизвика мащабна вълна от обществено недоволство и критики, предаде БГЕНС.   По време на пресконференция на сенатора в Мелбърн младеж замери Анинг с яйце. На кадри от случката се вижда как тийнейджърът стои съвсем кротко до политика. Внезапно младежът замахва и буквално размазва яйце във врата на сенатора, който се обръща и го поваля с два юмрука на земята. Тийнейджърът е задържан, а в социалните мрежи започна кампания в негова подкрепа. Мнозина потребители попитаха, защо младежът е арестуван, а не политикът изказал се „неподготвен“ за нападението в Крайстчърч.", "date": "2019.03.16", "title": "Тийнейджър замери с яйце австрийски сенатор"}
{"url": "https://www.actualno.com/curious/dneven-horoskop-za-17-mart-news_728693.html", "text": "        Тази неделя е ден за разработването на бъдещи планове. Сега е време да действате с размах и да си обещаете, че ще направите всичко възможно, за да сбъднете желанията си. Тази неделя не преувеличавайте важността на нещата, в това число и проблемите. Всичко е толкова голямо или значимо, колкото важност му отдаваме ние самите. Във всеки един момент може да промените това.   Тази неделя запълнете деня с цветове. Може да излезете за покупки за обновяване на гардероба ви. А може и да внесете цветни акценти в дома ви.     Тази неделя ще разберете нещо ново за половинката ви. Съвсем възможно е пред вас да се появи един нов човек. Не сте подозирали колко много имате. Тази неделя не мислете за предстоящия понеделник, той със сигурност ще дойде, но не му отдавайте толкова голямо значение. Задача ви сега е да се чувствате добре. Тази неделя не отивайте прекалено далеч в мислите за бъдещето. Обърнете внимание на това, което предстои в близките дни, но сега се заредете с положителна енергия.   Тази неделя не си поставяйте прекалено големи изисквания, особено ако никой друг не го изисква от вас. Сега е време да намалите темпото и да помислите с какво може да се възнаградите. Тази неделя не оставайте у дома. Направете си удоволствието да се разходите по магазините и не се връщайте у дома без подарък за вас. Изберете нещо цветно и екстравагантно. Тази неделя не се опитвайте да се надскачате. Не случайно денят е почивен. Запазете наличното и го пазете, защото ще ви трябва.    Тази неделя е важно да сте по-различни от обикновено. Ако сте поканени на парти не се колебайте да интерпретирате. Позволявайте си да излизате от границите от време на време. Тази неделя не се доверявайте на хора, които познавате от скоро, колкото и убедително да изглеждат. Напълно способни сте да се справите сами със ситуацията без да разкривате свои тайни. Тази неделя се обърнете  към най-близкия ви приятел преда да предприемете сериозна крачка в личния ви живот. Възможно е да преувеличавате даден проблем, който лесно може да се разреши.", "date": "2019.03.16", "title": "Дневен хороскоп за 17 март"}
{"url": "https://www.actualno.com/cinema/virtualna-realnost-na-23-tija-sofija-film-fest-news_728945.html", "text": "  Днес VR-а (виртуална реалност) навлиза все по-смело в света на киното. Чрез иновативната технология зрителите се превръщат в истински участници в действието – сами избират перспективи и посока на движение, преживявайки заснетото, сякаш са били на снимачната площадка. Границата между публика и произведение се пречупва - вече не сме само зрители, а участници в действието. Всичко това се случва чрез поставянето на специални VR очила, които мигновено потапят в едно почти сетивно преживяване.     Заедно с VR Lab BG, BM Vision 360 и VR Express предоставяме възможност киното да се преживее по нов начин – три внушителни кратки филма, в които да излезете от настоящето и да се пренесете надалеч, само с поставянето на един чифт очила!   Навлизане в недрата на земята с прожекцията на филма „В ПЕЩЕРАТА“. В него се сблъскваме с живот, който си отива. Последно сбогом в стаята на стар спелеолог. Тъмнината завладява погледа и сякаш няма изход, но неочаквано след тъмнината се появява нещо, ново начало на друго място... Това е свят, създаден от хилядолетни камъни и маса. Пещера, пълна с красота и мистерия, в която нищо не е такова, каквото изглежда.  * * *\r\nСъс „СФЕРИ“, се насочваме в друга посока – към далечния, дълбок космос. Защото космосът не е тишина. Всъщност е пълен със звук. От хиляди години гледаме към звездите, за да открием нашето място във Вселената, но за първи път слушаме музиката ù. „СФЕРИ“ е пътешествие в три глави, в което разкриваме песните на космоса.\r\n* * *       Ще отпътуваме и обратно в историята с VR филма „АРХЕОЛОГИЧЕСКИ МУЗЕЙ ВАРНА - ЗОВЪТ НА ЦИВИЛИЗАЦИИТЕ“, в който е експонирано най-старото в света обработено злато и находките от Варненския халколитен некропол, доказателство за това, че първата европейска цивилизация се е зародила по българските земи преди близо 7 000 години.\r\nVR пътешествията ще се случат на 17 март от 10:00 до 18:00 часа във фоайето на Дома на киното! Присъединете се към това пътуване през реалности, пространство и време!\r\nОЧАКВАМЕ Ви на #КИНО!\r\n#23SofiaIFF", "date": "2019.03.16", "title": "Виртуална реалност на 23-тия София Филм Фест"}
{"url": "https://www.actualno.com/society/protestirashti-pred-ns-shte-shturmuvame-sgradata-na-parlamenta-news_728948.html", "text": "  С викове „Оставка” наши сънародници от страната и чужбина излязоха на протест пред Народното събрание, предаде репортер на БГНЕС.     Малко преди обявеното начало на протеста в 14 часа, насъбралото се множество опита да пробие кордона от полицаи, за да спре движението по бул. „Цар Освободител”, но безуспешно. Вследствие на това броят на униформените значително се увеличи.   Протестиращите се обявяват срещу правителството на ГЕРБ и „безогледното българоубийство“.\r\n„Целта на протеста ни е да се съберем достатъчно много и тъй като сме в правото си на обсада на парламента да пробием, при втория си опит полицейския кордон и да достигнем вратите, и то с такъв устрем, че да излезем от другата страна. Ние няма да ги осъждаме, те сами се осъдиха с делата си. В сряда, в 14 ч. ще бъдем достатъчно много повече отсега, за да свършим каквото трябва”, заяви пред БГНЕС Спас Мантаров, който е организатор на протеста.   Той беше категоричен, че България трябва да продължи да живее и след него и му е безразлично дали ще бъде убит или ще се върне с победа.   „На протеста ме доведе пълното беззаконие, което цари в България, тези кражби, тази нелегитимна власт, която не спазва дори собственото си законодателство. В параграф 4 във връзка с параграф 3 ал. 2 от преходните и заключителни разпоредби на Конституцията е даден преклузивен едногодишен срок, в който е трябвало цялото законодателство в България да бъде образувано и създадено. Това нещо не се е случило. Срокът е изтекъл на 12.7.1992 г., което ще рече, че самата Конституция прогласява цялото законодателство, което е направено след това от парламента и институциите за нищожно”, обясни Методи Бъчваров и добави, че днешната власт е нелегитимна и заяви, че правомощията и цялата власт произтичат от народа.    На протеста е и Стиляна Малинова, която от 5 години живее и работи в Лондон. Тя е дошла специално за протеста, защото мечтае скоро да се върне в родината си и децата им да живеят тук.\r\n„Тук има повече хора от чужбина, отколкото от България. На площада сме от Австрия, Германия, Испания, Италия. Аз съм от Англия. Искаме електронно гласуване, за да може всеки български гражданин да може да си упражни гласа, където и да се намира. Влезе ли този вид гласуване, всичко свършва за тези управляващи, защото целият избор е манипулиран. Второто – да се спре корупцията, да има начин за отзоваване на тези, които не си вършат работата. Тя е най-големият проблем в България. Пряко участие на народа във властта и организиране на референдуми”, заяви Малинова.\r\nОт паметника на „Цар Освободител” протестиращите се придвижиха към Президентството и Министерския съвет, където отново се опитаха да пробият полицейския кордон, но безуспешно. След това шествието премина по бул. „Витоша” и се върна отново пред парламента. Утре се очаква да има нов протест, този път от 17:30 часа.", "date": "2019.03.16", "title": "Протестиращи пред НС: Ще щурмуваме сградата на парламента"}
{"url": "https://www.actualno.com/showbusiness/princ-uiljam-potyrsil-syvet-ot-djado-si-predi-da-se-otdeli-ot-hari-news_728895.html", "text": "  Уилям потърсил съвет от херцогът на Единбург преди да реши окончателно да отдели домакинството си от това на брат си – принц Хари съобщава в. „Дейли мейл“. Принцът се обадил на 97-годишния Филип в имението Сандрингам преди няколко седмици, защото цени „мъдрите му напътствия“.     Уилям знае, че отделянето от по-малкия му брат е неизбежно, но бил загрижен как ще се изтълкува от обществото и искал да се увери, че Хари ще получи подкрепата на Бъкингамския дворец. Според принца и бъдещ крал на Великобритания никой не би му дал по-добър и по-безпристрастен съвет от неговия дядо, предаде БГНЕС.   В четвъртък беше официално съобщено, че Хари и Меган ще отделят домакинството си от това на Уилям и Кейт – една от най-големите кралски раздели за последните години. Херцозите на Съсекс ще преместят офисите и персонала си в Бъкингамския дворец, докато херцозите на Кеймбридж ще останат в двореца Кенсингтън. Официалното съобщение от страна на кралското семейство е, че подобна стъпка е била не просто необходима, но и неизбежна, с оглед на факта, че Уилям като първороден син ще трябва да поеме ролята на принц на Уелс, когато баща му Чарлс се възкачи на трона, а след това самият той не стане монарх.\r\nХерцозите на Кеймбридж дадоха ясно да се разбере, че ще останат в двореца Кенсингтън и няма да се преместят да живеят в Кларънс хаус, както направи Чарлс.Хари и Меган също отказаха имението с мотива, че според тях новата им резиденция в Уиндзор – Фрогмор котидж е „идеалният дом за тях“.  ", "date": "2019.03.16", "title": "Принц Уилям потърсил съвет от дядо си преди да се отдели от Хари"}
{"url": "https://www.actualno.com/balkani/sblysyci-po-vreme-na-antipravitelstvenija-protest-v-tirana-news_728949.html", "text": "  Сблъсъци по време на антиправителствения протест в Тирана. Демонстрацията, започнала като мирен марш, прерасна в стълкновения с органите на реда, след като няколко от протестиращите се опитаха да нахлуят в сградата на парламента. За да ги спре полицията използва сълзотворен газ и водни оръдия, а демонстрантите отвърнаха с камъни срещу полицейския кордон, предаде БГНЕС.     Ситуацията около сградата на парламента остава напрегната. Съобщава се за ранени полицаи и демонстранти, но не се уточнява броят им. Демонстрантите продължават да правят опити да преминат железните ограждения около сградата на правителството и да скандират искания за оставката на премиера Еди Рама и създаването на преходен кабинет, който да свика предсрочни парламентарни избори. Поддръжниците на опозицията обвиняват правителството в корупция и организирана престъпност.   На най-масовия, според опозицията, протест, който „пише история“, се чуваха скандирания \"Рама, тръгвай си\", \"Рама престъпник“ и се развяваха плакати, на които образът на премиера беше сравнен с венецуелските лидери Мадуро и Чавес.\r\nСАЩ и ЕС призоваха опозицията да не използва или насърчава насилието и да седне на масата за преговори. Опозицията поиска разрешение да проведе протеста в продължение на 48 часа, но полицията го отхвърли.  Президентът на Албания Илир Мета призова за сдържаност и избягване на конфронтации по време на протеста.", "date": "2019.03.16", "title": "Сблъсъци по време на антиправителствения протест в Тирана"}
{"url": "https://www.actualno.com/blagoevgrad/pojar-gorja-v-blagoevgrad-news_728922.html", "text": "  Пожар пламна в баня на апартамент в Благоевград, две деца от по-горен етаж са вдишвали дим, прегледани са от лекарски екип, предаде кореспондентът на БГНЕС в града.     Сигналът е подаден в 13.45 ч. от 5-я етаж на бл. 25 на бул. \"Св. Св. Кирил и Методий\" от живущите в апартамента, които са много възрастни. „Горим, викайте пожарна“, казала на съседката си съпругата на собственика на апартамента.   На място пристигат две пожарни, мъжът и жената от запалилия се апартамент са слезли веднага на двора.\r\nОт него е изведено куче, пожарът гасиха два екип огнеборци. Най-вероятна причина за пожара е късо съединение в бойлер, заради затвореното помещение входът на блока бе изпълнен с дим.  Заради дима обитателите на блока бяха изведени навън. Момчето и момичето са прегледани на място, не са транспортирани до болница, не са пострадали.", "date": "2019.03.16", "title": "Пожар горя в Благоевград"}
{"url": "https://www.actualno.com/scene/marius-kurkinski-e-nositel-na-nagradata-na-fondacija-prof-krikor-azarjan-news_728893.html", "text": "  Мариус Куркински е тазгодишният носител на наградата, учредена през 2018 г. от фондация „Проф. Крикор Азарян“, която се връчва за ярко постижение в театралното изкуство. Награждаването е част от инициативите, с които всяка година НДК отбелязва рождението на големия режисьор.     Отличието беше връчено на сцената на театър Азарян лично от актьора Димитър Маринов, станал известен напоследък като част от актьорският състав на „Зелената книга“, който получи „Оскар“ за най-добър филм тази година. Маринов, както и Куркински, са сред учениците на проф. Азарян, които с обич и преклонение си спомнят за работата и безценните уроци, научени от него: „Благодаря ви за тази чест! Знам, че той все още ни гледа от втори балкон. Аз продадох вишневата си градина, взех си трите сестри – вяра надежда и любов и заминах, за да разбера, че не съм нищо повече от една чайка. Истината е, че аз отидох, за да го направя по моя начин. Защото той ми каза, че винаги трябва да имаме нашия начин в себе си“.   Дълбоко развълнуван и трогнат, Мариус Куркински сподели: „След това, което чух от професора тази вечер и след изпълнението на тези големи актьори, които прекрасно играха, тук, в център на театъра, който носи името Азарян, аз нямам право да кажа нищо друго освен: „Професоре, смирено благодаря!“, и докато гледах представлението ми се прииска да се провикна: „Вярвам, Господи, помогни на неверието ни!“ Благодаря!“.\r\nТази година освен връчването на наградата, публиката видя уникалният спектакъл „Чехов х 3“, създаден специално за 85-годишнината на режисьора. Заглавието е свързано със знаменитата трилогия по А.П.Чехов, която проф. Азарян успя да реализира, въпреки напредването на болестта си. Едни от най-обичаните съвременни български актьори пресъздадоха емоционални моменти от “Чайка” в Театър „Българска армия“, “Три сестри” в Младежки театър “Н.Бинев” и “Вишнева градина” в Народен театър “Иван Вазов“, по идея и реализация на Антоанета Бачурова и Владимир Люцканов.  Във фоайето на Театър Азарян пък е разположена изложба с плакати от постановки на Крикор Азарян през годините, писма от негови приятели, бележки от работата му по Чехов, както и прочутите 10 заповеди към учениците му.", "date": "2019.03.16", "title": "Мариус Куркински е носител на наградата на фондация „Проф. Крикор Азарян“"}
{"url": "https://www.actualno.com/politics/karadajy-terorizmyt-njama-narodnost-njama-religija-i-etnos-news_728950.html", "text": "  \"Тероризмът няма народност, няма религия и етнос, няма оправдание с актовете си против човечеството и мира. Затова ние осъждаме тероризма във всичките му форми. Пожелаваме скорошно възстановяване на ранените\". Това заяви лидерът на ДПС Мустафа Карадайъ, предаде кореспондентът на БГНЕС.     Коментарът на Карадайъ беше направен по повод на кървавата трагедия в две джамии в Нова Зеландия, при която бяха застреляни 50 души.   В доспатското село Барутин почетоха днес 47-годишнина от Възродителния процес. Мустафа Карадайъ заедно с представители на ДПС участваха във възпоменателен митинг в селото.", "date": "2019.03.16", "title": "Карадайъ: Тероризмът няма народност, няма религия и етнос"}
{"url": "https://www.actualno.com/curious/naj-dobrijat-grad-za-jivee-v-sveta-e-viena-news_728955.html", "text": "  Международната консултантска компания Mercer публикува традиционната си годишна класация за най-добрите градове за живеене в света. За десета поредна година класацията се оглавява от Виена, следвана от Цюрих (Швейцария), а на трета позиция е Ванкувър (Канада).     Австрийската столица получава признанието заради сигурността, която предоставя на жителите си, ефективния обществен транспорт и разнообразието на инфраструктурата за култура и отдих.   В топ 5 влизат Мюнхен (Германия) и Новозеландският град Окланд, а в челната десетка попадат още Дюселдорф (Германия), Франкфурт (Германия), Копенхаген (Дания), Женева (Швейцария) и Базел (Швейцария), събощи Radio 1.\r\nБългарската столица София е чак на 116-о място от общо 231 града.  При съставянето на класацията Mercer взима предвид критерии, включващи транспортната инфраструктура, медицинското обслужване, нивата на престъпност, образованието, управлението на отпадъците, електроснабдяването, телекомуникационните услуги, а също така социално-културната, политическата и икономическата среда.", "date": "2019.03.16", "title": "Най-добрият град за живее в света е Виена"}
{"url": "https://www.actualno.com/sofia/policijata-v-sofija-razprodava-na-tyrg-starite-si-patrulki-news_728967.html", "text": "  Столичната дирекция на вътрешните работи обяви търг за продажба на старите си патрулки. Това дирекцията обяви във фейсбук профила си, видя БГНЕС.     На търг са обявени 63 автомобила марка „Опел Астра”, 2 „Плимут Сънденс” и 1 автомобил „Фолксваген Поло”. Началните им цени варират от 270 до 470 лв. като с возило ще се сдобие този, който предложи най-висока цена за употребяваните коли.   Огледи на автомобилите могат да се направят на 9, 10, 11, 12, 15, 16 и 17.04.2019 г. от 09,00 ч. до 16,00 часа в поделението в кв. „Обрадовци”, бул.”Лазар Михайлов” № 147.\r\nНа 18.04.2019 г. в сградата на СДВР, ул.\"Антим I\" № 5 от 09,00 часа ще се проведе търг с явното наддаване в присъствието на участниците.  За участие в търга се попълва молба и се внася депозит, по банков път, от 10 % от началната тръжна цена на техниката, за която се участва. Срокът за подаване на молби и внасяне на депозита е в дните на оглед.\r\nЗакупилите техника заплащат допълнително 20% ДДС. Разходите по прехвърлянето на техниката остават за сметка на купувача.   ", "date": "2019.03.16", "title": "Полицията в София разпродава на търг старите си патрулки"}
{"url": "https://www.actualno.com/society/evakuiraha-avtogarata-i-jp-garata-v-sofija-zaradi-signal-za-bomba-news_728978.html", "text": "  Автогарата и жп гарата в София са евакуирани. Причината е сигнал за бомба.     Всички пътници са помолени да излязат, заедно с багажите си.\r\nВъзстановена е работата на централната жп гара и автобусната гара в София, които бяха затворени заради сигнал за бомба, предаде репортер на БГНЕС.\r\nМалко след 19.10 часа приключи проверката и пътниците бяха допуснати до секторите на централна автогара. Очевидци споделиха, че проверката е продължила повече от час. Единственото обяснение, което им е дадено, че проверяват за бомба. За момента все още не е ясно дали ще потеглят автобусите, предвидени за 19.00 часа и 19.30 часа.  Възстановена е и работата на железопътната гара. От информацията съобщиха за БГНЕС, че няма закъсняващи влакове.", "date": "2019.03.16", "title": "Евакуираха автогарата и жп гарата в София заради сигнал за бомба"}
{"url": "https://www.actualno.com/showbusiness/riki-martin-pita-svetovnite-medii-zashto-ne-narichat-myja-ot-krajstchyrch-terorist-news_728968.html", "text": "  Пуерториканският певец Рики Мартин, наричан още Кралят на латино поп музиката, заклейми световните медии за това, че не наричат мъжа, който уби 50 души в две джамии „терорист“.     В Instagram звездата написа: “Мъжът, който уби над 40 мюсюлмани и рани сериозно над 20 души. Всички световни медии го наричат стрелец и екстремист, но не и терорист. Защо? Защото не е мюсюлманин!!!“   Нападателят, идентифициран като 28-годишният Брентън Харисън Тарант, откри огън по време на петъчните молитви в джамиите Ал Нур и Линууд в Крайстчърч. Загинаха 50 души, а 12 от пострадалите са в критично състояние след атаките. Стрелецът ще остане в ареста до 5 април, а съдът в Нова Зеландия му повдигна обвинение в убийство.", "date": "2019.03.16", "title": "Рики Мартин пита световните медии защо не наричат мъжа от Крайстчърч терорист"}
{"url": "https://www.actualno.com/moresport/petyr-stojchev-stana-svetoven-shampion-po-pluvane-v-ledeni-vodi-s-rekord-news_728976.html", "text": "  И на 42-годишна възраст плувецът Петър Стойчев продължава да е с перфектна физика, воля и желание за успехи. Това се потвърди с новата победа на българина в плуването в ледени води, в което той стана световен шампион. Стойчев триумфира в езерото Семьоновское в Мурманс с нов световен рекорд в най-дългата дистанция - 1000 метра.     Българският плувец не само спечели състезанието, но го направи убедително - той взе дистанцията за 12;10 минути, и подобри досегашния си рекорд от Бургхаузен през 2017 годината, когато отново спечели световната титла.   bTV съобщава, че водата по време на провеждане на надпреварата е била около 0 градуса. За сравнение: тренировките са правени при температура на водата от -7 градуса.\r\nПетър Стойчев участва за втори път на Световното първенство по плуване в ледени води и става шампион за втори път. Турнирът се проведе през 2015 и 2017 година.  ", "date": "2019.03.16", "title": "Петър Стойчев стана световен шампион по плуване в ледени води с рекорд"}
{"url": "https://www.actualno.com/asenovgrad/kobili-obraha-pyrvite-nagradi-na-konskite-kushii-v-asenovgrad-snimki-news_728977.html", "text": "  Кобилата Клея стана шампион в тазгодишните конни надбягвания по повод в Асеновград. Тя бе най-бърза сред всички 17 участници в надпреварата. Конска кушия се проведе в днешния празничен ден в местността над квартал \"Баделема\", където традиционно се организират състезанията.     Надбягванията тази година бяха изключително оспорвани. , а втори бе Иво Демерджиев с жребеца Дениз. Веднага след тях, на третото място се нареди Йордан Костадинов с кобила Снежа.    Тя се бори в категорията в конкуренция с жребеца Ботьо на Иван Христев. Медали, грамоти и парични награди връчи на шампионите кметът на Асеновград доктор Емил Караиванов, а първенецът Шериф Съдък бе възнаграден и с шампионска купа.  ", "date": "2019.03.16", "title": "Кобили обраха първите награди на конските кушии в Асеновград (СНИМКИ)"}
{"url": "https://www.actualno.com/europe/tejki-navodnenija-v-severnata-chast-na-anglija-news_728982.html", "text": "  Тежки наводнения в северната част на Англия, съобщава Би Би Си. Водата е заляла железопътни релси и магистрала. Не се движат влаковете железопътната компания „Нордърн“ по дестинациите до Нюкасъл, Манчестър и още няколко големи британски града. Не е ясно кога „услугата ще бъде възстановена“, съобщиха от компанията.     Река Ъруел излезе от коритото си и наводни отсечка от магистрала М66 край Рамсботъм. Трамваите в централната част на Манчестър отново се движат, след като водата от улиците на града се оттече.   Издадено е предупреждение за опасност от наводнения в 38 населени места в северната част на Англия и най-вече по крайбрежието на река Севърн.", "date": "2019.03.16", "title": "Тежки наводнения в северната част на Англия"}
{"url": "https://www.actualno.com/america/trymp-s-pyrvo-prezidentsko-veto-news_728843.html", "text": "  Американският президент Доналд Тръмп наложи вето на решението на Конгреса да отмени извънредното положение по границата с Мексико, съобщава BBC.     Законодателите, включително 12 републиканци, изненадващо гласуваха за спиране на изграждането на стена по южната граница на САЩ.   Сега Конгресът ще се нуждае от мнозинство от две трети и в двете камари, за да преодолее ветото, което е малко вероятно да се случи.\r\nТова е първият път, в който Доналд Тръмп налага президентско вето от встъпването си в длъжност в Белия дом през януари 2017 г. „Като президент защитата на нацията е мое най-голямо задължение“, подчерта Тръмп.  ", "date": "2019.03.16", "title": "Тръмп с първо президентско вето"}
{"url": "https://www.actualno.com/tips/futbolni-prognozi-dyjd-ot-golove-v-tezi-3-atraktivni-dvuboja-v-sybota-news_728812.html", "text": "  Головете са любими на футболните фенове. Освен ако някой не е заложил    да няма попадения, всички искаме да видим драматични мачове и много    голове, затова и рубриката \"дъжд от голове\" търси различни върху мачовете, в които нашият екип от типстъри очаква да валят попадения. Ето ги и предложенията за събота:     Не пропускайте възможността да удвоите средствата, които сте отделили за спортни залози,     Бундеслигата се завръща с нова доза мачове, а от немските отбори винаги можем да очакваме много голове. Такъв е и мачът между отборите на Аугсбург и Хановер, които също обичат да бележат... но и да допускат голове. В последните си шест мача в първенството домакините само веднъж са завършвали мачовете си с под 2,5 гола, а за Хановер това важи в последните седем техни срещи. Освен това в последните три двубоя помежду им резултатът непременно е над 2,5 гола.   : Над 2,5 гола (1.68 коефициент)      Срещат се два от отборите в Германия, чиито мачове най-често завършват с 3 или повече попадения в двете врати. В последните 5 мача само по 1 за двата отбора завърши \"под 2.5 гола\", като в срещите на Щутгарт имаше само 1 път \"под\" в последните 9 срещи. При Хофенхайм съотношението в последните 8 мача е 6:2 в полза на многото голове в мачовете им.    : Над 2.5 гола (коефициент 1.45) Отборите на Санкт Гален и Лугано излизат в пореден мач от  швейцарското първенство. Последните осем домакински мача на Санкт Гален  завършват с над 2,5 попадения, докато последните четири срещу между  двата тима завършват също над 2,5 гола. Това е основната причина да  считаме, че тук ще видим поне три попадения. : Над 2,5 гола (1,75 коефициент).   ", "date": "2019.03.16", "title": "Футболни прогнози: Дъжд от голове в тези 3 атрактивни двубоя в събота"}
{"url": "https://www.actualno.com/europe/brexit-ne-moje-da-se-otloji-sled-1-uli-glasi-stanovishte-na-es-news_728861.html", "text": "  Brexit не може да бъде отложен след 1 юли, ако Великобритания не вземе участие в изборите за Европейски парламент в края на май. Това гласи правното становище на ЕС, което беше представено на посланиците на страните-членки на Европейския съюз в петък.     Документът, изготвен от правните експерти на ЕС, разяснява юридически въпроси, които ще бъдат повдигнати от Великобритания при искане за удължаване на срока по член 50. Именно това се очаква да направи Тереза Мей на пролетната среща на върха следващата седмица.   В текста се посочва, че въпреки на Съюза, Великобритания все още ще е правно обвързана да организира избори за Европейски парламент между 23 и 26 май. Ако не го направи и новият парламент проведе първата си сесия на 2 юли с тази страна, която все още е в блока, институциите на ЕС \"престават да действат в сигурен правен контекст\".\r\n\"От това следва, че не трябва да се предоставя удължаване след 1 юли, освен ако изборите за Европейски парламент не се проведат на задължителната дата\", се казва в документа.  ", "date": "2019.03.16", "title": "Brexit не може да се отложи след 1 юли, гласи становище на ЕС"}
{"url": "https://www.actualno.com/analysis/atentatoryt-ot-krajstchyrch-iznosen-li-beshe-v-bylgarija-news_728778.html", "text": "  Новината, че заподозреният като масов убиец в Нова Зеландия Брентън Тарант е бил на патриотично-туристическа обиколка само преди три-четири месеца определено дойде като студен душ. И повдигна много въпроси –      Какво е ясно досега – Тарант е един от общо четирима арестувани за в новозеландския град Крайстчърч, като досега в медиите излезе единствено неговото име – самоличността на другите задържани все още не е широко коментирана. Той е стрелял по молещи се в джамията \"Масджид Ал Нур\", а жертвите на нападението са 49, като има 40 ранени т.е. със сигурност още хора с опасност за живота. И всичко това е било пуснато през стрийм т.е. на живо във Facebook.\r\nИзключително важно - Тарант е на кирилица и латиница, посочвайки – за сръбския княз Стефан Лазар, загинал на Косово поле при възхода на Османската империя и покоряването на Балканите, за обсадата на Виена, за най-важната битка в руско-турската освободителна война – тази на Шипка, за битката при Булаир, в която българската Седма пехотна рилска дивизия под командването на генерал Георги Тодоров успява да надвие османските части от дивизия Мюретеби и 27-ма пехотна дивизия, както и името на Фружин и братовчед му Константин II Асен – синовете на цар Иван Шишман и на цар Иван Срацимир, които 8 години след падането на България под османско иго опитват да вдигнат въстание срещу Османската империя, но неуспешно.\r\nВсичко това показва светоусещане. Но възгледите на Трантън далеч не са толкова прости - християнски \"боец\" срещу исляма, че той да бъде етикиран лесно. Със сигурност подсказват едно – объркано съзнание, но с явни белези на фанатизъм, маскиран под формата на \"алтернативната гледна точка\".  В свой коментар в канала си в YouTube известният политически коментатор откровено изразява ужас, че в мейнстрийм медиите Тарант вече е описан като \"консервативен християнски екстремист\" и поддръжник на Доналд Тръмп, без да има по-пространен анализ на манифеста на Тарант – документ, публикуван в социалните мрежи и даващ достатъчно материал за анализ на убежденията му. Тарант се описва като – термин, който просто не съществува в политическата наука, но който според австралиеца на първо място обхваща убежденията относно развитието на други култури и необходимостта те да не изместят \"обикновения бял човек\". Още по-интересно е за какъв не се счита Тарант. Той не се счита за , но уточнява, че „против тези култури, които заради висока раждаемост изместват други култури. Думата \"ксенофоб\" идва от гръцките \"ксенос\", което означава \"чужд\", и \"фобос\", което значи \"страх\"  т.е. . Тарант не се счита и за – не се страхува от исляма, само от това, че мюсюлманите се размножават много бързо и изместват \"други хора и вероизповедания\". По думите му не е , защото \"в действителност нацисти не съществуват – били са политическа сила преди над 60 години\" (бел. ред. – всъщност повече от 70, елементарен урок по история ). Не е и , защото това била много широка категория от хора. Просто казано за такива като Тарант – неонацизмът е движение, което цели възраждането на нацизма, а нацизмът  - съкратено от , е идеология, която почива на национализма, расизма, антисемитизма и мира между класите, но не и на етносите - в тази идеология етносът е само един. В програмата от 25 точки на учредената от Хитлер през 1920 година Националсоциалистическа германска работническа партия (NSDAP) има следните виждания за развитие - одържавяване, изземване на печалба от частния сектор, \"освобождаване от робството на лихварите\". И въпреки тези явни прилики с друга тоталитарна идеология – , Хитлер оспорва част от теорията на марксизма, която е основата на комунизма – за интернационализма т.е. управление на работническата класа в цял свят. Но Тарант е дете на австралийско работническо семейство?! И дава за свой политически пример в живота сър – лидерът на Британския фашистки съюз в началото на XX век. Какво обаче е ? Контрол над обществото на първо място от военен аспект, контрол над икономиката в името на държавата, за да е готова държавата като едно цяло да отговори на всичко, което счете за заплаха за съществуването си - на първо място чуждата идеология, култура и раса. А що се отнася до съвременна система, която сочи за пример от политическо и социално естество – това е държавното устройство на ?!    Дали Тарант е християнин? Според манифеста му \"е сложно\" ... И действително е хем сложно, хем просто – както казва Стивън Краудър, този човек просто не знае какво е идеология! Той смесва елементи от различни идеологии, включително със сигурност несъзнателно, отричайки очевидни ключови прилики между различните идеологии, на които обръща внимание, но припознавайки се с тези, които са му удобни, като от това формира коктейл от психологически комплекси. Резултатът от този коктейл го видя цял свят. И той може да се опише с една дума - ! По името на древногръцкия бог Фобос, син на Арес и Афродита - богът на войната и богинята на красотата. Т.е. страхът е съчетание от \"красотата\" на насилието - отколешни страшни черти от същността на човешкото същество. Страх от непознатото, страх от неизвестното, подлудяващ страх, който отвежда до \"тъмната красота\" - на невежеството и на войната.\r\nПоуките от Крайстчърч са изключително сериозни, но основната е критичното мислене - да съберем информация, да си поставим всички необходими въпроси на нейна база, да потърсим отговорите и да ги осмислим, за да стигнем до заключение, чрез което да се развием. По-просто казано - ! И Краудър съветва – намерете манифеста или поне прочетете достатъчно различни медии от целия спектър и акцентите, които вадят от него. Защото е важно явление като Тарант да бъде осмислено, за да разберем как да се пазим от него – иначе всъщност създаваме фалшива новина, а тя създава разделение, което пречи на осмислянето и подхранва точно ефекта \"Тарант\". – тези в началото на този текст.   Ивайло Ачев ", "date": "2019.03.16", "title": "Атентаторът от Крайстчърч - износен ли беше в България?"}
{"url": "https://www.actualno.com/tips/futbolni-prognozi-mnogo-golove-no-samo-edin-pobeditel-v-tezi-3-sybotni-bitki-news_728811.html", "text": "  В най-интересната рубрика на нашите типстъри за екипът представя своите предложения за мачове, в които ще има както  победител, така и голове и в двете врати. Ето и техния избор за днес:         Шалке 04 среща РБ Лайпциг в пореден мач в първото ниво от германския футбол. Домакините записаха само четири точки в последните си четири домакинства, вкарвайки два гола и допусна седем. Лайпциг заслужи 12 точки от последните си четири визити, вкарвайки 11 гоал и допусна един. Победата ще отиде на сметката за Лайпциг, но „кралскосините” ще отбележат. Причината е, че в отбора ще има духа на „смяната на треньора” и ще се опитат да поизмият срама след грандиозното поражение от Манчестър Сити. : Победа за РБ Лайпциг и гол/гол (4,00 коефициент)    Дойде време и за порция \"ФА\" Къп, а за тима на Манчестър Юнайтед предстои никак лека задача - силно играещият състав на Улвърхемптън. \"Вълците\" показаха през този сезон, че определено знаят как да се противопоставят на големите отбори, а амбициите им са достатъчно високи, за да ги преследват и в шампионата на Англия. Момчетата на Оле Гунар Солскяер обаче играят превъзходен футбол, който им носи резултат, а \"дяволите\" остават фаворит за победата и в този мач. Все пак победата няма да дойде толкова лесно, а гол за домакините е напълно възможен, макар и недостатъчен за краен успех.        : Гол/гол и победа за Манчестър Юнайтед (4.60 коефициент) Мачовете на истината за \"жълто-черните\" настъпиха. След слабо начало на 2019 година разликата с Байерн Мюнхен се изпари и всеки мач е от огромно значение за Борусия. Днес обааче отборът се изправя срещу един много солиден домакин в лицето на Херта. Столичани имат само 2 поражения през този сезон у дома, но в състава има и доста контузени и не напълно възстановени футболисти, което може да помогне на Борусия да спечели срещата. Със сигурност на \"Олимпиа Щадион\" ще е горещо, но лидерът в класирането ще си осигури труден успех в голов трилър. : Гол/гол и победа за Борусия (коефициент 3.75)    ", "date": "2019.03.16", "title": "Футболни прогнози: Много голове, но само един победител в тези 3 съботни битки"}
{"url": "https://www.actualno.com/society/sedmichna-prognoza-za-vremeto-za-18-24-mart-news_728659.html", "text": "  Новата седмица ще започне с топло време. В над цялата страна ще бъде слънчево, а във ще има променлива облачност. Максималните температури ще са между 19 и 24 градуса.     В в западната част от страната ще има превалявания от дъжд. Максималните температури ще се понижат и няма да надвишават 19 градуса.\r\nВ над цялата страна ще има значителна облачност, но валежи не се очакват. Максималните температури ще са между 8 и 17 градуса.\r\nВ облачността ще намалее до променлива. Температурите ще се понижат и ще бъдат между 6 и 15 градуса.  В не се очаква особена промяна във времето. Валежи от дъжд и от сняг няма да има. Максималните температури ще са между 5 и 15 градуса.", "date": "2019.03.16", "title": "Седмична прогноза за времето за 18-24 март"}
{"url": "https://www.actualno.com/asia/svlachishte-zatrupa-jilishtni-sgradi-v-kitaj-ima-zaginali-news_728845.html", "text": "  Двама души загинаха, а 17 души бяха обявени за изчезнали, след като огромно свлачище събори две жилищни кооперации в китайската провинция Шанкси, съобщи БГНЕС.     Инцидентът е станал в квартала Заолинг в град Линфен. Към момента по тоновете кал и отломки са извадени живи 11 души. Спасителните работи на мястото на трагедията продължават. В операцията са се включили около 600 пожарникари, военни и доброволци.   Спасителните работи вървят бавно, тъй като не може да бъде използвана тежка техника заради нестабилната почва в района на свлачището. Оцелели под отломките се издирват с помощта на кучета и специална екипировка, засичаща топлинни сигнали от телата на затрупаните.", "date": "2019.03.16", "title": "Свлачище затрупа жилищни сгради в Китай, има загинали"}
{"url": "https://www.actualno.com/politics/stanishev-ne-iskam-na-vsjaka-cena-da-vodja-listata-na-bsp-za-evroizborite-news_728855.html", "text": "  Не ми е на всяка цена да съм водач на листата на БСП за европейските избори. Това каза Сергей Станишев, евродепутат и лидер на Партията на европейските социалисти (ПЕС), в ефира на Нова телевизия във връзка с предстоящия пленум на БСП, на който партията ще обяви водача на листата си за европейските избори през май тази година.     БСП е демократична партия и това е наше силно предимство. Повече от месец в страната върви процес на номинации на кандидати. Не всички конференции са приключили. По моя информация и това, което чета в медиите аз имам номинации от може би 85% от общините, но официална информация не съм видял. Няма как да събера информация от всяка община. Очевиден е един факт - аз и Елена (Йончева) имаме най-много номинации в сравнение с всички останали, коментира Станишев.   „Ако някой си мисли, че ще ни сблъска с Елена и ние ще се скараме и ще направим някакви скандали, няма да се получи. Ние сме приятели, взаимно се уважаваме, помагаме си“, добави той.\r\nСтанишев заяви, че номинациите показват голямо лично доверие към него, което той оценява като голяма отговорност.  „Нека съм ясен - на мен не ми е на всяка цена да съм водач на листата на БСП, но аз имам няколко каузи и няколко принципни разбирания“, заяви той. На първо място лидерът на ПЕС заяви, че БСП трябва да се яви с ясна политическа физиономия като партия на тези избори и то европейска. „Второ смятам, че трябва да имаме хора в ЕП, които могат ясно да защитят българския интерес и смята, че аз умея да печеля приятели и да защитавам интереса на България и съм го доказал с действия и резултати. Трето смятам, че трябва да покажем, че БСП може да бъде силно достоверна не само опозиция, а алтернатива на ГЕРБ във вътрешен план“, посочи Станишев.\r\n„Залогът на евроизборите не е само кой ще има 5, кой ще има 6 депутати, а това дали ще има предсрочни парламентарни избори и как ще се отиде към местните избори”, заяви още Станишев.   ", "date": "2019.03.16", "title": "Станишев: Не искам на всяка цена да водя листата на БСП за евроизборите"}
{"url": "https://www.actualno.com/society/ekspert-bylgarija-trjabva-da-otgovori-mnogo-byrzo-na-sluchvashtoto-se-v-nova-zelandija-news_728841.html", "text": "  „На територията на Балканските страни върви една радикализация. Това е установено, има и случаи на терористични дейности, на завръщащи се чуждестранни бойци от Сирия. Обикновено говорим за радикален ислям. В случая говорим за антимюсюлманска радикална проява, която е също толкова опасна, колкото и радикалният ислям”. Така експертът Йордан Божилов от Софийския форум за сигурност коментира връзката на с България.     След нападението в , стана ясно, че терористът Брентън Тарант е бил на . Тарант е крайнодесен австралийски екстремист. Преди атаката в Крайстчърч, той обявява, че с действията си иска да отмъсти на мюсюлманите за редица атентати и исторически събития от миналото. Сред посочените от него зверства на мюсюлманите са боевете при Шипка през 1877 година и битката при Булаир през 1913 г.   „Трябва да се провери какво е правил тук и какви са били мотивите, ясно е вече къде е ходил, не е ясно с кого се е срещал и каква е била целта на посещението. Добре, че той е задържан и може да се получи информация от него”, коментира още Божилов пред \"Нова телевизия\".\r\nЗапитан дали трябва да се притесняваме, експертът Тихомир Стойчев заяви, че трябва.  „Ние сме притеснени отдавна. В главите на представителите на радикалния ислям светът се дели на две – мястото, където е разположен мюсюлманският свят, и земята на войната. Досега „земята на войната” не реагираше по никакъв начин, тя беше виктимизирана. Отдавна в разузнавателните служби се заговори за въставащите идентичности. И нашите служби работят по тези прогнози”, заяви Стойчев.\r\nСпоред него България трябва да отговори много бързо на това, което се случи в Нова Зеландия.   „На пълнителите има освен български надписи, има и на грузински, арменски. Както Грузия декларативно обяви, че пълноценно ще се включи в разследването, ние да искаме по официален път да научим повече за профила на тези извършители. Ние засега се фиксираме върху един”, заяви Стойчев.    ", "date": "2019.03.16", "title": "Експерт: България трябва да отговори много бързо на случващото се в Нова Зеландия"}
{"url": "https://www.actualno.com/society/slabo-zemetresenie-kraj-devin-news_728856.html", "text": "  Земетресение с магнитуд 2.5 по Рихтер е регистрирано край Девин. Това съобщи за Агенция „Фокус“ дежурният синоптик от Национален Институт по Геофизика, Геодезия и География (НИГГГ) към БАН.     Трусът е регистриран в 05.26 часа. Епицентърът му е на около 1 км южно от град Девин, на 29 км северозападно от Смолян и на 139 км югоизточно от София. Няма данни трусът да е бил усетен.   ", "date": "2019.03.16", "title": "Слабо земетресение край Девин"}
{"url": "https://www.actualno.com/europe/timermans-prizova-velikobritanija-da-ostane-v-mitnicheskija-syuz-sled-brexit-news_728857.html", "text": "  Първият заместник-председател на Европейската комисия (ЕК) Франс Тимерманс представи условията на отлагането на Брекзит и прикани британците да останат в митническия съюз на Европейския съюз. Той направи това изявление в интервю, публикувано в събота от германската медийна група Funke, цитирано от \"Фокус\".     \"Ако британците се нуждаят от забавяне, тогава трябва да знаем защо\", каза Тимерманс. \"Докато това не е ясно, Брекзит може да бъде отложен само за две седмици, с единствената цел да се предотврати хаотичното напускане на 29 март,\" каза той.   Както подчерта заместник-председателят на ЕК, през това време Лондон трябва да каже какво иска. \"Да се организират нови избори? Да се проведе нов референдум? Само след това можем да говорим за отлагане с няколко месеца\", отбеляза той.\r\nТимерманс смята, че Обединеното кралство може остане в митническия съюз на ЕС. \"Може би мнозинството в британския парламент ще подкрепи това\", каза той. \"Британците гласуваха за напускането на ЕС, а не на митническия съюз\", каза политикът. По думите му Брекзит \"ще бъде най-голямата трагедия в историята на ЕС\".  По-рано британският парламент подкрепи предложението на правителството да отложи оттеглянето на Обединеното кралство от Европейския съюз за по-късна дата. По време на гласуването в Камарата на общините в четвъртък 412 депутати подкрепиха отлагане на Брекзит, 202 бяха против.\r\nСега британското правителство трябва да изпрати искане до ЕС за така нареченото техническо отлагане на датата на Брекзит до 30 юни, ако Камарата на общините одобри до 20 март проект на споразумение с ЕС , което премиерът Мей успя да постигне по време на преговорите с Брюксел. Ако това не се случи, кабинетът ще изисква отлагане на Брекзит за по-дълъг период, чиято продължителност ще трябва да бъде съгласувана с ЕС.   ", "date": "2019.03.16", "title": "Тимерманс призова Великобритания да остане в митническия съюз след Brexit"}
{"url": "https://www.actualno.com/europe/sblysyci-po-vreme-na-protesta-na-jyltite-jiletki-v-parij-news_728905.html", "text": "  Сблъсъци по време на протест на „жълтите жилетки“ в Париж, съобщава АFP. Провокатори, облечени в черно, с качулки на главите и маски на лицата, хвърляха камъни по полицията, която отвърна със сълзотворен газ Стълкновенията станаха в района на емблематичния булевард „Шанз Елизе“, където бяха изпочупени витрините на множество магазини.     БГНЕС припомня, че френската полиция използва водно оръдие срещу „жълтите жилетки“ в Париж в опит да ги разпръсне. Малко след началото на 18-я пореден съботен протест демонстранти се опитаха да преобърнат полицейски микробус, изпратен за охрана на маршовете във френската столица. Протестиращите блокираха движението по емблематичния централен парижки булевард „Шанз Елизе“. Полицията вече постави метални заграждения и допълнителна охрана около правителствените сгради в района.   Протестите във френската столица се провеждат при засилени мерки за сигурност. Маршовете на „жълтите жилетки“ тръгнаха от няколко ключови места в Париж и ще се съберат край президентската резиденция – „Елисейския дворец“.\r\nДемонстрацията съвпадна с последния ден от инициирания от президента Еманюел Макрон „Голям национален дебат“ за преодоляването на кризата, възникнала през ноември миналата година заради планираното поскъпване на горивата в страната.  Лидерът на движението „жълти жилетки“ Ерик Друе, призова поддръжниците си във видео, публикувано в петък в сайта за видеосподеляне „ЮТюб“, да излязат по улиците на Париж в събота, за да се види колко многобройни са.", "date": "2019.03.16", "title": "Сблъсъци по време на протеста на \"жълтите жилетки\" в Париж "}
{"url": "https://www.actualno.com/asenovgrad/svlachishte-zaplashva-pytja-kym-asenovata-krepost-news_728858.html", "text": "  Пътят за Асеновата крепост може да се окаже напълно блокиран, ако не се вземат мерки. Причината е старо свлачище, което се активизира отново. Проблемът е и за местните жители в района, а и за туристите, които особено през пролетта и лятото, тръгват натам, съобщава \"Нова телевизия\".     Има реална опасност трите родопски села - Лясково, Яврово, Добралък, да бъдат откъснати от света, ако пътят не бъде укрепен. Срутището е засегнало част от едното платно на пътя и то се намира в дерето, а асфалтът е отнесен.   \"Свлачището не е активно, а като предстои снеготопене, пролетни дъждове, всеки един момент може да се активизира и да пропадне пътният участък. Има опасност целият път да пропадне при едни обилни водни количества\", каза п главният инженер на Община Асеновград Атанас Тошев.\r\nТошев обясни, че мерките, които са взели за проблема, са свързани най-вече с обезопасяването на пропадналия участък чрез пътни знаци, сигнални ленти и чували с пясък, които да спират повърхностните води да попадат в свлачищното тяло.  \"Има ограничения за преминаване на тежкотоварни МПС-та, а достъпът до тези села на тежкотоварна техника е ограничен. Туристите могат пеша да стигат до Асеновата крепост\", каза още той.\r\nКметът на село Яврово обясни, че за да се стигне до селото има алтернативен път, който обаче е много труден, черен и стръмен.   \"За пожарните коли, линейките е невъзможно да се премине. Специализирани автомобили могат при определени условия да минат. Ако пътят бъде прекъснат, оставаме без хранителни продукти\", добави той.    Главният инженер на Асеновград и кметът на село Яврово добавиха, че са подали искане към Междуведомствената комисия за финансиране през октомври 2018 година, но до този момент нямат отпуснати средства.\r\n\"Предното ни искане беше за 250 000 лв., а сега най-вероятно ще бъдат повече, предвид това, че през зимния сезон има промяна в участъка на свлачището, така че над 300 000 ще бъде сумата за необходимия проект за укрепването\", каза Тошев.\r\nОбщина Асеновград чака финансова помощ от държавата, за да укрепи свлачището и да реши проблема за много хора, както за туристите, така и за жителите на много родопски села.   ", "date": "2019.03.16", "title": "Свлачище заплашва пътя към Асеновата крепост"}
{"url": "https://www.actualno.com/crime/tejka-katastrofa-vze-jertva-na-e-79-news_728859.html", "text": "  Тежка катастрофа взе жертва на главния път Е-79. Инцидентът е станал тази сутрин около 8.00 ч. между Ботевград и село Скравена, съобщи bTV.     Ударили са се тежкотоварен камион и лека кола. По неизяснени засега причини шофьорът на автомобила е навлязъл в насрещното платно и се ударил челно в идващия тир. Загинал е на място. Шофьорът на камиона е с отрицателна проба за алкохол.   Движението в участъка е затворено. Откъм Ботевград се е образувала колона от камиони.", "date": "2019.03.16", "title": "Тежка катастрофа взе жертва на Е-79 "}
{"url": "https://www.actualno.com/africa/ciklonyt-idaj-udari-zimbabve-news_728862.html", "text": "  Най-малко 100 души са обявени за изчезнали, след като източната част на Зимбабве беше ударена от мощния циклон Идай, който буквално опустоши Мозамбик, съобщава АФП. Към момента лошото време е взело 15 жертви.     Хиляди домакинства са без електричество, основни мостове в провинция Маникаланд, която граничи с Мозамбик, са под вода. Местните власти съобщават, че придошлите води са отнесли най-малко 25 къщи. Десетки други са залети от водата и са напълно неизползваеми, предаде БГНЕС.   Тропическият циклон Идай удари в петък централната част на Мозамбик. Бурята взе 19 жертви и напълно откъсна от света Бейра – град с население от над половин милион души и едно от най-големите населени места в страната.\r\nМестните власти съобщиха, че в началото на седмицата проливните дъждове вече са взели 66 жертви и са оставили близо 20 000 души без подслон. Обилните валежи взеха и 56 жертви в съседно Малави, където близо 1 милион души останаха без подслон.  ", "date": "2019.03.16", "title": "Циклонът Идай удари Зимбабве"}
{"url": "https://www.actualno.com/america/pojar-izpepeli-chast-ot-fabrika-v-bostyn-news_728863.html", "text": "  Няма данни за жертви при мощния пожар, обхванал складовите помещения на фабрика за производство на ковчези в източната част на Бостън, съобщава Ройтерс. Един пожарникар е приет в болница след като е вдишал токсичен дим. Състоянието му е стабилно, предава БГНЕС.     Огънят се оказал труден за потушаване заради огромното количество дърво и химикали, складирани във фабриката. В продължение на няколко часа, въпреки усилията на огнеборците, над склада са се виждали огромни огнени топки, предизвикани от експлодиращите кутии с лак. Заради гъстия и токсичен черен дим живеещите в района на стихията бяха посъветвани да не отварят прозорците си и да останат по домовете си.   Огънят се е разпространил, тъй като пламъците са тръгнали от пространство над пръскачките от противопожарната система. Причината за възникването на пожара се изяснява. Снимка: Архив   ", "date": "2019.03.16", "title": "Пожар изпепели част от фабрика в Бостън"}
{"url": "https://www.actualno.com/america/opit-za-obir-v-edno-ot-naj-izvestnite-kazina-v-las-vegas-news_728876.html", "text": "  Опит за грабеж в хотел и казино „Беладжио“ в Лас Вегас приключи с престрелка между полицията и обирджията, съобщава ABC News. Въоръжен мъж нахлул в казиното и се насочил към касата, където се изплащат печалбите. Той заплашил касиерката с оръжието, след което успял да се измъкне с парите през страничния вход.     Обирджията се опитал да открадне една от паркираните край казиното коли, но веднага бил спрян от четирима полицаи. При завързалата се престрелка един служител на реда бил ранен. Той бил откаран в болница, но по-късно освободен за домашно лечение. Обирджията бил прострелян в гърдите, като състоянието му е критично, предаде БГНЕС.   Това не е първият обир в „Беладжио“. През март 2017 година трима мъже с животински маски на лицата успяха да оберат луксозен магазин за бижута преди само един от обирджиите да бъде заловен. През ноември същата година крадец успя да избяга с огромна сума пари от касата на казиното и все още не е заловен.\r\n„Беладжио“ и неговите известни „танцуващи фонтани“ е едно от казината, които стават сцена на дързък обир в холивудския филм „Бандата на Оушън“.  ", "date": "2019.03.16", "title": "Опит за обир в едно от най-известните казина в Лас Вегас"}
{"url": "https://www.actualno.com/society/teroristyt-ot-nova-zelandija-obikaljal-istoricheski-mesta-u-nas-svyrzani-s-osvobojdenieto-news_728878.html", "text": "  Българските служби продължават работата по установяването на маршрута и контактите на терориста от Крайстчърч у нас. миналата година като е посетил исторически обекти свързани с Освобождението. Върху оръжието му бяха установени и имена на български места, където са се водели решителни битки по време на Руско-турската война като Шипка и Булаир. Засега данните сочат, че той е пребивавал сам у нас, каза главният секретар на МВР Ивайло Иванов.     \"Постановен е контакт с партньорските служби, установен е целият маршрут на движение на територията на страната и сега се проверяват конкретни данни и връзки. Но искам да успокоя към този момент, че категорично няма данни за някаква дейност, свързана с тероризъм на територията на България. Сега се проверяват местата, където той е преспивал, имаме информация. Тепърва продължава работата на колегите да се установи, все пак е бил една седмица, за да можем да проверим дали се е срещал с български или чужди граждани, ако е имало на територията на страната\", каза той по БНТ.   Припомняме, че 28-годишният Брентън Тарант откри и изби 50 мюсюлмани в новозеландския град Крайстчърч. Тази сутрин той беше изправен пред съда, който постанови до 5 април.\r\nБрентън Тарант е посетил исторически места в България през 2018 година. В периода 9-15 ноември 2018 година е влязъл в България през Летище София с полет от Дубай. На 10 ноември наема автомобил и е посетил исторически забележителности в Дряново, Плевен, Благоевград, Пловдив, Асеновград, Бачково, Банско. На 15 ноември заминава за Букурещ, където отново наема автомобил до Унгария.  ", "date": "2019.03.16", "title": "Терористът от Нова Зеландия обикалял исторически места у нас, свързани с Освобождението"}
{"url": "https://www.actualno.com/recipes/pikantno-pile-po-aziatski-news_728892.html", "text": "  Азиатската кухня е нещо очарователно - много подправки и неподозирани комбинации.      350 гр пилешки гърди\r\n200 гр пак чой (2 броя)  75-100 гр май нудели (1 пакетче азиатски спагети)\r\n30 гр пикантен пържен фъстък\r\n3 скилидки чесън    2 с.л. сусамово олио\r\n2 стръка пресен зелен лук\r\n1 червена чушка\r\n1 глава лук\r\n¼  ч.л. сол   за соса: 150 мл пилешки бульон\r\n2 с.л. червена къри паста\r\n2 с.л. захар\r\n1 ч.л. люто къри (къри + чили) ", "date": "2019.03.16", "title": "Пикантно пиле по азиатски"}
{"url": "https://www.actualno.com/burgas/zlatnata-ribka-na-burgas-se-naricha-desislava-belova-news_728516.html", "text": "   България отдавна търси своето вдъхновение, но някак все не успява да го намери. А то е навсякъде около нас - само трябва да направим усилие да го видим.       Младата надежда на бургаското плуване Десислава Белова е родена през 2008 година. Започва да тренира плуване 2016 година в ПК \"Черноморец Бургас\". Там се случва една уникална среща - с треньорката Люба Панайотова. Тя не само я учи да плува, но за една година прави от нея двукратна републиканска шампионка.  Първото ѝ официално състезание е през април 2017 година. До края на същата тази година Десислава извоюва 23 златни, 9  сребърни и 2 бронзови медала, има шест най-добри постижения за възрастта си \"Златна рибка\" /9-годишни/ на турнира \"Замората\"  и печели всички четири купи за най-добър състезател в надпреварите, където е връчван такъв приз. През 2018 година Десислава се състезава със своята възраст и с по-малки (2008-2009г.) и в индивидуалните си стартове  няма медал, различен от златния – единадесет състезания – 44  златни медала , 1 сребърен и 1 бронзов от щафетни плувания, а конкуренцията остава далеч след нея. В колекцията си вече има нови 9 купи за най-добър състезател.  Най-впечатляващото представяне за 2018 година е провелият се в началото на месец ноември 20-ти юбилеен турнир \"Замората\", където златният тандем между треньора Люба Панайотова и плувкинята Десислава Белова завоюва 9 титли и подобри 6 най-добри постижения при 10-годишните. Силните и резултати на 50 метра свободен стил, гръб и бътерфлай, както и 200 метра съчетано плуване вече оглавяват и балканската ранглиста за нейната възраст.    Кое е момичето, което стои за титлите и медалите и защо се отказва от художествената гимнастика в полза на плуването? За разказва малката, амбициозна и чаровна Десислава Белова.      Когато бях на четири години, мама ме заведе да гледам сестра ми как тренира художествена гимнастика. Видях как загряват, как играят на килима, как се разтягат и на следващият ден се записах. Имаме малка семейна фирма и тати е шефът. Майка ми е бивша плувкиня и майстор на спорта. Сега тя е ветеранка.    Всеки ден съм на тренировки също така и в събота. Плувам по четири-пет километра на ден. Има тежки серии, затова трябва да имаш издръжливост. Това стана изведнъж. Мама ме водеше на тренировка и аз и казах, че вече не ми се ходи на художествена гимнастика. Също видях колко много медали продължава да носи тя от ветераните-плувци. На следващият ден се записах на плуване. Не, няма. Аз просто исках да съм плувкиня. Сега клубът, в който съм е \"Черноморец – Бургас\". Треньорката ми се казва Люба Панайотова. Тя ме научи да плувам и тя ме направи републиканска шампионка за една година. Всички медали са ми любими, защото са нужни много тренировки и трябва издръжливост, за да успееш. Освен това всички победи са трудни, защото трябва много тренировки и много пот. През 2017 година в една и съща дисциплина – 50 метра свободен стил, аз станах републиканска шампионка при най-малките във възраст \"Златна рибка\", а мама стана републиканска шампионка при най-големите, ветераните в пета група, но моето време беше с пет стотни по-добро от нейното. Извън спорта обичам да  слушам музика. Моите любими предмети са \"Математика\", \"Човек и общество\" и часовете по физическо. Възхищавам се на , Таня Богомилова, Майкъл Фелпс, Марк Шпиц, Петър Стойчев, Тодор Тодоров от моя отбор, Ребека Сони и други. В бъдеще се виждам отново като плувкиня. Ще продължавам да ходя на състезания.\r\nУсилията на треньора Люба Панайотова превръщат пълната със спортен хъс и енергия Десислава Белова в двукратна  републиканска шампионка. Година по-късно идват и първите рекорди. Сега срещу нейното име /за десетгодишни/, има записани 10 от 13 възможни рекорда, а в категорията деветгодишни, рекордите са 6. Всички тези постижения дават шанс Десислава да бъде номинирана във фондация \"Димитър Бербатов\" за успелите деца на България, като в момента тече гласуване във Facebook.\r\nНека всички, които се радват на постиженията на бургаската плувкиня, да я подкрепят, за да продължи да се развива и винаги да плува - само напред. Екипът на ѝ го пожелава искрено! ", "date": "2019.03.16", "title": "Златната рибка на Бургас се нарича Десислава Белова"}
{"url": "https://www.actualno.com/society/psiholog-lipsata-na-nravstvenost-vodi-do-agresija-v-obshtestvoto-news_728890.html", "text": "  Липсата на нравственост води до агресия в обществото. Това каза за седмичното обзорно публицистично предаване „Метроном“ на Радио „Фокус“ криминалният психолог проф. Калин Гайдаров и бивш директор на Института по психология на МВР.     “Хората трябва да са наясно, че взаимоотношенията не могат да почиват на принципа на своеволието, каприза и доминацията на някого за сметка на другиго. Обществото е организъм, който иска много фина настройка и в който всеки един елемент има своето специфично място“, отбеляза криминалният психолог. Проф. Гайдаров допълни, че агресията не е вродено състояние на човешкия индивид. „Нещата се решават в съвсем друго пространство и това са взаимоотношенията между хората, това е колективната отговорност и взаимодействието между гражданите в рамките на публичните взаимоотношения на организациите и семейната общност. Това са конкретните проявления на процеси, които в българското общество текат повече от десетилетия и очевидно бележат посока на нравствен и личностен разпад. Въпрос на индивидуален избор е какви правила ще спазваш и докъде ще се простира твоят егоизъм“, допълни проф. Калин Гайдаров.   Според него е важно да се обръща внимание на възпитанието на децата. „Училището не е само преподаване на знания и усвояване на различни предмети. То формира личността, нравствеността и отговорността ни към обществото. В училище човекът, който трябва да бъде в центъра на вниманието и обществената грижа, е учителят. Той трябва да има професионална компетентност, морална изграденост и отговорност за нещата, които се случват в това пространство. Нека учителите да бъдат уважавани и да им се дава възможност да вършат своите ангажименти по един подобаващ начин“, отбеляза криминалният психолог.\r\nПроф. Калин Гайдаров открои като форми на насилие агресията в училище, както и домашното насилие, което също се превърна в огромен проблем. „Това е интелектуално, морално и нравствено насилие и няма как да не се отразява върху психиката на нормалния човек. Той свиква с враждебно и непредвидимо обкръжение и правила, които са извънсоциални и безнравствени. Това не е подобаващо на модерното общество и е далеч от идеалите, към които ние вървим. Що се отнася до тези взаимни обвинения или претенции на различните страни, те ще бъдат безкрайни, когато няма обща платформа, върху която да бъдат разрешени“, каза експертът. Проф. Калин Гайдаров обърна внимание, че взаимоотношенията в семейството са лично пространство. „Хубаво е да има инструменти за въздействие, но няма как ние да следим непрекъснато какво точно се случва в семейството, за да реагираме, а и на какво основание да го правим. Решението е отново хората да бъдат отговорни и нравствени, това се възпитава и в семейството“, добави проф. Калин Гайдаров.  ", "date": "2019.03.16", "title": "Психолог: Липсата на нравственост води до агресия в обществото"}
{"url": "https://www.actualno.com/burgas/luboven-eliksir-za-cenitelite-na-operata-v-burgas-news_727451.html", "text": "  Две звезди ще зарадват публиката на Държавна Бургас. В постановката „Любовен еликсир“ на 20 март ще участват тенорът Георги Динев и Мария Цветкова – Маджарова. Те ще са в образите на Неморино, влюбен италиански младеж и на Адина, която е жената на неговите мечти.     Диригент на оркестъра на операта е маестро Цанислав Петков, а режисьор Нина Найденова. В представлението ще участват и оперните изпълнители Лина Пеева, Делян Славов, Йордан Христозов, както хора и балетът на бургаската опера. Комедията на Гаетано Доницети „Любовен еликсир“ е по либрето на Еужен Скриб на операта на Даниел Обер „Напитката“. Тя разказва за нещастната любов на Неморино, който се опитва да спечели любовта на Адина. Когато разбира, че тя не споделя чувствата му, той купува шишенце с любовен еликсир от човек, който се представя за лекар. Следват перипетии, за които ще научат само посетителите на оперния спектакъл.  ", "date": "2019.03.16", "title": "„Любовен еликсир“ за ценителите на операта в Бургас"}
{"url": "https://www.actualno.com/crime/osydeni-iskat-pravo-na-intimen-jivot-zad-reshetkite-bez-kameri-i-nadzirateli-news_728762.html", "text": "  Затворници започнаха съдебна битка за право на интимен живот зад решетките без камери и надзиратели, съобщава .     Осъдените смятат, че свижданията им с техните съпруги и приятелки по сегашния ред са повече от унизителни. от затворите в Пазарджик, София, Белене, Плевен и Стара Загора пристигнаха по-рано при засилени мерки за сигурност в столичната съдебна палата. Заради делото част от съдебната палата остана под засилена охрана, тъй като някои от задържаните са с най-тежките наказания – доживотни присъди без право на замяна. с бронежилетки и автомати пазеха осъдените, а съдът заседаваше при закрити врата от съображения за сигурност.  Така нареченото интимно свиждане се регламентира в специална заповед на затворническите власти. Според документа това не е право, а награда за осъдените. Срещата трябва да става пред охрана и камери заради риск от бягство.\r\n„В закона пише точно при какви условия могат да се провеждат свиждания в затвора. Тоест те не могат да бъдат наблюдавани, не могат да бъдат послушвани”, казва адвокат Елен Янкова.\r\nДо месец съдът ще реши трябва ли Правосъдното министерство да промени правилата за свиждане.    Припомняме, че преди дни във Франция затворник се барикадира с жена си в помещение за свиждане. Тогава той рани двама охранители и предизвика серия протести на надзиратели.", "date": "2019.03.16", "title": "Осъдени искат право на интимен живот зад решетките без камери и надзиратели"}
{"url": "https://www.actualno.com/books/izmenen-e-zakonyt-za-zashtita-na-dyrjavata-news_728598.html", "text": "  Законът за защита на държавата (ЗЗД) е изключителен наказателен закон[1] в България, който е бил в сила от януари 1924 до октомври 1944 г. Гласуван е от 21 Обикновено Народно събрание на 4 януари 1924 г., влязал в сила с Указ № 2 от 23 януари 1924 г. Изменян и допълван четири пъти чрез Закон за изменение и допълнение на Закона за защита на държавата (ЗИДЗЗД).     Законът за защита на държавата (ЗЗД) е приет по предложение на правителството на Демократическия сговор (министър-председател Александър Цанков). Правителството идва на власт чрез Деветоюнския преврат (1923) в условията на следвоенната обществена криза. Среща трудности в укрепването и функционирането си. Чрез този закон правителството на Александър Цанков се стреми да узакони разправата с политическите си противници, организирали и осъществили Юнското и Септемврийското въстание от 1923 г.   С 18 члена на закона са предвидени различни начини за противопоставяне: забрана на организации, постановяване на система на политически престъпления, установяване на строги санкции от 15 г. до доживотен строг тъмничен затвор и смъртна присъда. Системата на политическите престъпления включва: членство в забранени организации, въоръжена форма на борба, действия срущу въоръжените сили на държавата, изповядане на идеология, интернационални връзки и помагачество. Криминализират се користни престъпления по време на метеж или размирици. Чрез членството в забранени организации се въвежда колективната вина, която заменя принципа на личната отговорност.\r\nНа основание на ЗЗД се забранява съществуването на всички видове организации, групи, сдружения и други, които използват нелегални структури и революционни методи за постигане на своите цели. През април 1924 година, въз основа на закона, Върховният касационен съд обявява за разтурени БКП, Партията на труда, Комунистическия младежки съюз, Общия работнически синдикален съюз и кооперация „Освобождение“, като имотите им се отнемат в полза на държавата.  Впоследствие ЗЗД многократно е допълван и променян.\r\nНа 16 март 1925 г. 21 Обикновено Народно събрание допълва ЗЗД чрез Закона за изменение и допълнение на Закона за защита на държавата (ЗИДЗЗД). Увеличени са съществуващите по ЗЗД състави за много от провиненията. Прибавени са още 6 нови члена, а част от съществуващите са изменени, като целта е увеличаване на присъдите със смъртно наказание. Увеличена е долната и горна граница на наказанието „лишаване от свобода“. Максималният размер на съдебната глоба се увеличава до 500 000 лв. Увеличава се съставът на административното наказание „уволнение“, като то се прилага и за политически идеи. На основание на това изменение, още на 18 март Народното събрание отнема мандатите на 6 народни представители комунисти. Чл. 13, ал. 2 въвежда изискването за доносителство от страна на роднините на извършителите на нарушение по смисъла на закона. Премахва се триинстационната съдебна система и се заменя с двуинстанционна. Апелативното обжалване на присъдите отпада, като се запазва касационното.   През юли 1934 г. след Деветнадесетомайския преврат (1934) ЗЗД е допълнен за пореден път. Приета е от правителството на министър-председателя Кимон Георгиев Наредба-закон за изменение и допълнение на Закона за защита на държавата. С нея се намаляват възможностите за обжалване на произнесените присъди.[5] Едновременно е приет с наредба-закон и успоредния на ЗЗД изключителен наказателен Закон за защита безопасността на държавата (одобрен с указ № 13 от 1 септември 1934 г.).    Най-големи промени в ЗЗД са направени по време на Втората световна война. Целта е неутрализиране на комунистическите диверсии по време на войната. По предложение на първото правителство на Богдан Филов, 25 Обикновено Народно събрание приема изключителния наказателен Закон за допълнение и изменение на Закона за защита на държавата (3 – 6 септември 1941 г.). Допълват се 13 члена на ЗЗД, прибавят се 15 нови члена. Санкциите се увеличават и се налагат и за най-малки прояви на неподчинение. Смъртното наказание заляга в почти всички текстове на ЗЗД, като то не се отменя дори когато се отнася до непълнолетни. Класифициращият признак е „във военно време“, като делата по ЗЗД са подсъдни на военно-полевите съдилища. Допуска се публично изпълнение на присъда.\r\nНа 21 юли 1943 г. е приет нов Закон за изменение и допълнение на Закона за защита на държавата. Съдържа 9 параграфа, уреждащи материалноправните и процесуалноправните норми на ЗЗД. Целта е съдебна защита на войската, полицията, жандармерията, военизирания персонал на железниците, пощите и телеграфа. \r\nЗЗД и ЗИДЗЗД е отменен с наредба-закон за отменяне на някои закони (обн. ДВ, бр.227 от 16 октомври 1944 г.) от първото правителство на ОФ.   Законът за защита на държавата предизвиква нееднозначна реакция в интелектуалните среди. Сред репресираните по този закон е и поетът Гео Милев, , който изразява опозицията си и в лирична форма:", "date": "2019.03.16", "title": "Изменен е Законът за защита на държавата"}
{"url": "https://www.actualno.com/tips/futbolni-prognozi-sigurnite-predlojenija-ot-evropejskija-futbol-v-sybota-news_728809.html", "text": "  В последния ден на рубриката сигурни записахме добра успеваемост от 2 познати от 3 срещи, но голямата ни цел  е, колкото се може по-често, екипът ни от типстъри да успява в 100% от  тези свои залози. Задава се богата на събития събота в европейския , ето и сигурните предложения за днес:          Тимът на Уест Хем прави една сравнително силна кампания за тях, като понастоящем заемат 9-о място във Висшата лига. Сега на пътя им се изправя последния в класирането Хъдърсфийлд, който е на цели 16 точки от спасението и на практика няма за какво да се бори до кроя на сезона. Освен това \"чуковете\" играят отлично като домакини, а това тимът на Мануел Пелегрини го е доказвал многократно. Именно затова най-логичният и сигурен залог за този мач е победа за домакините.   : Победа за Уест Хем (1.57 коефициент) Завръщането на Зинедин Зидан при \"кралете\" ще се осъществи на \"Сантиаго Бернабеу\", където Реал Мадрид е в серия от 4 поредни загуби - нещо крайно нетипично за тима. Сега в Мадрид идва отбор, който се бори за оцеляване, но през този сезон се представя ужасяващо в защита. В Реал се нуждаят спешно от една категорична победа, а в повторния дебют на Зизу начело на \"белия балет\" ще се увенчае с категорична победа.       Прогноза: Реал Мадрид да спечели - азиатски хедикап -1.5 (коефициент 1.54) Фейенорд посреща Вилем II в пореден мач в Холандия. Домакините са  далеч по-добрият отбор между двата, като класирането го показва – трети.  Фейенорд има 14 победи, пет равенства и шест загуби, докато Вилем е  11-и с 9 победи, 4 хикса и 12 поражения. Отборът от Ротердам взима трите  точки тук. : Победа за Фейенорд - азиатски хендикап -1.5  (1,74 коефициент)    ", "date": "2019.03.16", "title": "Футболни прогнози: Сигурните предложения от европейския футбол в събота"}
{"url": "https://www.actualno.com/asia/teroristyt-ot-krajstchyrch-ostava-v-aresta-news_728823.html", "text": "  Съдът в новозеландския град Крайстчърч остави под стража до 5 април извършителят на терористичния акт в две джамии в града.     28-годишният Брентън Тарант бе изправен пред съда в събота местно време. Служебният адвокат Ричард Питърс съобщи, че няма да се подава молба за освобождаване на Тарант под гаранция. Срещу него е предявено обвинение за убийства. Общо по случая бяха арестувани трима заподозрени. Тарант влезе в съдебната зала с белезници и бяла затворническа риза. Съдебното заседание беше закрито.   При стрелбата в новозеландския град Крайстчърч бяха убити 50 човека. Ръководителят на местната полиция Майк Буш обясни, че 41 човека са загинали на място, а другите на път към болниците. Още 40 души са с огнестрелни рани, като има опасност за живота на няколко от тях. Сред жертвите и сред пострадалите има и деца. Загинали са много чужденци - граждани на Йордания, Турция, Бангладеш, Саудитска Арабия, Индонезия. \"Четирима са в ареста, трима мъже и една жена\", съобщи комисарят Майк Буш. По неговите думи самоделните взривни устройства са намерени прикрепени към превозните средства на нападателите.\r\nНяколко часа след атаката бе освободен един от задържаните. Той се оказа невинен, съобщи премиера на страната г-жа Джасинда Ардърн. Човекът е носил огнестрелно оръжие. Той искал да помогне на полицаите за задържането на терориста, но погрешка са го взели за съучастник.  Джасинда Ардерн нарече терористичния акт 'един от най-черните дни в историята на страната\". Премиерът на Австралия Скот Морисън потвърди, че сред задържаните за нападенията в двете джамии е негов сънародник. \"Осъждам този жесток, екстремистки, терористичен акт, който отне живота на толкова много невинни новозеландци\", добави Морисън и изказа съболезнованията си към семействата на жертвите. Единият от нападателите предава атаката на живо във Фейсбук.\r\nПреди да открие стрелбата Тарант публикува свой манифест в Туитър. Неговото заглавие е \"Великата замяна\" и представлява 37 страници, в които стрелецът обяснява мотивите си. Той се определя като обикновен бял мъж от Австралия от бедно семейство от работническата класа. \"Аз имах обикновено детство, без сериозни проблеми,\" пише той, след което допълва, че няма университетско образование, поради липса на интерес към подобни неща. Тарант обяснява мотивите си за атаката по следния начин: \"Най-вече искам да покажа на нашествениците, че нашите земи никога няма да са техни, че нашите отечества са си наши, докато там живее бял човек. Те никога няма да превземат земите ни и няма да ни изместят!\" Тарант пише също: \"Това е терористияна атака. Но аз смятам, че е партизанска акция срещу окупаторска сила... Аз съм просто един обикновен бял мъж, решил да изяви позиция.\" В манифеста му е споменато и използването на огнестрелни оръжия. Атентаторът иска да провокира още по-ожесточен дебат в САЩ относно правата за притежание на оръжие. Той изказва надежда страната да бъде обхваната от гражданска война, която да доведе до нейния \"разпад\". Тарант пише, че е сподвижник на Тръмп, за когото мисли, че е \"символ на възродената идентичност на бялата раса и нейната обща цел.   Брентън Тарант е посетил исторически места в България през 2018 година. Няма данни за терористична дейност и връзки у нас, съобщи главният прокурор Сотир Цацаров след извънредна среща с премиера. Нашите спецчасти са в непрекъснат контакт с колегите си в САЩ, Нова Зеландия, ОАЕ и балканските държави. Цацаров съобщи още, че Брентън Тарант е посетил Балканския регион през 2016 година. Пътувал е с автобус до Сърбия, Черна гора. Босна, Хърватска.    В периода 9-15 ноември 2018 година е влязъл в България през Летище София с полет от Дубай. На 10 ноември наема автомобил и е посетил исторически в Дряново, Плевен, Благоевград, Пловдив, Асеновград, Бачково, Банско. На 15 ноември заминава за Букурещ, където отново наема автомобил до Унгария. Проверяват се кредитни карти, за да се провери пълният маршрут на стрелеца.\r\nОт видеоклипа с Брентън Тарант на път за нападението тава ясно, че той слуша крайно десни песни, възхваляващи сръбския военнопрестъпник Радован Караджич. Караджич бе осъден на 40 години затвор от Международния трибунал в Хага за геноцид и различни военни престъпления в Босна и Херцеговина. В колата си Тарант може да бъде видян да си подсвирва песен, наречена \"Сърбия силна / Премести кебапа\" в колата си. \"Караджич, ти водиш сърби, покажи им, че са безстрашни\", гласи текста на песента.", "date": "2019.03.16", "title": "Терористът от Крайстчърч остава в ареста "}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-1603-news_728810.html", "text": "  Удоволствието да отгатнеш крайния изход на който и да е мач е голямо, но  още по-голямо е, когато \"надушите\" някоя изненада. Рисковите на нашия типстърски екип търси точно този ефект в рубриката \"Риск печели, риск губи\" - ето ги и предложенията:         Беневенто среща Специя във вълнуващ мач във второто ниво на  италианския футбол. Гостите имат четири загуби в последните си пет  срещи, а две поредни дойдоха като гост. Беневенто е в добра форма и е в  серия от три поредни успеха. Същевременно домакините имат четири поредни  успеха срещу този опонент, два от които дойдоха вкъщи. : Победа за Беневенто (2,05 коефициент)    Бърнли продължава да води ожесточена битка за своето оцеляване, като понастоящем тимът заема 17-о място, но само с две точки аванс пред тима на Кардиф, които са в опасната зона и също търсят спасение. От тук до края на сезона всяка точка е от изключителна важност за тима на Бърнли, а този кръг те се изправят срещу отбора на Лестър, който е в средата на таблицата и на практика няма за какво да се бори в оставащите мачове. Хъсът и желанието за победа на момчетата на Шон Дайк би трябвало да надделее в този мач и да донесе трудни, но ценни три точки за тима на Бърнли.        : Победа за Бърнли (3.10 коефициент) За Атлетико Мадрид сезонът почти се обезсмили след тежкото поражение с 3:0 от Ювентус в Шампионска лига. \"Дюшекчиите\" имат почти илюзорни шансове за титлата в Ла Лига, но ще я гонят до последно. Столичани се намират в отлична форма с 5 победи в последните 6 мача, а като гост има само 2 поражения. По традиция възпитаниците на Диего Симеоне гостуват успешно на \"Сан Мамес\" и имат 5 победи и 1 равенство в последните 6 мача. За любителите на риска, може да се опита залог за успех на столичани. : Победа за Атлетико (коефициент 2.25)    ", "date": "2019.03.16", "title": "Риск печели, риск губи: Футболни прогнози на високи коефициенти за днес (16.03)"}
{"url": "https://www.actualno.com/europe/frenskata-policija-izpolzva-vodno-orydie-sreshtu-jyltite-jiletki-news_728887.html", "text": "  Френската полиция използва водно оръдие срещу „жълтите жилетки“ в Париж в опит да ги разпръсне, съобщава Ройтерс. Малко след началото на 18-я пореден съботен протест демонстранти се опитаха да преобърнат полицейски микробус, изпратен за охрана ан маршовете във френската столица.     БГНЕС припомня, че семонстрацията съвпадна с последния ден от инициирания от президента Еманюел Макрон „Голям национален дебат“ за преодоляването на кризата, възникнала през ноември миналата година заради планираното поскъпване на горивата в страната.   Лидерът на движението „жълти жилетки“ Ерик Друе, призова поддръжниците си във видео, публикувано в петък в сайта за видеосподеляне YouTube, да излязат по улиците на Париж в събота, за да се види колко многобройни са.\r\nПротестите във френската столица се провеждат при засилени мерки за сигурност. Маршовете на „жълтите жилетки“ ще тръгнат от няколко ключови места в Париж и ще се съберат край президентската резиденция – „Елисейския дворец“.  Протестиращите вече блокираха движението по емблематичния централен парижки булевард „Шанз Елизе“. Полицията вече постави метални заграждения и допълнителна охрана около правителствените сгради в района.", "date": "2019.03.16", "title": "Френската полиция използва водно оръдие срещу „жълтите жилетки“"}
{"url": "https://www.actualno.com/kustendil/vasilia-petrova-momicheto-koeto-proslavi-kustendil-s-ogromnija-si-talant-news_728517.html", "text": "   Василиа Петрова е един от най-талантливите млади народни изпълнители, не само в град Кюстендил, а и в цяла България. Тя прослави Кюстендил изразявайки чрез таланта и уникалния си глас, красотата на традиционните народни ритми. Наред с множеството престижни отличия, награди, признания в сферата на народната музика, кюстендилската даровита изпълнителка е и големият победител на миналогодишното издание на национия фолклорен конкурс \"Детски Пирин Фолк\" 2018 на сцената в Летния театър на град Сандански.       Василиа е на 16 години и учи в Професионална гимназия по икономика и мениджмънт \"Йордан Захариев\". Въпреки крехката си възраст, тя вече е солист на вокална формация \"Фолк Арт\" с ръководител Адела Харалампиева към НЧ \"Братство 1969\" - гр. Кюстендил.  Тя е една и от прекрасните претендентки за \"Девойка кюстендилска пролет – 2019г.\" и само ден преди конкурса тя разказа пред за пътя си към музиката, за голямата сцена и награди и за трудните моменти по пътя към успеха.    Здравейте! Много ви благодаря! Майка ми – това е човекът, който успя да открие дарбата в мен и ми даде свободния избор сама да поискам да я развивам. Научи ме винаги да имам отношение, характер и точна самооценка, не само спрямо музиката, но и към всичко, което ме заобикаля.     Адела Харалампиева - един изключителен професионалист и добър човек. Да, участвала съм, побеждавала съм, но не наградата е най-важното, а когато пееш от сърце, когато видиш радостта в очите на публиката и аплодисментите, тогава разбираш същността на магията на сцената!\r\nНай-трудна победа не мога да кажа, че съм имала, но най-вълнуващ за мен беше конкурсът за Македонска песен на фолклорна основа \"Детски Пирин Фолк\".\r\nПрез 2017 година, когато за пръв път стъпих на сцената на \"Детски Пирин Фолк\" и завоювах второ място, си обещах да се кача отново на сцената в Летния театър на град Сандански. Исках и знаех, че мога да бъда победител. И ето 2018-та станах големият победител във второто издание на конкурса. Горда съм с наградата си, защото \"Детският Пирин Фолк\" е уникален по рода си и единствен в България.    Никога не съм спирала да се боря и ще продължавам, защото пътят е труден. Засега мога да кажа само, че музиката ще е винаги с мен. Когато дойде времето, ще послушам вътрешния си глас, къде и как ще се чувствам най-добре и на място. Песента ми е на сърце! Разбира се, както във всяко едно начинание, и тук си има своите плюсове и минуси. Те си вървят ръка за ръка, но когато имаш качествата и нужното желание да развиваш таланта си може да покориш върхове. Наистина съм много ангажирана. Училище, уроци по солфеж, народно пеене, пиано, народни танци. Предстоят ми записи на песни, още конкурси, имам и участия, за които се подготвям. Това е празникът на моя град. Гордея се, че съм една от избраните! Мисля, че имам необходимите качества и умения, които ще представя утре на сцената. Каузите са много. Винаги има някой с протегната ръка за помощ. Знам само, че ако спечеля бих помогнала ! Пожелавам най–вече здраве, разбирателство и благополучие! Пролетта да влезе с радост във всеки дом!  Подкрепете Василия Петрова в конкурса за девойка \"Кюстендилска пролет 2019\", като гласувате за нея на номер 1925, с текст P5 . ", "date": "2019.03.16", "title": "Василиа Петрова - момичето, което прослави Кюстендил с огромния си талант"}
{"url": "https://www.actualno.com/showbusiness/mesut-jozil-pokani-erdogan-na-svatbata-si-news_728821.html", "text": "  Германската футболна звезда от турски произход Месут Йозил се срещна с президента Реджеп Ердоган в летище „Ататюрк” в Истанбул. Йозил бе придружен от годеницата си Амин Гюлше, те подариха на Ердоган покана за сватбата им. Йозил Гюлше, актриса и моделка, се сгодиха през януари тази година.     Последната среща на полузащитника с Ердоган предизвика вълна от расистки атаки срещу него в навечерието на миналогодишната Световна купа в Русия, предаде БГНЕС.   Последва позорно отпадане на Германия от световното първенство, а местните медии нарочиха футболиста за изкупителната жертва.\r\nПрез юли Йозил прекъсна мълчанието по въпроса и обяви оттеглянето си от германския национален отбор. Той обясни решението си с дискриминация срещу неговия турски произход, расистки обиди и коментари срещу него.  ", "date": "2019.03.16", "title": "Месут Йозил покани Ердоган на сватбата си"}
{"url": "https://www.actualno.com/celebrate/praznuvame-todorovden-news_728822.html", "text": "  На 16 март празнуваме Тодорова събота, известна като деня на коневъдството и конния спорт. Празникът е в памет на свети великомъченик Теодор Тирон.     Паметта на Теодор Тирон се почита от векове. Според легендите император Юлиан решил да се подиграе с християните, като ги накара да ядат идоложертвена храна по време на Великия пост. Затова той наредил на градоначалника на Константинопол да напръска тайно с кръв от принесени на идолите жертви всички постни храни на пазара. Християните като ядат, макар и без да знаят, ще се осквернят и тъй ще бъдат подиграни и обявени за езичници. Градоначалникът сторил, каквото му било заповядано. Но за Божието око това не могло да остане тайна.   Легендата разказва, че Свети Теодор Тирон се явил на константинополския Архиепископ Евдоксий и му известил наредбата на Юлиан Отстъпник, заръчвайки му да предупреди християните през тази седмица да не вземат никаква храна от пазара. На запитването на Архиепископа какво да ядат през тия дни, Теодор отговорил: да си приготвят коливо - жито, то да им бъде храната. Архиепископ Евдоксий запитал: Кой е този, с когото говори, и Свети Теодор си казал името. Предупредени за наредбата, християните не взели никаква храна от пазара. Затова всяка година споменават с благодарност светеца.\r\nНай-интересният момент от Тодоровден е кушията. При изгрев - слънце мъжете сплитат опашките и гривите на конете, украсяват ги с мъниста, пискюли и цветя и ги отвеждат на водопой. Жените замесват обредни хлябове, като дават от тях и на конете. Варят и жито, което се благославя в църковния храм. После идва ред на любимото на всички конно състезание - кушия. Победителят се награждава, като конят получава обикновено юзда, а неговият стопанин - риза или кърпа. Спечелилият надбягването обикаля с коня си всички домове, за да честити празника. Навсякъде го посрещат радушно и поят коня му с вода.  Тодоровден при Първата българска държава е денят за пролетния преглед на българската войска. Тогава е извършван преглед за годност на войни, оръжия и коне. На негодните за военна дейност били налагани строги наказания и дори смърт. Любопитното е, че непобедимата българска конница е била съставена само от кобили. Най-важната причина за това е свързана с физиологични дадености на женските коне.\r\nНа празника се изпълняват и обреди, свързани с младите невести, които са в първата година от сватбата. В Западна България младата булка, облечена в невестинската си премяна, отива в петък вечер на църква. Придружава я свекървата, която носи тепсия с варена царевица и отгоре специален колак. Невестите остават навън, а свекървите влизат вътре, където свещеникът \"отчита донесеното\". По пътя до къщи те и другите жени ритат невестите. Върнатата царевица разпръскват по градините, за да расте посятото.   В някои райони се изпълнява и друга интересна обредна практика за здраве и плодовитост. Сутринта на празника младата булка приготвя малки хлебчета. Празнично облечена, тя обикаля домовете на близки и роднини, раздава от тях, а домакините и пожелават деца. Накрая отива при родителите си, където и зетят, и свекървата и се слага обща трапеза.    Рано на Тодоровден майките изкъпват децата си, за да не ги боли глава, да не се разболяват. Преди кушията жените си мият косите с вода, в която поставят слама от яслите на конете. Водата от миенето хвърлят на улицата след конете, за да са дълги и здрави косите им като конска грива.\r\nВ Родопската област е известен обичаят Бекане. След църковната служба домакинята дава на всеки от семейството да хапне по няколко зърна от натопен в топла вода предишния ден грах. От него хвърля към тавана по една шепа за всички и за добитъка. Момите нижат броеници от накиснат във вода грах или нахут, украсяват ги с копринени конци и ги дават на избраниците си, а те им връщат подаръци.\r\nНа този ден имен ден празнуват Тодор, Теодор, Теодора, Божидар, Богдана, Найден. Традиционно на трапезата има пита с мая, леща, чорба от гъби.   Източник: БГНЕС", "date": "2019.03.16", "title": "Празнуваме Тодоровден"}
{"url": "https://www.actualno.com/europe/bruksel-naloji-novi-sankcii-sreshtu-rusija-news_728820.html", "text": "  Брюксел наложи санкции на още осем руски официални лица, защото са замесени в залавянето на украински кораби и екипажа им през ноември по време инцидента в Керченския пролив.     Еврокомисията замразява активите и забранява влизането в ЕС на осем лица заради \"действия, които подкопават или застрашават териториалната цялост, суверенитета и независимостта на Украйна\".   Отделно САЩ включиха в черния списък шест руски граждани и осем руски компании заради \"продължаващата агресия\" на Москва срещу Украйна.", "date": "2019.03.16", "title": "Брюксел наложи нови санкции срещу Русия"}
{"url": "https://www.actualno.com/society/prognoza-za-vremeto-16-mart-sybota-news_728760.html", "text": "  Днес облачността ще е променлива, след обяд - по-често значителна, но вероятността за валежи е малка. Това съобщи за Агенция „Фокус” дежурният синоптик Евгения Егова от Националния институт по метеорология и хидрология (НИМХ). През нощта времето бе предимно ясно. Минималните температури през деня ще са от 0° до 5°. Около и след обяд вятърът ще се ориентира от северозапад, ще се усили и ще е умерен, временно и силен. Ще се затопли чувствително и максималните температури ще са между 16° и 21°. Атмосферното налягане е и ще остане по-ниско от средното за месеца - в следобедните часове слабо ще се понижи.     Над Черноморието облачността ще е променлива, по-значителна - след обяд, но ще е почти без валежи. Максималните температури ще са 8°-10°. Температурата на морската вода е 7-9°. Вълнението на морето ще бъде 2-3 бала.   Над планините облачността ще е променлива, по-значителна след обяд, но вероятността за валежи е малка. Ще духа силен, по най-високите части и бурен северозападен вятър. Температурите ще се повишат и максималната на височина 1200 метра ще бъде около 10°, на 2000 метра - около 3°.\r\nВ неделя и понеделник ще е предимно слънчево. Още в неделя вятърът ще отслабне. В Източна България ще стане югозападен, ще бъде слаб до умерен, в останалата част от страната ще е слаб, променлив по посока. Максималните температури в понеделник ще са между 20° и 25°. Във вторник ще има по-значителни временни увеличения на облачността, възможни са изолирани краткотрайни превалявания, главно в планините и планинските райони. Вятърът ще се ориентира от север-северозапад и дневните температури слабо ще се понижат.  ", "date": "2019.03.16", "title": "Прогноза за времето - 16 март (събота)"}
{"url": "https://www.actualno.com/europe/slovacite-izbirat-prezident-news_728824.html", "text": "  Словаците избират днес президент. Почти 4,5 млн гласоподаватели от общо 5,5-милионното население на страната ще определят кой от регистрираните 13 кандидати ще заеме висшия държавен пост следващите 5 години.     Действащият президент Андрей Киска, който бе замесен в редица скандали, отказа да се бори за преизбиране, предаде БГНЕС.   Водещите претенденти са двама според социологическите допитвания Това е адвокатката Сузата Чапутова, една от ръководителките на непарламентарната либерална партия \"Прогресивна Словакия\", и зам-председателят на Еврокомисията Марош Шефчович, чиято кандидатура се подкрепя от управляващата партия \"Направление - социална демокрация\". Социолозите твърдят, че по-голявма подкрепа сред избирателите има Чапутова. Очаква се да има втори тур, на който ще отидат именно тези двама претенденти. Първите резултати от вота се очакват в недял към обед.", "date": "2019.03.16", "title": "Словаците избират президент"}
{"url": "https://www.actualno.com/celebrate/sv-mychenik-savin-hermopolski-news_728596.html", "text": "  Св. Савин бел египтянин от град Хермопол и старейшина на града. Във време на Диоклетиановото гонение против християните той се оттеглил край едно далечно село с много други християни и се затворил в една колиба, където прекарвал в пост и молитва. Но един просяк, комуто Савин бил сторил голямо добро, го издал на властта. Както Юда предал Христа, така и тоя бедняк за две жълтици издал своя благодетел. Савин и шестима още християни били хванати от царските войници и отведени на съд. След големи мъки Савин бил хвърлен в р. Нил, където и предал Богу душата си в 299 година.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).   ", "date": "2019.03.16", "title": "Св. мъченик Савин Хермополски"}
