{"url": "https://www.actualno.com/america/edin-ubit-i-trima-raneni-sled-prestrelka-v-meksiko-news_747087.html", "text": "  Стрелец откри огън на оживен централен площад в мексиканския град Куернавака, убивайки един човек и ранявайки други трима. Това съобщи AFP, цитирана от БГНЕС.     По това време площадът е бил пълен с държавни служители, бизнесмени и журналисти. Мъжът е избягал от местопрестъплението, въпреки че е бил преследван от полицаите. В крайна сметка е бил заловен и арестуван.   Сред ранените са профсъюзен лидер и телевизионен оператор.\r\n\"Бяхме там точно както всяка друга сутрин, когато най-малко пет изстрела прозвучаха\", каза кореспондентът на AFP Дейвид Монро.   Припомняме, че през последните години Мексико е засегнато от вълна от насилствени престъпления, често свързани с трафика на наркотици.  След като правителството мобилизира военните сили за борба с мощните наркокартели на страната през 2006 г.,  оттогава повече от 250 000 души са били убити, включително рекордните 33 518 през миналата година. ", "date": "2019.05.08", "title": "Един убит и трима ранени след престрелка в Мексико "}
{"url": "https://www.actualno.com/politics/borisov-kato-na-izpit-ot-evropa-do-rektora-na-unss-ot-ds-news_747035.html", "text": "  Премиерът Бойко Борисов изказа задоволство от визитата на папа Франциск у нас и категорично отхвърли внушенията, че прави предизборна кампания, възползвайки се от поста си.     „Много хора бяха въодушевени при посещението на папата, защото това е световно събитие. Това допринася за изчистването на негативния образ, който беше създаден на България в миналото, без страната ни да има вина“, обясни Борисов в предаването „Лице в лице” по bTV. Той специално благодари на всички служби, че са гарантирали безопасната визита на светия отец у нас.\r\nПремиерът изтъкна положителните изяви на папа Франциск у нас, срещата и топлите му отношения с патриарх Неофит и молитвата в храм-паметника „Св. Александър Невски“, както и отправеното от него прекрасно послание за светите братя Кирил и Методий, които са в основата на българщината.   По думите на премиера папата изрично казал, че трябва да се изграждат не само мостове, пътища и свързаност, но и културни и образователни връзки, дигитална свързаност.  Попитан дали наистина светият отец е благословил магистралите и мостовете у нас (както се разбра от думите на Борисов през уикенда), или е говорел метафорично, премиерът отговори: „Метафорично или не, кой както иска да го разбира“.\r\nМакар да съчувства на бежанците, папата не е настоявал у нас да се приемат нелегални мигранти, а посланията му са в чисто човешки аспект. Конспиративните теории за тайни договорки при посещението на папата са „лъжа, кафява новина, измама, внушение, гадост“, категоричен бе премиерът.\r\n\"Щом и на папата намерихме кусур, и Господ да слезе, и за него нещо ще измислим\", възмути се Борисов. Светият отец подкрепя и усилията на България за присъединяване на Западните Балкани към ЕС, добави лидерът на ГЕРБ.    Премиерът коментира и жалбата на БСП в ЦИК, която го призовава да излезе в отпуска до евроизборите, тъй като .   „БСП настояват да бъда пратен в Белене и убит. Така са постъпили с дядо ми и с много други дядовци“, разгневи се Борисов.\r\n„Ако считат посещението на папата за предизборна кампания, значи силно ме надценяват. На малко име ме знае, но да дойде за 3 дни, да влезе в кампанията ми и да ме подкрепя, ми се струва прекалено дори за техните представи“, обясни иронично премиерът.\r\nМинистър-председателят даде отчет за свършено през последните няколко дни. „1000 души ме извикаха на . Реших им проблема. Но така както ме изпратиха, можеха и да ме бият с камъни. Не го считам за партийно мероприятие“, обясни той.\r\n„От 40 години БКП са заровили едни огромни пари в болницата в Ямбол. Тяхното поредно незавършено строителство. При тях винаги е така – всичко е започнато и незавършено. Нека да оставим 120 000 души в Ямболска област без болница, защото БСП били против“, каза премиерът.   Той категорично отхвърли твърденията на опозицията, че използва ресурсите и ежедневните си задължения за партийни цели. „Казвам програмата си. Нямам нито едно партийно мероприятие – всичките са болници и др. Ако отида на партийно мероприятие, да вляза в залата, където има мои съпартийци и да говоря пред тях – да. Утре съм на Съвет в Сибиу – родния град на президента на Румъния. Все едно аз да си бях направил съвета в Банкя. Ще ходим в Сибиу, румънски фъндък“, обясни премиерът.   Борисов коментира и новите съмнения около скандала \"Апартаментгейт\", свързани със съмненията за на земеделския министър Румен Порожанов. Министърът е обяснил на премиера, че жилището му е купено през 2004 г., а от 2009 г. ежегодно го декларира, както се изисква по закон. Порожанов е бил готов да подаде оставка, ако Борисов му я поиска. Премиерът обаче няма подобни намерения и има доверие на министъра си. Порожанов успял да се справи с много от задачите си, да помогне на много земеделски стопани, а в сектора е сравнително спокойно. „През 2004 г. на власт е било друго правителство, ако е било незаконно, да са го арестували“, каза министър-председателят.\r\nТой коментира и скандала с къщите за гости, които прокуратурата и полицията вече разследват на местно ниво. Проверява се размера на платените туристически такси в общините и дали те отговарят на бизнес плана на съответната къща за гости. „Всеки, който не е изпълнил бизнес плана си или е направил нарушение, “, каза Борисов.\r\n\"Налагат се драстични наказания на всеки, който беше изобличен и по партийна, и по държавна, а след време и по наказателна линия. Всеки си е получил санкцията и наказанието\", увери премиерът.\r\nБорисов не пропусна да похвали свободните медии и журналистическите разследвания, които разкриха скандалите с имотите на властта, но отхвърли критиките, че разследващите органи не са си свършили работата в миналото. „Има 30 разследвания къщи за гости и върнати пари и аванси. Има много хора в службите, които са свършили много работа“, каза той.\r\nЗа финал се стигна и до , като на Борисов беше припомнено, че ректорът Стати Статев, който сега му иска милиони, беше същият човек, който през Терминал 1 и 2 протестиращите срещу кабинета \"Орешарски\" студенти.", "date": "2019.05.08", "title": "Борисов като на изпит - от Европа до ректора на УНСС от ДС"}
{"url": "https://www.actualno.com/dobrich/dobrich-ostana-bez-denonoshtna-apteka-zaradi-deficit-na-magistyr-farmacevti-news_747005.html", "text": "  Не достигат магистър-фармацевтите в Добрич. Това каза Лалка Стойчева от УС на Регионалната в телефонен разговор с председателя на общинския фонд „Здраве“ Атанас Атанасов по време на извънредното му заседание. То беше свикано от председателя на Общинския съвет Иво Пенчев, а поводът – от около година в Добрич няма денонощна аптека, а само една фармацевтична фирма работи до 1 часа през нощта. Идеята е да се търси начин за финансово подпомагане на аптека, която е готова да отвори гише през нощта.     По думите на Стойчева, за да се направи график за денонощна аптека са нужни поне четирима магистър-фармацевти в нея, но кадри засега няма. Завършилите образованието си обикновено остават в университетските градове. Проблемът с недостига на магистър-фармацевти може да се реши в бъдеще, но засега остава висящ, стана ясно от представителите на бранша. Друг проблем е, че работещите през нощта аптеки са губещи и засега никой от собствениците им не е изявил желание да се възползва от подпомагането от страна на местната власт срещу ангажимент да обслужва болни в късните часове на денонощието.\r\nОт общинския фонд ще търсят срещи с фармацевти, за да опитат да решат проблема. Те изразиха огорчението си, че на заседанието не дойде нито един представител на бранша. А по думите на директора на Регионалната здравна каса д-р Бисерка Пачолова за нощните дежурства не се изисква магистър-фармацевт, тази дейност може да се върши и от помощник-фармацевти, тъй като лекарствата, които ще се продават, ще са без рецепта, а не са по Здравна каса.", "date": "2019.05.08", "title": "Добрич остана без денонощна аптека заради дефицит на магистър-фармацевти"}
{"url": "https://www.actualno.com/vidin/kmetyt-na-vidin-prie-poslanicite-na-finlandija-i-shvecija-news_747036.html", "text": "  изитата на Н.Пр. г-жа Пайви Блинникка – посланик на Финландия и Н.Пр. г-жа Луиз Бергхолм – посланик на Швеция е с цел да опознаят Видин и региона. Кметът Огнян Ценков ги приветства с „добре дошли“ и им подари картини, изобразяващи символа на нашия град – крепостта „Баба Вида“.     По време на срещата Ценков запозна дипломатите с развитието на Общината в сферата на икономиката, инвестиционната политика, социалните услуги, туризма, културата и спорта. Той подчерта, че в момента се реализира един от най-мащабните проекти по оперативна програма на Европейския съюз – „Основна реконструкция на централна пешеходна зона в гр. Видин“. Кметът обясни, че с неговото изпълнение не само ще се промени визията на централната част на града и тя ще стане още по-привлекателно място за гражданите и гостите, но и ще се създаде по-комфортна, безопасна и достъпна среда. Огнян Ценков сподели още със своите гости, че старопрестолният Видин се гордее със своята над двехилядолетна история, с богатото си културно-историческо наследство и с етническата си толерантност. Посланиците на Финландия и Швеция благодариха на видинския кмет за топлия прием и изразиха чудесните си първи впечатления от Видин.  ", "date": "2019.05.08", "title": "Кметът на Видин прие посланиците на Финландия и Швеция"}
{"url": "https://www.actualno.com/cars/parlamentyt-minava-na-ekologichni-koli-news_747020.html", "text": "  Автомобилният парк на Народното събрание за първи път беше попълнен с екологично чисти автомобили. В него вече влизат три бройки от хибрида KIA Niro, които бяха закупени заедно с две зарядни станции KEBA KeContact. Това е част от е част от политиката на Народното събрание за намаляване на общите емисии на парникови газове и за преминаване към ниско въглеродно бъдеще. Автомобилите са закупени от Народното събрание по обществена поръча в изпълнение на одобрен проект по Схема за насърчаване използването на електромобили по Инвестиционната програма за климата. Моделите Niro plug-in хибрид се задвижват от 1,6-литров plug-in бензинов двигател, 4 цилиндров GDi мотор, който е синхронизиран с електродвигател, работещ на променлив ток. Съвкупната мощност на системата е 141 к.с. Оборудването на хибридните машини включва Smart Cruise Control, борд компютър, камера за движение на заден ход, AEB (Assistant Emergency Braking System) със City/Urban/Pedestrian режим, LKAS система за следене на пътното платно, ABS + ESC + HAC и др. Емисиите въглероден диоксид на Niro Plug-in Hybrid са едва 31,3 г/км (комбиниран цикъл по WLTP). Моделът може да изминава само на ток в градски условия до 65 км, а при комбиниран цикъл по WLTP – 49 км. От началото на продажбите през 2016г. досега над 270 000 броя Niro са реализирани на световните пазари, като в Европа продажбите надхвърлят 100 000. КИА Niro е петият най-продаван модел на марката в Европа за 2018г. с ръст на продажбите от 33% и реализирани 45 255 автомобила на пазара – включително 34 642 хибрида и 9 951 plug-in хибрида. Niro е единственият сред хибридните автомобили в Европа, който се предлага с безпрецедентната за сектора гаранция – 7 години/150 000 км. В края на 2018г. гамата на Niro се разшири с въвеждането на 100% електромобил e-Niro.     ", "date": "2019.05.08", "title": "Парламентът минава на екологични коли"}
{"url": "https://www.actualno.com/politics/joncheva-oktopodyt-zavladjal-bylgarija-ne-ostavja-evrosredstva-za-drebnite-predpriemachi-news_747025.html", "text": "   до техните градове и села. Това е така, защото октоподът завладял България, не дава тези средства на малките и средни предприемачи и земеделци.     Това заяви водачът на листата на „БСП за България” Елена Йончева на среща с жители на гр. Тутракан.   Тя уточни, че .\r\n„ . Можем да се преборим срещу тази , която използва евросредствата само за облагодетелстване на кръга хора около тях”, увери тя.  „Смисълът на е да подобрява живота на хората, да създава условия за бизнес и развитие, но това не се случва в България. Затова . с бедността и липсата на перспектива”, заяви Елена Йончева.\r\nТя бе категорична, че българите заслужават по-добър живот и от всеки един от нас зависи- дали на изборите ще накажем тези, които ни изкарват от Европа. „Тя не само ни чува, но ни и вижда и с това правителство ние само я дискредитираме”, заключи Елена Йончева.       „В ЕП трябва да изпратим хора, които знаят проблемите на България и знаят как да ги решат. Елена Йончева и останалите кандидати от листата на „БСП за България\" са точно такива”, категоричен бе народният представител от ПГ на „БСП за България” Стоян Мирчев.\r\nТой заяви, че  БСП е единствената партия, която е предложила алтернатива с „Визия за България” и „Визия за Европа”.\r\n„БСП е единствената партия ,която може да изправи България на крака след като си отиде ГЕРБ, защото страната ни повече не може да чака да се възстанови”, каза още Мирчев\r\nТой коментира, че Мирчев каза още, че затова ГЕРБ ще отидат в историята и ще се сещаме за тях като за един лош кошмар, който сме преживели. „Остават 18 дни до изборите. След 18 дни, с №18 в бюлетината ще поставим новото начало за България”, завърши Стоян Мирчев.\r\nСлед срещата с жителите на Тутракан Елена Йончева, Стоян Мирчев и секретарят на НС на БСП Вяра Емилова положиха цветя на Паметника на загиналите във войните и Паметника на Христо Ботев.      ", "date": "2019.05.08", "title": "Йончева: Октоподът, завладял България, не оставя евросредства за дребните предприемачи"}
{"url": "https://www.actualno.com/politics/djambazki-hranite-v-bylgarija-sa-po-skypi-i-po-nekachestveni-ot-tezi-v-evropa-news_747013.html", "text": "  В България храните са по-скъпи, отколкото в Европа, но качеството им е по-ниско. Това заяви по Нова телевизия Ангел Джамбазки, който се бори с двойните стандарти при храните в Европейския съюз.     \"Храните са по-скъпи в абсолютна стойност, не само съобразени със стандарта на живот. Има детски храни в бурканчета, които са с различно съдържание. Детската храна не е луксозна стока, при нея няма голям избор\", заяви Джамбазки.\r\nМиналия месец евродепутатите приеха решение, което забранява на производител под еднаква търговска марка да продава продукти с различно съдържание и качество в рамките на ЕС. Нарушителите са заплашени от сериозни глоби, които би трябвало да ги вразумят. Политикът настоява производителите да упоменават на етикетите, че в стоката има различно съдържание.   \"Нередно и непочтено е да се смята, че в България и Източна Европа живеят аборигени, които заслужават по-нискокачествена храна\", категоричен бе той.  Евродепутатът, който се кандидатира за нов мандат, настоява за еднакви стандарти, а не за репресии срещу производители. \"Не съм противник на свободния пазар, напротив – подкрепям го. Но когато продаваш една и съща стока с различно съдържание, това не е почтено спрямо хората, които я потребяват\", обясни водачът на евролистата на ВМРО.\r\nТой призна, че битката с двойните стандарти при храните не е само негова кауза, но и на други български евродепутати. \"Не само аз, но други колеги евродепутати работиха много усилено по тази тема, това не бива да се пропуска\", отбеляза консервативният политик.\r\nДжамбазки ще се бори за Европа на отечествата и силното място на силна България в нея, защита на българския интерес. \"Всички ощетяващи ни законодателни мерки се приемат по предложение на Европейската комисия, която би трябвало да е независим арбитър\", каза той.       По думите му двоен стандарт и е нежеланието на Брюксел в България да има истинска европейска институция. \"Защо няма европейски агенции в България, Румъния или Хърватска? Освен че дава работя на няколко хиляди високообразовани хора, една европейска агенция сама по себе си създава бизнес\", посочи политикът от ВМРО.\r\n\"Ако европейската агенция по лекарствата беше дошла в някой регион с по-забавено развитие в северната част на България, например около Плевен или Русе, това щеше да привлече в региона десетки хиляди служители на големи фармацевтични компании. Тези хора щяха да плащат наеми, да създават работни места, щяха да движат и българската икономика. Но тя отиде в Амстердам. Може би Амстердам е един много западнал град и Европейската комисия трябва да налее стотици милиони в него\", обясни той.\r\nНие получаваме еврофондове, но кредитираме западните икономики с най-ценното – човешкия капитал и работната ръка, изтъкна Ангел Джамбазки.\r\n\"Искаме да видим прекия ефект от членството на България в ЕС върху българските граждани – върху техните доходи, тяхното образование и здравеопазване. Това е целта\", посочи той.", "date": "2019.05.08", "title": "Джамбазки: Храните в България са по-скъпи и по-некачествени от тези в Европа"}
{"url": "https://www.actualno.com/starazagora/v-oshte-edno-starozagorsko-uchilishte-shte-se-izuchava-religija-news_746933.html", "text": "  След IV основно училище (ОУ) „Кирил Христов“ и XII ОУ „Стефан Караджа“ вече и в VI ОУ „Св. Никола“ е открита форма на . Решение что е взето след като е проведена среща с директора на училището Дарина Гайдаров. Удовлетворение от постигнатите резултати в образователния процес в изучаването на религия са изразили директорите на IV ОУ и XII ОУ - Господин Балъкчиев и Стефан Желев. Двамата училищни ръководители са изразили пред комисия на Старозагорската митрополия желанието да се организират повече поклоннически пътувания с участието на деца. По този начин и с организирането на събития с митрополията, учениците ще могат да виждат в свещенослужителите приятели и да припознават църковните храмове като места за духовно смирение.     В състава на комисията, която се е срещнала с директорите на училищата, са свещеноиконом Йордан Карагеоргиев, началник на Културно-просветния отдел на Старозагорската митрополия, свещеноиконом Живко Желев, преподавател по религия, свещеноиконом Иван Генов и Благовест Илиев, експерт „Връзки с обществеността“. Целта на срещите е била да се запознаят с работата в обучението вероизповедание по места и при възникнали проблеми и трудности да се намерят алтернативни решения, както и да се планират съвместни инициативи.   Освен в IV ОУ и XII ОУ занимания по религиозно възпитание се провеждат и в седем общински детски градини - „Светулка“, „Българче“, „Кипарис“, „Славейче“, „Слънце“, „Люляк“ и „Звездица“.", "date": "2019.05.08", "title": "В още едно старозагорско училище ще се изучава религия"}
{"url": "https://www.actualno.com/america/trymp-kitaj-iska-pregovori-za-tyrgovska-sdelka-sys-slabite-demokrati-news_747027.html", "text": "  Президентът на САЩ Доналд Тръмп твърди, че причината китайските власти да решат да отхвърлят предложението на Вашингтон за споразумение между двете държави е, че те вярват, че демократите могат да спечелят президентските избори през 2020 г.     Той допълни, че китайците вероятно вярват, че могат да договорят по-добра сделка на преговори със \"слабите\" демократи, но американският лидер предупреди, че няма да се случи такъв сценарий.   \"Причината Китай да се оттегли или да се опита да търговското споразумение е искрената надежда, че те ще успят да се \"договорят\" с Джо Байдън или един от многото слаби демократи, и следователно да продължат да ограбват САЩ (500 милиарда долара на година) през следващите години\", написа Тръмп в Twitter.   \"Познайте, това няма да се случи. Току-що Китай ни информираха, че те (вицепремиерът) идват в САЩ да постигнат споразумение. Ще видим, но аз съм много доволен с над 100 милиарда долара на година мита, които пълнят хазната на САЩ...страхотно за САЩ, не е добре за Китай\", добави той.    По-рано медии съобщиха, че Китай се е отказал от голяма част от предложеното търговско споразумение относно защитата на интелектуалната собственост, принудителния трансфер на технологии, търговските тайни, политиката на конкуренция, валутната манипулация и достъпа до финансови услуги, което принуди Тръмп да заплаши с увеличаване на митата върху китайски стоки за 200 милиарда долара от 10% на 25 на сто.    ", "date": "2019.05.08", "title": "Тръмп: Китай иска преговори за търговска сделка със слабите демократи"}
{"url": "https://www.actualno.com/crime/osnovnijat-svidetel-na-prokuraturata-opisa-shemata-ktb-na-dogan-mu-vryshtat-pari-ot-bankata-news_747051.html", "text": "  С часове и днес основният свидетел по мегаделото КТБ Бисер Лазов обяснява банковите операции като се съсредоточи на прехвърляния на суми между дружества за набиране на средства за увеличаване на капитала и раздаване на още кредити.     Пред съда той разказа, по информация от негови помощни бележки, електронни писма и данни за движението по сметки на дружества от \" \" в КТБ,  как се работело в направление капиталовата база на КТБ да се увеличи с банкови кредити от същата банка и как средства от банкови кредити, произхождащи от привлечения ресурс  били впоследствие водени и отчетени като собствен капитал.\r\nПрез 2012 г. Цветан Василев споделил с Лазов, че искал  капиталът на банката да се вдигне с 5.5 млн. лв. по номинал, разказа  Лазов и уточни, че тогава капиталът на банката възлизал на 60 млн. лв. и не бил пипан от години. По думите му очакването на Василев било всеки 1 лев, ангажиран в собствен капитал на банката да означава нови 8 лева, които банката да може да да предоставя като нови кредити. \"В увеличението на капитала участваха само наши дружества, т.е.  дружества от \"Фирмата\" на Василев\", подчерта Лазов и съобщи че имало направени \"капиталови дружества\", които били използвани, за да не водят паричните средства  за вноските до дружества-кредитополучатели, които само усвояват банкови кредити и нямат дейност. Той съобщи  още, че  при паричните трансфери били използвани междинни дружества.  На 21 май 2013 г. било изпълнено плащането към набирателната сметка в банка ДСК за увеличението на капитала на КТБ. \"Това беше един от начините \", каза свидетелят.\r\nБисер Лазов отбеляза че Василев му обяснявал инструмента – договор, по силата на който дадено дружество предоставя на банката заем при силно неблагоприятни условия за  дружеството- заемодател. Ако всички условия бъдат изпълнени, БНБ давала разрешение този заем да бъде включен и да се отразява и води като собствен капитал на банката. \"За първи път, 2011 г. заемодател беше \"Бромак\" (бел. ред. - фирмата на Василев, с която той беше мажоритарен собственик в КТБ ),  сумата на подчинения дълг  беше 20 млн. лв., който в 2012 г. беше увеличен на 29 млн. лв.\", съобщи Лазов.   В коментар пред журналисти зам.-главният прокурор  Иван Гешев  определи КТБ като пирамида.  Според него свидетелят Лазов разяснява механизма на източване на банката и лоши банкови практики, които са неприемливи в целия ЕС.\r\n\"Между другото, вметна Гешев -  точно в този сегмент е обвинението срещу бившия подуправител на БНБ г-н - за това че е допуснато това увеличение на капитала чрез подчинен срочен дълг\", обясни прокурорът. По думите му,  Лазов опитва да изясни схемата, по която \"привидно се създава впечатление, че увеличението е със средства, различни от капитала на банката, капиталът се увеличава и оттук нататък чисто технически регулаторните изисквания позволяват още по-голямо отпускане на кредити\".   Прокурорът е категоричен, че \"става въпрос за пирамида  – със самите кредити да си увеличаваш капитала и в резултат на това да можеш да отпускаш още повече кредити и после пак да си увеличаваш капитала и съответно с увеличения капитал да  могат още повече кредити да се отпускат\".   Той подчерта, че в случая \"парите на вложителите влизат в банката, но тези пари не са на банката, а са пари на вложителите, а парите на банката, на съответните акционери са т.нар. капитал. Парите на вложителите през сложна схема, наречена подчинен срочен дълг, се връщат като увеличаване на капитала, но вече не са собственост на вложителите, макар фактически да са пари на вложителите, така че привидно за пред хората изглежда, че капиталът е нараснал по нормален начин, а той не е нараснал по нормален начин, той е нараснал с парите на вложителите и автоматично, според регулациите в България можеш да отпускаш още повече кредити от парите на вложителите сам на себе си – ето какво означава пирамида\",  опита отново да обясни Гешев.    Той е категоричен, че \"пари на вложителите през фирми, контролирани от Цветан Василев,  се превъртат и това се представя, че е подчинен срочен дълг – един от инструментите за увеличаване на капитала, че това няма нищо общо с реалните собственици и  съответно се увеличава капитала, съответно банката получава възможността да отпуска още повече кредити на своите свързани фирми, които се оказват около 80% от всички отпуснати кредити\",  добави Гешев.\r\nЗам.-главният прокурор не се ангажира с прогноза кога делото ще премине в диалогов режим, защото Лазов може скоро да не приключи с изложението си.\r\nУтрешното заседание на съда обаче се отлага, в чужбина, стана известно в съдебната зала. Това беше съобщено от съдията. Запитан дали не се опасява, че и Лазов може да не се върне, Гешев каза, че не се притеснява. \"Той ако искаше за четири години можеше много пъти да замине и да не се върне\", отбеляза прокурорът и подчерта, че Лазов не е обвиняем, не е подсъдим и няма  наложени ограничение да напуска.\r\n\"Основният гръбнак на това съдебно производство са документите. Обвинения за финансови престъпления не се доказват със свидетелски показания. И обвиняемите не може да бъдат ограничавани да обяснят в какъвто искат периметър нещата, които искат да обяснят. Това е за изясняване на истината и трябва да има равнопоставеност\", добави Гешев.   Адвокатът на Цветан Василев Константин Симеонов  коментира, че явно в последния момент е съобщено за отсъствието на Лазов от утрешното заседание. \"Ако лети за Дубай, може и да не се върне\", пошегува се Симеонов и също отбеляза, че като свидетел Лазов може да ходи където си поиска. \"Но за заседанията и за това, че ще говори толкова продължително, е знаел отдавна. Спешната необходимост да пътува в чужбина е малко странна, още повече, че никакви обяснения не са ни дали\", добави той.\r\nСпоред неговата прогноза делото ще се проточи  много. Трудно ще е сравнението с протоколите от показанията и казаното в зала,  а адвокатите са 18 и всички имат въпроси.  Засега има насрочени 8 заседателни дни до лятната ваканция, но не се знае дали дотогава ще се стигне до задаване на въпроси.  ще получи 76 695 лева от фалиралата Корпоративна търговска банка (КТБ), а – 5,53 лева. Това става ясно от списъка на получателите на средства от банката, след като синдиците ѝ официално обявиха разпределение на 570 млн. лева. Масата на несъстоятелността на КТБ е 1,378 млрд. лева.\r\nВсъщност Доган има да взема от КТБ почти 700 млн. лева – толкова е имал като . А при Бареков изгубената сума е 50 лева. Но на всички кредитори – физически и юридически лица, сега се връщат по 11% от загубеното.\r\nОсвен това, , който все още е в Сърбия, трябва да получи около 21 000 лева.\r\nИнтересен факт е, че пари ще вземат и неговата половинка - водещата от времената на ТВ7 – 4432 лева и 3067 лева съответно. Сталийски е сочен за „сив кардинал”, приближен до Бойко Борисов.\r\nЩо се отнася до юридическите лица, които ще вземат пари, Фондът за гарантиране на влоговете прибира 409 млн. лева. „Топлофикация” ще си вземе 10 млн. лева, но в КТБ ѝ потънаха 90 млн. лева.\r\nИзплащането на сумите от първата частична сметка се извършва чрез клоновата мрежа на „УниКредит Булбанк” АД, като таксите и комисионите за извършваните операции се дължат от лицата, получаващи средствата, и са съгласно тарифата за таксите и комисионите на „УниКредит Булбанк”", "date": "2019.05.08", "title": "Основният свидетел на прокуратурата описа схемата \"КТБ\", на Доган му връщат пари от банката"}
{"url": "https://www.actualno.com/europe/samolet-ot-parij-do-mumbaj-izchezna-ot-radarite-sled-podaden-signal-za-pomosht-news_747041.html", "text": "  \"Еърбъс\" A-340-313, пътуващ от Париж до Мумбай, е подал сигнал за помощ, предадоха световните агенции, цитирани от БГНЕС.     Пътническият самолет, отправил се към Мумбай, от френската столица, е започнал спускане по неизвестна причина близо до град Исфахан в централен Иран.\r\nПо данни на Flightradar24 пътническият самолет е изчезнал от радарите, след като е започнал да се спуска.   Впоследствие стана ясно, че \"Еърбъс\" A-340-313 е кацнал в град Исфахан в Централен Иран. Самолетът се е приземил от съображения за сигурност заради възникнал инцидент на борда. Пътниците обаче са добре.  Причината машината да излезе от радарите е липсата на покритие в иранското въздушно пространство на определена височина.     ", "date": "2019.05.08", "title": "Самолет от Париж до Мумбай изчезна от радарите след подаден сигнал за помощ"}
{"url": "https://www.actualno.com/business/dyrjavata-shte-obezshteti-stopanite-na-otrovenite-pcheli-news_747038.html", "text": "  Ще обезщетим производителите, чиито пчелни семейства умряха вследствие на отравяне в Добруджа. Това обяви зам.-министърът на земеделието, храните и горите Янко Иванов след провелия се консултативен съвет по пчеларство, на който присъстваха представители на и зърнопроизводителите, предаде БГНЕС.     „Стопаните ще бъдат компенсирани чрез средствата за индивидуален de minimis. Все още не се знае в какъв размер ще е обезщетението и колко производители ще получат такова“, каза зам.-министърът. Той обясни, че в момента комисиите са на място и проверяват сигналите. „Вземат се проби за изследвания, за да се докаже причината за тази смъртност по пчелите. След това се правят протоколи, които се предават в БАБХ, откъдето ще ни ги пратят и управителният съвет на фонд „Земеделие“ ще видим за колко души става въпрос и за какви случаи“, добави още Иванов.\r\nНа въпрос кога ще се намери окончателно решение на , той каза, че съвременното растениевъдство е немислимо без употребата на препарати за растителна защита, затова ще се търси балансът между интересите на хората, които се занимават с производство на различни култури, и тези, които отглеждат пчели.   Янко Иванов добави още, че по предложение на министър Румен Порожанов, , което струва около 420 лв., ще бъде поето от Министерството. До тази мярка обаче ще се прибягва само когато има случаи с масово измиране на пчели. „В дългосрочен план предвиждаме да дооборудваме нашите лаборатории, за да могат и те да извършват това изследване“, добави още той.  Зам.-министърът подчерта, че по време на срещата са начертани много стъпки, като част от тях включват промени в нормативните документи, в които е установено, че има сериозни пропуски, препокриване с други и противоречие между различни нормативни документи. По думите му ще се работи и по създаването на национален електронен регистър и оповестителна система за пчеларите.\r\nПредстоят да се направят промени Наредбата за пчеларите. „Оказа се, че има сериозни дефекти, които трябва да се ремонтират. Помолихме пчеларите да дадат своите предложения в рамките на една седмица и до месец да оправим нещата“, обяви Иванов.\r\nТой се възползва от случая да съобщи, че догодина имат намерение да направят кампания, за да бъдат предпазени пчелите и добави, че рисковите месеци за тях са от март до май месец. По думите му трябва да се знае, че тогава има цъфтежен период, когато пчелите излизат на паша и за този период да има позволени и забранени препарати.       \"Ако ние спазим простички правила, най-вероятно ще се сведе до едно прилично ниво рискът от такива проблеми\", подчерта зам.-министърът и добави, че се обсъждат какви да бъдат и санкциите.\r\nОт своя страна председателят на Национална асоциация на зърнопроизводителите Костадин Костадинов заяви, че не е вярно твърдението, че има вражда между тях и пчеларите. „Няма противоречие между двата бранша. И едните, и другите искаме да има прозрачност и всичко да е по правилата. Ние винаги сме искали да има ред и правила, да се спазва Наредба 13. Проблемът тук се оказа, на отделни места с отделни колеги, които са нарушили правилата. Държавата трябва да си свърши работата като им наложи санкция. Ние винаги сме искали диалог с пчеларите“, заяви Костадинов.\r\nТой каза още, че отчита като успех намерението на Министерството да работи по отстраняване на пропуските в Наредба 13 и Закона за пчеларството, както и че настояват за създаване на единна електронна система за оповестяване и уведомление и регистрацията на всички, която ще доведе до прозрачност в браншовете.\r\nЗам.-председателят на Конфедерацията на българските пчелари Иван Кожухаров заяви, че за първи път Министерството проявява изключително разбиране. „Набелязахме доста мерки, които ако се реализират, ще има голям напредък. По мое мнение нещата ще се случат много трудно. Има само две спечелени дела от пчелари, които са успели да осъдят арендатори“, заяви още той и добави, че големият проблем пред пчеларите е, че много трудно може да се докаже каква е причината за смъртността, което води до масовото падане на исковете в съда.", "date": "2019.05.08", "title": "Държавата ще обезщети стопаните на отровените пчели"}
{"url": "https://www.actualno.com/society/nova-televizija-se-razdelja-sys-silva-zurleva-news_747055.html", "text": "  Hoвa тeлeвизия ce paздeля c eдин oт дългoгoдишнитe cи pъĸoвoдни ĸaдpи - Cилвa Зypлeвa. Това cъoбщиxa зa изтoчници oт телевизията.     Припомняме, че пpoфecиoнaлнaтa биoгpaфия на Зурлева e cвъpзaнa пpeдимнo c тeлeвизиятa, ĸъдeтo пpeĸapвa близo 20 гoдини. Tя бe във виcшия мeниджмънт нa ĸoмпaниятa oт 1999 гoдинa дo 16.04.2019, ĸoгaтo бeшe ocвoбoдeнa oт Cъвeтa нa диpeĸтopитe.   C нeйнoтo имe ce cвъpзвa пoлyчaвaнeтo нa лицeнзa зa нaциoнaлнo eфиpнo paзпpocтpaнeниe нa тeлeвизиятa пpeз 2003 гoдинa, ĸaĸтo и cъздaвaнeтo нa мнoжecтвo инoвaтивни фopмaти и пpeдaвaния.", "date": "2019.05.08", "title": "Нова телевизия се разделя със Силва Зурлева?"}
{"url": "https://www.actualno.com/asia/samolet-izleze-ot-pistata-v-mianmar-ima-raneni-news_747044.html", "text": "  По време на катастрофата на самолет на „Биман Бангладеш Еърлайнс“ на летището в Янгон, Мианмар, са ранени 15 души. Това съобщава Daily Star, цитирана от БГНЕС.     Всички ранени са хоспитализирани. Животът им е вън от опасност. 33 души на борда, включително членовете на екипажа, са получили леки наранявания.   По-рано стана известно, че по време на кацане машината е излязла от пистата на международното летище в Янгон. Твърдото кацане е станало поради неблагоприятни метеорологични условия.\r\nСлед инцидента самолетът се е разпаднал на три части. Според авиокомпанията на борда е имало 28 пътници.   Припомняме, че гражданските авиационни произшествия са сравнително рядко срещани в Мианмар, въпреки че е имало серия от катастрофи на военни самолети във времето. Трима пилоти на изтребители загинаха миналата година в три отделни инцидента.  Заради лошо време, военен самолет падна в Андаманско море през 2017 г. със 122 души на борда, което е едно от най-смъртоносните авиационни произшествия в историята на страната. ", "date": "2019.05.08", "title": "Самолет излезе от пистата в Мианмар, има ранени"}
{"url": "https://www.actualno.com/music/kultovite-islandci-gusgus-s-grandiozen-koncert-v-sofija-na-10-ti-maj-news_747064.html", "text": "  GusGus e eдна от най-влиятелните, опияняващи и харизматични електронни групи на съвременната денс сцена. С оригинален бленд от мелодично техно, хаус, трип-хоп и електро-поп, GusGus създават своята неповторимa следа в електронната музика вече повече от 20 години. Емблематичният лайв на GusGus e събитие, което задължително трябва да преживеете на живо. На 10-ти май /петък/ в новооткрития клуб Music Jam на ул. Пиротска 5, култовите исландици ще изнесат своето най-мащабно шоу в България до сега. Бандата идва със свое собствено осветление и специално създадени визии, които ще бъдат прожектирани на огромен LED екран с площ от над 30м2. Българската публика ще стане свидетел на премиерата на чисто новия видео клип на GusGus, както и ще може да чуе ексклузивно нови неиздавани парчета на бандата.      , , , , , и  са само част от хитовете на покорили милиони меломани по цял свят с магическите си звукови пейзажи, завлядяващи вокали и превърнали бандатата в своеобразна артистична институция, експериментираща със звук, визия и присъствие. звучи странно на български, но името на исландците идва от филма на германския режисьор Райнер Вернер Фасбиндер - „Страхът изяжда душата \", разказващ за марокански гастарбайтер, който се влюбва страстно в германка, по-възрастна от него. Една от сцените представлява обикновено готвене на кус-кус, който персонажът на любовника произнася като „гус-гус\".Исландците намират това за изключително секси, поради което взимат репликата за тяхно творческо наименование. Така от далечната 1995 исладците Biggi Veira и Daníel Haraldsson подписват провокиращите си музикални експерименти, като последният им десети студиен албум “Lies are more flexible” излезе през 2018 година.\r\nСамуил Кехайов ака Sayulke, Мартин Илиев и Деница Чакърова, които са резидент ди-джейте на клубната вечер за скандинавски музика и култура , подобаващо ще рамкират вечерта със специално подбрана селекция от скандинавска инди и електронна музика, която ще ви отнесе в съвсем друг свят и така чак до след изгрев слънце. Очаква ни еднагореща майска нощ със 100% скандинавска музика, която със сигурност ще помним дълго време.  Билети за концерта на на 10-ти май в столичния Music Jam Club може да намерите на следните места:\r\nОнлайн: (чрез системата на PaySera); на каса в Магазин На Тъмно /ул. Иван Вазов 13/ или може да поръчате билет по куриер на 0886 126 995. Билети на място в  деня на концерта на входа на клуба също ще се продават.\r\nСледете събитието във facebook:      Клуб Music Jam се намира на улица Пиротска 5 (бившето кино Македония, екс Блек Бокс). Вратите на клуба ще отворят в 22.30, а GusGus се очакват да се качат на сцена малко след полунощ. ", "date": "2019.05.08", "title": "Култовите исландци GusGus с грандиозен концерт в София на 10-ти май!"}
{"url": "https://www.actualno.com/moresport/trevojna-informacija-za-kubrat-pulev-predi-izslushvaneto-za-licenza-mu-news_746953.html", "text": "  Промоутърът на румънския боксьор Богдан Дину - Богдан Мушат сподели доста тревожна информация преди изслушването на Кубрат Пулев пред Атлетическата комисия на щата Калифорния на 14 май.     Според него председателят на въпросната комисия е изразил мнение, че българинът е използвал много непозволени удари срещу Дину и е трябвало да бъде .   Както вече е ясно, на 14 май ще стане ясно дали лицензът на Кобрата в Калифорния ще бъде върнат, след като репортерката го обвини в нежелана целувка. След това и Дину подаде жалба, че българинът е постигнал нечестна победа.\r\n\"След боя с Кубрат Пулев разговарях с шефа на Калифорнийската атлетическа комисия. Той бе изненадан от факта, че Богдан се е изправил след първия нокдаун.  След толкова неправомерни удари от съперника. Каза ми, че ако е бил останал на пода, то съдията е трябвало да го обяви за победител след дисквалификация\", заяви Мушан пред prosport.ro.\r\nКакво очаква да се случи Мушат вижте в .   ", "date": "2019.05.08", "title": "Тревожна информация за Кубрат Пулев преди изслушването за лиценза му"}
{"url": "https://www.actualno.com/curious/stana-jasno-imeto-na-novorodenoto-kralsko-bebe-news_747058.html", "text": "  След като представиха първородния си син на кралицата, принц Хари и съпругата му Меган обявиха и как ще се казва – .     Щастливите родители показаха на света своя син в залата „Св. Георги” на замъка Уиндзор. „Това е магия! Невероятно е. Аз имам двамата най-добри мъже на света. Наистина съм много щастлива”, обяви Мегън, предаде bTV.   Херцогинята на Съсекс каза, че бебето е много спокойно.\r\nНа въпрос на кого прилича, принц Хари коментира, че все още е трудно да се каже.  Името Арчи е от английски произход и има две значения: \"истинска смелост\" и \"красив, интелигентен\". Пълното име Арчи е Арчибалд и има немски корени, пише БГНЕС.\r\nЕкспертът по история на кралското семейство, д-р Джонатан Спенглер, отбеляза, че при раждането си сегашната кралица, както и синът на принц Хари, е била седмата по ред за заемане на трона. Тя е родена в семейството на втория кралски син, така че никой не е мислил, че тя някога ще заеме трона. Но тъй като чичо й Едуард VIII абдикирал, баща й Георг VI се изкачил на трона. След смъртта му Елизабет наследила короната. Въпреки това, историкът не вярва, че първородният син на принц Хари някога ще се издигне на трона, освен ако не настъпи \"династичен преврат\".", "date": "2019.05.08", "title": "Стана ясно името на новороденото кралско бебе"}
{"url": "https://www.actualno.com/balkani/aleksis-cipras-objavi-namaljavane-na-danycite-news_747073.html", "text": "  Министър-председателят на Гърция Алексис Ципрас обяви намаляване на данъците върху храните и енергията, както и откупуването на част от дълга на държавата от Международния валутен фонд. Това предава радио „Свободна Европа“, цитирано от агенция \"Фокус\".     „Тези мерки са насочени към гърците, да почувстват възстановяването на икономиката възможно най-скоро\", поясни Ципрас при обявяване на решението.   Икономиите, наложени от правителство на Ципрас, позволиха на Гърция да изплати заем от 3,6 млрд. евро към МВФ. През август миналата година южната ни съседка официално излезе от международните спасителни програми, но продължи да укрепва контрола на кредиторите.", "date": "2019.05.08", "title": "Алексис Ципрас обяви намаляване на данъците"}
{"url": "https://www.actualno.com/balkani/albanskijat-parlament-izbra-nov-zam-predsedatel-i-predsedateli-na-komisii-news_747080.html", "text": "  След попълване на повече от половината депутатски места, от които се отказаха депутатите от обединената опозиция, на тяхно място дойдоха техни съпартийци, които се намираха по-долу в кандидатските листи. На днешното заседание албанският парламент избра нов подпредседател, както и председатели и заместник-председатели на парламентарни комисии, предаде БГНЕС.     От днес подпредседател на парлaмента е Мислим Мурзи, който идва на мястото на Еди Палока от Демократичената партия (ДП), а координаторът на новата депутатка група на същата партия, Рудина Хайдари, е избрана за председател на парламентарната комисия за евроинтеграция.   Депутатите от Демократичната партия и Социалистическото движение за интеграция бяха избрани за председатели на още две парламентарни комисии - по социалните въпроси, т.е. на здравеопазването, докато техни съпартийци са избрани за заместник-председатели на четири парламентарни комисии.\r\nВ парламента досега са попълнени почти 70% от депутатските мандати на опозицията, т.е. 37, като в парламента има 116 депутати от общо 140.  Тези, които се съгласиха да влязат в парламента, не са пощадени от различни обиди от страна на родните им партии, които ги наричат предатели. ", "date": "2019.05.08", "title": "Албанският парламент избра нов зам-председател и председатели на комисии"}
{"url": "https://www.actualno.com/balkani/turskata-opozicija-iska-anulirane-na-prezidentskite-i-parlamentarnite-izbori-ot-2018-g-news_747061.html", "text": "  Основната опозиционна партия в Турция - Републиканската народна партия (РНП) на Кемал Кълъчдароглу - поиска анулиране на резултатите от президентските и парламентарните избори от 2018 година. Това съобщава германският национален ежедневник Die Frankfurter Allgemeine Zeitung, цитиран от агенция \"Фокус\".     От редакцията припомнят, че на миналогодишните избори Реджеп Тайип Ердоган бе преизбран на президентския пост.   Реакцията на РНП е във връзка с решението на Висшия избирателен съвет да касира кметските избори в Истанбул. Управляващата \"Партия на справедливостта и развитието\" внесе съответното искане след поражението във вота от 31 май. Решението на избирателната комисия беше критикувано в международен план.\r\nПрипомняме, че новите избори за кмет са насрочени за 23 юни.  ", "date": "2019.05.08", "title": "Турската опозиция иска анулиране на президентските и парламентарните избори от 2018 г."}
{"url": "https://www.actualno.com/healthy/otpadat-ogranichenijata-za-priem-i-lechenie-v-detskata-bolnica-v-sofija-news_746948.html", "text": "  Няма да има ограничения при приема и лечението на деца в специализираната педиатрична болница в столицата. Няма да има и лимит за изследване с ПЕТ скенер и ядрено магнитен резонанс за онкоболни пациенти, за които досега се правеше изследване със , реши на днешното си заседание Надзорният съвет на Националната здравноосигурителна каса (НЗОК).     Отпада ограничението за легла по клиники в детската болница \"Проф. д-р Иван Митев\", заради което преди седмица медиците и настояваха за отпадане на лимитите, специален статут на лечебното заведение и увеличаване на цените на клиничните пътеки. Те бяха недоволни и от и недостига на медицински сестри.\r\n\"Няма да се контролира броят на леглата по клиники и отделения и всяко дете, прието в педиатрията, може да се лекува от екипа на в широк аспект, независимо в коя клиника и в кое отделение работи съответният специалист. Ако има проблем със заплащането на дейността и определените от Надзорния съвет на НЗОК по предложение на Районната каса параметри и лимити, ръководителят на лечебното заведение може да заяви необходимост от увеличаване на тези стойности и параметри\", обясни председателят на Надзорния съвет на Здравната каса д-р Жени Начева.   Промяната на цените на клиничните пътеки се очаква да стане след среща с Българския лекарски съюз следващата седмица. За целта се отделят 50 милиона лева от резерва на НЗОК.  В срок до 3 месеца Министерството на здравеопазването ще намери вариант за осигуряване на липсващия изотоп за специфично изследване за доказване на метастази при онкоболни, съобщи още Начева. Дотогава болните ще се изследват с ПЕТ скенер или ядреномагнитен резонанс без ограничение.\r\n\"Надзорният съвет взе принципно решение, че ще подкрепи финансирането на дейности, свързани с лечение на онкоболни лица, когато се налага това специфично изследване, и всички методи на високотехнологично лечение, които са свързани с него\", каза председателят на НЗОК.\r\nМинистерството на здравеопазването търси и друг търговец за внос на липсващия изотоп.    ", "date": "2019.05.08", "title": "Отпадат ограниченията за прием и лечение в детската болница в София"}
{"url": "https://www.actualno.com/balkani/rusija-kritikuva-sporazumenieto-ot-prespa-news_746936.html", "text": "  Посланикът на Русия в Гърция Андрей Маслов разкритикува , заявявайки, че Западът дестабилизира Балканите, като подтиква Северна Македония към НАТО.     \"През последните години ние сме свидетели на усилията на някои страни да създадат ново статукво, което няма да се основава на международното право, а на създадените от тях правила, които те на свой ред представляват като гледна точка на международната общност,\" заяви Маслов пред телевизия ERT, цитирана от БГНЕС.   \"Ние отхвърляме твърдението, че Русия, както се  твърди, иска да разшири влиянието си на Балканите\", каза Маслов, добавяйки, че Москва се интересува само от развиването на двустранни връзки с балканските страни \"до степен, в която те също искат да направят това\".\r\nКоментирайки нарастващото напрежение в Източното Средиземноморие на фона на плановете на Турция за сондажни операции в изключителната икономическа зона (ИИЗ) на Кипър, Маслов изрази надежда, че всички страни ще се въздържат от действия, които биха могли да засилят напрежението и да създадат нови пречки за постигане на мирно споразумение за разделения остров.  \"Ние сме загрижени за ескалацията на напрежението в Източното Средиземноморие\", каза Маслов. „Считаме, че всяка икономическа дейност трябва да отговаря на международното право“, добави той.", "date": "2019.05.08", "title": "Русия критикува Споразумението от Преспа "}
{"url": "https://www.actualno.com/business/kzp-za-2-godini-jalbite-sreshtu-onlajn-tyrgovci-sa-se-udvoili-news_746965.html", "text": "  До момента са се регистрирали 11 000 онлайн търговци в България, продължаваме работа по защита на потребителите при продажби от разстояние. Това каза председателят на Комисията за защита на потребителите (КЗП) Димитър Маргаритов по време на представяне на доклада за дейността на регулатора за 2018 г. пред парламентарната комисия по икономическа политика и туризъм, предаде Агенция „Фокус“.     „Специално си позволявам да обърна внимание върху онлайн търговията, защото ще дам информация за още едно число, което не се съдържа в този доклад. Ако през 2016 г. ние сме получили около 2000 жалби за онлайн покупки, то през миналата 2018 г. това са близо 4000 жалби. Само за 2 години броят на жалбите подадени срещу онлайн търговци се е удвоил. Нещо, което не забелязваме по отношение на нито един друг от сегментите на пазара, които контролираме“, заяви Маргаритов.   По думите му едно от обясненията е, че по данни на НСИ всяка година пазаруващите онлайн нарастват с около 30%, а със същата цифра се увеличават и електронните магазини, регистрирани в България.\r\n„До момента от началото на годината тече този процес и би трябвало да приключи до края на юни за задължителната регистрация в Министерство на финансите на всички онлайн търговци, които извършват дейност на територията на Република България. До момента са се регистрирали 11 000“, посочи Маргаритов.  Той подчерта, че КЗП продължава активно да работи със своята специализирана структура за защита на правата на потребителите при продажби от разстояние. По отношение на стоките, Маргаритов уточни, че общо със заповеди, които са издадени през този период 124 стоки са забранени за продажба, а за 58 вида стоки са били временно спрени, докато се установи дали разполагат с необходимите сертификати и документи.", "date": "2019.05.08", "title": "КЗП: За 2 години жалбите срещу онлайн търговци са се удвоили"}
{"url": "https://www.actualno.com/politics/sydyt-ne-schita-che-trjabva-da-se-pravi-proverka-izvyn-grao-dali-peevski-moje-da-e-evrodeputat-news_746974.html", "text": "  Дали депутатът от ДПС Делян Пеевски реално е живял в България или в друга страна-членка на Европейския съюз се оказа въпрос, който не е от решаващо значение за участието на Пеевски на евроизборите. Припомняме, че Пеевски е номер 2 в евролистата на ДПС.     По сигнал на Гражданско сдружение „Боец“ съдът разгледа казуса – реално живял ли е Пеевски в ЕС през последната половин година. Това е задължително условие за всеки кандидат за европейски депутат, а съмнения дали депутатът от ДПС е живеел постоянно в ЕС има и предвид информацията – на база резервациите за самолетни полети. \"Боец\" се обърна към съда, след като ЦИК също отхвърли хипотезата за недопускане на Пеевски на евроизборите, а от сдружението казват, че от отговора на ЦИК не се разбира направена ли е проверка къде е живял депутатът за посочения период и че всъщност ЦИК не отговаря по същество.   От ЦИК обаче посочват, че са направили справка в ГРАО къде е живял Пеевски и че самият депутат подал декларация къде е живял, като не са открити нередности. Адвокат Николай Хаджигенов, който защитаваше позицията на \"Боец\", е поискал справка от граничните власти, митниците, летище София, НСО и външното министерство на ОАЕ за пътуванията на депутата, но това не е направено, защото \"... , а проверката на Главна дирекция \"ГРАО\" е относно съответствието на декларираните обстоятелства с изискванията да имат постоянен адрес в Република България и да са живели най-малко през последните 6 месеца в Република България или в друга държава-членка на Европейския съюз \", пише в мотивите на съда. Всъщност, според ВАС да си живял поне 6 месеца в ЕС означава  да имаш адресна регистрация по постоянен адрес и по настоящ адрес на територията на България или в друга държава-членка на Европейския съюз – а Пеевски отговаря на това условие.\r\n\"До дни ще изпратим официално писмо до АЛДЕ (Алианс на либералите и демократите за Европа – политическата група в която членува ДПС в ЕП), като ще ги запознаем с казуса \"Пеевски\" и ще изискваме от тях реакция и коментар\", заканват се от \"Боец\".  ", "date": "2019.05.08", "title": "Съдът не счита, че трябва да се прави проверка извън ГРАО дали Пеевски може да е евродепутат"}
{"url": "https://www.actualno.com/art/izlojba-na-anton-antonov-v-galerija-sezoni-news_746978.html", "text": "  Художникът Антон Антонов открива изложба в Галерия \"Сезони\" (ул. \"Кракра\" 2А). Експозицията ще бъде открита от 18.30 на 14 май и ще бъде в галерията до 29 май. А темата е \"Голото тяло\", като Антонов ще представи 25 картини, рисувани в различно време, но обединени от заглавието. Ето какво заяви художникът по повод изложбата:      \"Голото тяло\", не като самоцел, а като път към човека, неприкрит, беззащитен, уязвим и сам. Също и възможност за екстаз и полет.Това е опит за портрет на човека, такъв, какъвто е, не какъвто желае да бъде. Обикновено  голотата я свързваме с еротиката, но в тази изложба тя е път и размисъл за съкровеното и често непознато друго наше тяло. Мислим, че го познаваме, а истинността за него ни плаши, защото нашето съзнание гради и багри един измислен образ. Голото ни тяло е мярка и отправие в усилието да постигнем кратка хармония между тленност и духовна жар вътре в нас.\"  Антон Антонов започва художническите си изяви още на 15-годишна възраст в читалището в Дряново, където преминава детството му. Първата изложба като професионален художник е през 1989 година в Сливен. От тогава до днес има около 40 самостоятелни изяви. Гостувал е в галерии в много български градове, както и в Германия, Полша, Австрия, Словакия, Франция и други. Негови творби са притежание на колекцията на Кметството в град Шизуока, Япония, на колекцията на Токийския Университет в Япония, на Кметството в град Чешка Будьовице, на музеи и галерии в страната, както и на редица частни колекции в Германия, Италия, Гърция, Франция, Белгия, Португалия, Испания, Холандия, Швейцария, Англия, Китай, Република Турция, Република Южна Африка, Япония, Съединени Американски Щати.  Днес Антон Антонов продължава да живее и твори в Дряново, където се вдъхновява от природата и историята. Разказва как приятелите му често се шегуват, че в много от пейзажите му се вижда баира на „Боруна“ – местност над Дряновския манастир, от която се открива приказна гледка. Често пътува за участния в чужбина, за да се върне отново в планинското градче, където, по думите му, цялата природа е неговото ателие.", "date": "2019.05.08", "title": "Изложба на Антон Антонов в галерия \"Сезони\""}
{"url": "https://www.actualno.com/europe/ukrajna-njama-da-priznae-ruskite-pasporti-v-separatistkite-teritorii-news_746927.html", "text": "  Украйна зави, че няма да признае руските паспорти на украинските граждани в окупираните територии, сравнявайки ги с нацистки документи.     „Тези паспорти ще бъдат счетени за нелегални”, заяви премиерът Володимир Гройсман по време на правителствена среща.   „Ние никога няма да признаем никакъв вид гражданство, което е наложено от страната агресор. Това е както Нацистка Германия създаваше документи за самоличност за Аушвиц за някои определени хора”, добави Гройсман, цитиран от БГНЕС.\r\nУкраинците с руски паспорти няма да могат да преминават през границата и да използват украинската територия.  Същото правило ще се отнася и за руснаци, които са получили паспортите си в центровете за документи в сепаратистките републики, предупреди Гройсман.\r\nГоворителят на Кремъл Дмитрий Песков заяви, че Русия „ще продължи да издава паспорти на тези граждани, които искат и които попадат под президентския указ”, който Владимир Путин подписа през април.   С него става по-лесно за хората живеещи в източноукраинските сепаратистки територии да получат руски паспорти.    ", "date": "2019.05.08", "title": "Украйна няма да признае руските паспорти в сепаратистките територии "}
{"url": "https://www.actualno.com/blagoevgrad/kmetyt-na-blagoevgrad-s-pyrva-kopka-na-detska-gradina-news_746955.html", "text": "  Благоевград скоро ще има нова сграда на детска градина. Проектът ще бъде част от вече съществуващата детска градина \"Вечерница\" и е финансиран чрез евро пари. Събитието за първата копка премина както с присъствието на кмета на града д-р Атанас Камбитов, така и с други представители на общинската администрация:     \"Това е поредната първа копка по европейски проект, който реализира Община Благоевград. Стойността на обекта е около . Искам да подчертая, че проекта е с Национално финансиране, което означава, че сумата е от Националния бюджет и Община Благоевград не дава средства\" - заяви развълнувано кметът, докато преди направата на първата копка. \r\nОбщата реализация на проекта за обновяване и модернизация на образователната инфраструктура в Благоевград е на стойност . В него ще бъдат ремонтирани и две училища: Трето основно училище „Димитър Талев” и 5 СУ „Георги Измирлиев” в града. Очаква се и промяна в сградата на Националната хуманитарна гимназия \"Св.св. Кирил и Методий\".  Новата сграда в детската градина се очаква да бъде готова до месец септември. Ще бъдат изградени и нови детски площадки, както и пространства за отдих и игра на децата. В края на церемонията за първа копка децата от подготвителните групи на ДГ №8 „Вечерница“ представиха мажоретен танц, като показаха много талант, усърдие и синхрон.", "date": "2019.05.08", "title": "Кметът на Благоевград с първа копка на детска градина"}
{"url": "https://www.actualno.com/business/telecom-albania-oficialno-e-na-spas-rusev-i-elvin-guri-news_746982.html", "text": "  Продажбата на Telecom Albania приключена, а новият собственик е компанията \"Албания Телеком Инвест\" АД на българския бизнесмен Спас Русев и популярния инвеститор Елвин Гури. Досегашният собственик OTE информира, че окончателно е продал всичките си дялове в албанския оператор.      е получила необходимото одобрение и от антимонополния регулатор в Албания.   B ĸpaя нa минaлaтa гoдинa Русев , надделявайки над сръбски, турски и гръцки компании. В края на март 2019 г. той получи от OTE за покупката на телекома. \r\nБизнесменът преговаря от есента на 2018 г. за албанския телеком, като в края на декември стана ясно, че е спечелил търга за него. Негови партньори са инвеститорът от албанския произход Елвин Гури и съпругата му и бивш зам.-председател на Комисията за финансов надзор – Ралица Агайн-Гури.  Дружеството e втopият нaй-гoлям тeлeĸoм oпepaтop в бaлĸaнcĸaтa cтpaнa и пъpвият мoбилeн oпepaтop в Aлбaния, стартирaл дeйнocт пpeз 1995 г. През 2000 г. компанията става част от OTE Group - водещия телеком в Гърция, опериращ под марката Cosmote (дружеството притежаваше и българския мобилен оператор Globul). От 10 години гръцката компания е част от Deutsche Telekom.\r\nПо същото време Cпac Pyceв стана aĸциoнep във \"Bивaĸoм\", след ĸaтo през 2009 г. пpидoби дял oт 46% в ĸoмпaниятa.", "date": "2019.05.08", "title": "Telecom Albania официално е на Спас Русев и Елвин Гури"}
{"url": "https://www.actualno.com/europe/lavina-zatrupa-ruski-turisti-v-altaj-news_746969.html", "text": "  Седем туристи са изчезнали след падане на лавина в планините на руския регион Алтай в Сибир и се смятат за , съобщи днес местният клон на министерството на извънредните ситуации, което изпрати екип от спасители на местопроизшествието, предаде Франс прес.     Група от 9 души е била застигната от лавина в понеделник в \"Чуйските Алпи\" - планинска верига в Алтай, регион в южната част на Сибир, близо до границите с Монголия, Китай и Казахстан.   Двама оцелели са се добрали сами днес до село и са съобщили на властите, каза ръководителят на спешните служби в Алтайския край Андрей Бурлаков.\r\n\"Когато лавината е твърде голяма, операциите по издирване и спасяване може да отнемат известно време\", посочи Бурлаков.  Жертвите са били опитни туристи, които се изпълнявали сложен преход, одобрен от властите, обяви техният инструктор Владимир Юдин посочва, че ще трябва да се изчака до лятото, за да се проведе сериозно издирване в района.\r\nИнструкторът добави, че планинарите са били част от група, пристигнала от Новосибирск - най-големия град в Сибир.   ", "date": "2019.05.08", "title": "Лавина затрупа руски туристи в Алтай"}
{"url": "https://www.actualno.com/politics/nahodishtata-jablanica-i-nanovica-s-nov-koncesioner-news_746871.html", "text": "  Дружеството „Биоминерал” ООД е новият концесионер на находищата „Ябланица” и „Нановица“, от които се добиват скалнооблицовъчни материали – варовици. Това реши правителството, одобрявайки поисканата от предишния концесионер промяна. Находище „Ябланица“ се намира на територията на едноименната община, област Ловеч, а находище „Нановица“ се намира в същата област, в община Тетевен. Двете концесии са предоставени през август 2007 г. на „Седимент приват“ АД за 25 години. С днешното правителствено решение правата и задълженията по предоставените концесии се прехвърлят изцяло на „Биоминерал“ ООД, гр. Ябланица.     Възможността за прехвърляне на права и задължения по предоставена концесия е регламентирана в чл. 25, ал. 2 от Закона за подземните богатства. Министерският съвет реши също да бъде отправено предложение до новия концесионер за промяна на клаузите на концесионните договори, които уреждат предоставянето на банкова гаранция. До момента исканата банкова гаранция покриваше 50% от паричните задължения на концесионера. След измененията тя ще се отнася 100% за всички (не само за паричните) задължения, свързани с изпълнението на концесионните договори. След въвеждането на по-широк обхват на банковата гаранция, вноските за рекултивация също ще бъдат финансово обезпечени с нея.   Съгласно друго решение на правителството, с 5 години ще бъде удължен срокът на концесионния договор за добив на оловно-цинкови руди от находище „Джурково“, Пловдивска област. Промяната е по искане на концесионера. Със същото решение на Министерския съвет се предвиждат и изменения по отношение на концесионното плащане и банковите гаранции за изпълнение на задълженията на концесионера. Целта е договорът да бъде приведен в съответствие с действащото към момента законодателство. Министърът на енергетиката е оправомощен да сключи с концесионера - „Лъки Инвест“ АД, допълнително споразумение към концесионния договор, който е сключен през 2000 г. за срок от 9 години. През 2008 г. първоначално определеният срок е продължен с 10 години.", "date": "2019.05.08", "title": "Находищата \"Ябланица\" и \"Нановица\" с нов концесионер"}
{"url": "https://www.actualno.com/showbusiness/ivo-arykov-snima-serial-s-kyvanch-tatlytu-snimka-news_746886.html", "text": "  Иво Аръков, когото зрителите познават от българските сериали на \"Скъпи наследници\", \"Фамилията\", както и от седмичното предаване \"Мармалад\",      \"Получих предложението благодарение на прекрасното ми партньорство с bTV и нямам търпение да се включва и в други подобни проекти. Турските продукции са много мащабни, при тях се работи със замах и с голяма свобода. Срещнах страхотни професионалисти, а Къванч Татлъту е изключително талантлив и добър човек, с когото станахме приятели\", коментира Иво Аръков.    Сериалът \"Ирония на съдбата\" е криминална драма, в която героят на Къванч Татлъту е полицай, решен да се справи с лошите. По пътя към целта той се сблъсква с руски мафиот, в когото се превъплъщава Иво Аръков. Първоначално плановете на продуцентите са да ангажират Аръков с малка роля, но след първите снимки и силното одобрение на екипа тя става по-голяма. В Истанбул го очакват още изненади – той получава сценариите едва на сутринта на всеки снимачен ден, но въпреки това се справя отлично, включително с репликите на турски език.  ", "date": "2019.05.08", "title": "Иво Аръков снима сериал с Къванч Татлъту (СНИМКА)"}
{"url": "https://www.actualno.com/europe/francija-ne-spira-da-prodava-oryjija-na-sauditska-arabija-news_746861.html", "text": "  Френското правителство потвърди, че нова пратка с оръжие ще се насочи към Саудитска Арабия, въпреки твърденията, че Рияд използва оръжията във войната в  Йемен.     Министърът на отбраната Флоранс Парли заяви пред телевизията BFM, че оръжията ще бъдат натоварени на саудитски кораб, който ще пристигне в сряда във френското пристанище Хавър.   Тя отказа да идентифицира видовете оръжия, но повтори позицията на Франция, че те са били използвани само за отбранителни цели от Саудитска Арабия, откакто започна своята офанзива в Йемен през 2015 г.\r\n\"Доколкото е известно на френското правителство, нямаме никакви доказателства, че жертвите в Йемен са резултат от използването на френски оръжия\", каза Парли.  Върху правителството нараства натискът, след като разследващият новинарски сайт Disclose  извади наяве миналия месец класифицирана военна бележка с подробности за използването на френски танкове и артилерия във войната срещу бунтовниците хусити.\r\nОповестява се, че новата пратка включва осем монтирани на камиони гаубици „Сезар“,  въпреки че правителствен източник съобщи на AФП тази седмица, че такива оръдия не са част от доставката.   Правозащитни организации обвиняват Париж в съучастие във войната срещу цивилното население в Йемен, в която около 10 000 души са били убити и милиони са изправени на ръба на гладна смърт.    Франция, която е на трето място по износ на оръжие в света, гледа на Саудитска Арабия и Обединените арабски емирства като на основни клиенти и се съпротивлява на натиска да прекрати продажбите на оръжие на страните от Персийския залив.\r\nТя прави това в контраст с Германия, която през октомври отмени доставката на оръжие за Саудитска Арабия.", "date": "2019.05.08", "title": "Франция не спира да продава оръжия на Саудитска Арабия "}
{"url": "https://www.actualno.com/lovech/registriraha-ostyr-virusen-hepatit-a-v-lovech-news_746879.html", "text": "  През месец април и до момента е регистриран взрив от остър вирусен хепатит тип \"А\" на територията на град Ловеч, съобщават от РЗИ-Ловеч.     В инфекциозното отделение на МБАЛ “Проф. П. Стоянов” АД град Ловеч в периода 02.04.2019-08.05.2019 година са лекувани с диагноза остър вирусен хепатит тип \"А\" 5 лица. В същия период постъпва за лечение лице със същата диагноза в инфекциозна клиника Плевен и друго лице в Инфекциозна болница на София.\r\nНастанени в ЦНСТ бл.5 “Надежда” в Ловеч са трима от заболелите, които учат в Помощно училище “Васил Левски”, Ловеч. От училището са заболели още трима ученици и един възпитател от същото учебно заведение. Всички са с доказани антитела срещу вирусен хепатит тип \"А\".\r\nНякои от децата са с ментални затруднения, физически и умствени отклонения. Клиничните оплаквания са типични и почти еднакви при всички – безапетитие, отпадналост, сънливост, висока температура, тъмна урина и иктер.  Оформени са 6 заразни огнища до момента – ЦНСТ-5 от гр. Ловеч с 28 контактни, ПУ „Васил Левски” гр.Ловеч с 55 контактни и 4 семейни огнища – 1 в гр. Ловеч с 1 контактен, 1 в с. Радювене с 2-ма контакти и 2 семейни огнища в гр. Угърчин със съответно 4 и 8 контактни. Семействата от Радювене и Угърчин живеят при крайно лоши битови условия.\r\nПредприетите и разпоредени противоепидемични мерки са:\r\n- Издадени са общо 4 предписания за провеждане на задължителни хигиенни и противоепидемични мерки до управителя на ЦНСТ и директора на Помощното училище относно мерки по отношение на контактните-изследвания и медицинско наблюдение от обслужващия ОПЛ; по отношение на провежданите дезинфекции, хранене и изпиране на бельото в ЦНСТ 5;       - Организация на профилактичните изследвания на контактните чрез личните лекари;\r\n- Осигурени и предоставени здравно-образователни материали;\r\n- Кореспонденция с кмета на община Ловеч и началника на РУО за създадената епидемична ситуация в ЦНСТ и Помощно училище “В. Левски”;\r\n- Насочена проверка в ЦНСТ 5 за контрол по изпълнение на предписаните мерки.", "date": "2019.05.08", "title": "Регистрираха остър вирусен хепатит \"А\" в Ловеч"}
{"url": "https://www.actualno.com/balkani/opozicijata-v-turcija-iska-anulirane-na-prezidentskite-i-parlamentarnite-izbori-news_746873.html", "text": "  Опозиционната Републиканска народна партия планира да внесе иск във Висшата избирателна комисия (ВИК) на Турция за анулиране на изборите за президент и парламент от 24 юни миналата година, съобщава турската телевизия НТВ.     Инициативата обяви представителят на НРП във ВИК Хадими Якупоглу. Той припомни, че от изборния регулатор, който разпореди те да бъдат повторени на основание, че е имало нередности при съставянето на избирателните комисии.\r\nПо думите на Якупоглу това е засегнало всичките 39 избирателни района на Истанбул, поради което партията ще поиска да бъдат анулирани и изборите за общински съвети и кметове.   С мотив, че същият метод за съставяне на избирателни комисии е бил приложен и на предишните избори, опозицията ще поиска анулиране и на президентските и парламентарни избори от 24 юни 2018 г., посочи още той.  \"Духът излезе от бутилката\", коментира представителят на Републиканската народна партия.\r\nВисшата избирателна комисия отмени в понеделник резултатите от изборите за кмет на Истанбул, произведени на 31 март, на които кандидатът на управляващата Партия на справедливостта и развитието Бинали Йълдъръм от опозиционната Републиканска народна партия.\r\nВИК се произнесе в полза на партията на президента Реджеп Тайип Ердоган, която , твърдейки, че вотът е бил белязан от нередности.    ", "date": "2019.05.08", "title": "Опозицията в Турция иска анулиране на президентските и парламентарните избори"}
{"url": "https://www.actualno.com/curious/2-te-zodii-koito-imat-goljam-strah-ot-obvyrzvane-news_746876.html", "text": "        Има две зодии, които изпитват особен страх към обвързване и това са:    Телците са много привързани към дома и семейството, за това често се страхуват да излязат от вкъщи и да заживеят с друг човек. Наранявани са много и това също е сериозна причина да нямат доверие на новите хора в живота си. Колебливи са, премислят много всяко решение и все им се струва, че не са взели най-правилното. Когато един човек се появи в живота им, те инстинктивно се отдръпват назад и очакват сериозни заявки за преданост и почтеност.   Поставят избраника си на сериозни изпитания и никога не допускат в живота си хора, за които имат съмнение, че не са искрени с тях. Страхът от обвързване на Телците е сериозен проблем за тях и трябва да се появи някой много търпелив и честен човек, който да ги накара да повярват, че са на сигурно място в техните ръце.        ", "date": "2019.05.08", "title": "2-те зодии, които имат голям страх от обвързване"}
{"url": "https://www.actualno.com/cinema/doza-shtastie-shte-zavladee-golemite-ekrani-u-nas-ot-8-mi-noemvri-news_746812.html", "text": "  Първият, но изключително искрен пълнометражен филм на Яна Титова, посветен на търсенето на щастието, ще има своята официална премиера по кината у нас на 8-ми ноември. Завладяващата истинска история за зависимостта, която стои в основата на лентата “Доза щастие”, дава един проникновен и същевременно вдъхновяващ поглед към личните битки на едно младо момиче и изпитанията, с които силата на волята се сблъсква отново и отново.     Още началните кадри от официалния трейлър на “Доза щастие”, който беше разпространен по-рано днес, се открояват със своята различна филмова атмосфера и собствен кинематографски почерк. Към вече обявения актьорски състав, в който влизат любими имена на безспорни млади таланти като Александър Алексиев (“Възвишение”) и Димитър Николов (носител на тазгодишната Награда за Полет в изкуството “Стоян Камбарев”), се добавят още някои от най-любопитните и многопластови артисти у нас. Режисьорът Яна Титова не се ограничава в творческите провокации и поверява главната роля в продукцията на завършилата актьорско майсторство в Лондон Валентина Каролева, която приема предизвикателството и се превъплъщава в ролята на своята майка, Весела Тотева. Към подбора от таланти се присъединява магнетичният Иван Бърнев, познат от емблематични роли в киното и театъра. Освен него зрителите ще видят и Ирмена Чичикова с нейното завладяващо присъствие, което ѝ носи театралната награда Икар и множество роли в български и чужди продукции, сред които във филма “Не ме докосвай”, спечелил “Златна мечка” на филмовия фестивал “Берлинаре” през 2018 г.  Ролята на сестрата на Весела играе младата Лидия Инджова, позната от сериалите “Недадените” и “Дяволското гърло”, и получила световно признание, благодарение на факта, че белгийската продукция “Зов за помощ” с нейно участие беше номинирана за Оскар в категорията “Най-добър късометражен филм” на тазгодишната церемония на Академията.\r\nЗа нелеката задача да изиграят майката и бащата на Весела във филма “Доза щастие” са избрани едни от любимите актьори от малкия екран и сцената – Силвия Лулчева и Васил Бинев, които умело допринасят за силното и дълбоко емоционално въздействие. Към екипа от обичани артисти кадрите от трейлъра добавят и носителката на Икар за цялостно творчество Илка Зафирова, с нейното емблематично и незаменимо присъствие.\r\nСилно се отличава операторската работа на Мартин Балкански, снимал редица български и международни продукции и допринесъл за впечатляващата и завладяваща атмосфера на първите официални кадри от вдъхновяващата и красива история на “Доза щастие”. Сценарият на филма, който излиза по кината на 8-ми ноември, е дело на Яна Титова и е базиран на книгата на Весела Тотева “Падение и спасение”. Продуценти са bTV Studios и NO BLINK Studio в лицето на Александър Алексиев и Николай Стоичков.    ", "date": "2019.05.08", "title": "ДОЗА ЩАСТИЕ ще завладее големите екрани у нас  от 8-ми ноември"}
{"url": "https://www.actualno.com/prasspress/pylzjashta-kvadratura-news_746874.html", "text": "  Премиерът Бойко Борисов сподели с терапевта си, ще се страхува от пълзяща диктатура и военен преврат.     Терапевт му е българския народ - Борисов споделя виденията си с нас и очаква разбиране. Всички ние носим отговорност за нашия пациент, защото ние го направихме най-важния човек в държавата за десетилетия и ние го оставихме да проектира фантазмите си пряко върху действителността.\r\nКварталният фантазьор не е опасен и дори е забавен, но когато кварталният фантазьор има инструменти да отпуска въображението си пряко върху главите ни, за всички нас става особено важно да вкараме малко ред в тая глава.\r\nПоследната тенденция в тази глава е, че вместо пълзящата квадратура . Поради учудването и у най-доверчивите - как точно опозицията може да наложи диктатура? - Борисов обясни, че страховете му идват от поведението на държавния глава, който призова генералитета да поеме отговорност.  Военен преврат не е хептен вероятен в скоро време, но както казахме - към фантазии на такова високо ниво трябва да се отнасяме предпазливо и с разбиране.\r\nСамо че колкото и разбиране да проявяваме, фантазията си остава фантазия, а 200 квадрата тераса са си 200 квадрата тераса - независимо дали си ги декларирал.\r\nС големи недекларирани тераси се оказаха сума важни хора. Един от най-важните е шефът на Антикорупционната комисия , който трябва да лови корумпираните, а вместо това за кратко време успя да извади четири различни цени за тризонета си и огромната тераса, която не е негова, а обща, но я ползва само той и е пълна с незаконни постройки. с тенденция към оставка, но затова пък има още по-голяма тераса.    От терасата на вицепремиера и военен министър биха могли да излитат хеликоптери - ако не беше остъклена.\r\nТака че премиерът може да вижда пълзяща диктатура, ние виждаме пълзяща арматура и бетон или както казват строителните фирми - пълзящ кофраж.\r\nКъм пълзящия кофраж прибавяме асансьор, който пълзи \"на частно\" и получаваме образа на Цветан Цветанов, който с годините придобива все по-малко апартаменти, но пък е с размерите на малко РПУ.\r\nДруга красива схема с пълзящата квадратура е строежът на \" \" с европейски пари по проекти, като къщите никога не заработват като туристически спални, защото собствениците им си ги харесват за тях си.\r\nНа такава къща е собственик бившият вече зам.-министър на икономиката , както и свекърът на . Заради тези два случая главният прокурор разпореди проверка на всички такива \"къщи за гости\", но на \"проверки\" сме се нагледали и не сме с бог знае какви очаквания за резултатите. През антикорупционна проверка мина например ковчежникът Владислав Горанов заради публикациите, че живее без пари в суперлукс. : няма проблеми! Числото на доказано некорумпираните расте - до пълната и окончателна победа на здравия морал в здравите сили.     Франсис Фукушима-Хашимото , ", "date": "2019.05.08", "title": "Пълзяща квадратура"}
{"url": "https://www.actualno.com/politics/deputat-ot-obedineni-patrioti-de-fakto-iska-vyrhu-duni-da-se-stroi-no-vnimatelno-news_746885.html", "text": "  Да бъде възможно да се строи върху дюни, \"ако с проекта на Подробния устройствен план и инвестиционния проект е предвидено тяхното опазване и съхранение\". Изключения т.е. никакво строене се допуска само ако става въпрос за обект от национално значение съгласно Закона за устройството на Черноморското крайбрежние (ЗУЧК). Това е внесъл депутатът от \"Обединени патриоти\" Христиан Митев.     Предложението звучи стряскащо на фона на друго предложение на народния представител – ако разположиш палатка или шатра на неохраняем морски плаж, морски плаж за природосъобразен туризъм или прилежащата им акватория без разрешение, глобата да е от 5000 до 10 000 лева или с имуществена санкция от 10 000 до 50 000 лева. Така щяла да се опазва околната среда от замърсяване, включително с неразтворими отпадъци, посочва народният представител.   Друго предложение – ако си сложиш палатка, навес, шатра, заслон върху дюни (бели или сиви), да бъдеш глобяван между 2000 и 5000 лева или с имуществена санкция между 3000 и 10 000 лева. Предложението е аргументирано по следния начин – по-ясно се \"диференцират\" наказанията.\r\nПрипомняме, че в края на март, на минаха промени, с които се забранява опъването на хавлия или на палатка на дюни. Само че глобите са по-малки – от 500 до 1000 лева за хавлия и/или платка, от 1000 до 3000 лева за кемпер или каравана.  Иначе Митев оправдава предложението си за строежи върху дюни със следните аргументи – имало дюни не само по Черноморието, но и по Дунав и притоците му; дюните и бъдещето им не били приоритетни за обществото, защото по приложение от Директива 92/43/ЕИО от 1992 година, одобрена от България, за приоритетни за опазване били определени дюните по крайбрежията на Атлантическия океан, Северно и Балтийско море, Средиземно море и \"континентални дюни\". Освен това, според Митев имало и европейска практика – опазването на дадено местообитание да може да се приложи и съвместно с реализиране на инвестиционно намерение в близост или около местообитанието. Конкретен пример или конкретни приемери не са дадени.", "date": "2019.05.08", "title": "Депутат от \"Обединени патриоти\" де факто иска върху дюни да се строи, но внимателно"}
{"url": "https://www.actualno.com/burgas/den-na-revolucijata-v-hraneneto-se-provejda-v-burgas-news_746809.html", "text": "  Образователната кампания е посветена на правилното хранене. Тя ще се проведе на 17 и 18 май. В нея ще участват 7000 деца от страната, като 800 от тях са от Бургас.     В експоцентър \"Флора\" ще се проведе кулинарна работилничка, която е съпътстваща проява, с участието на децата и техните родители. Лекари-диетолози ще предложат на участниците рецепти за здравословно хранене. Част от тях е включването в храненето на много плодове и зеленчуци. Родителите са водещ фактор в тази насока. Те трябва да отхвърлят от менюто на децата бързите храни и газираните напитки. Тяхната консумация води до различни болести като диабет тип две, затлъстяване, хронични заболявания, метаболитни нарушения.   Революцията на храненето изисква промяна във вредните навици на децата, което може да стане с помощта на родителите.  ", "date": "2019.05.08", "title": "Ден на революцията в храненето се провежда в Бургас"}
{"url": "https://www.actualno.com/varna/vhod-svoboden-i-mnogo-sybitija-v-noshtta-na-muzeite-i-galeriite-vyv-varna-news_746870.html", "text": "  За поредна година морската ни столица Варна ще отбележи Нощта на музеите и галериите. Над 50 разнообразни събития очакват варненци и гости на града в рамките на два дни - 17 и 18 май.     Програмата включва: изложби в музеи и галерии, които ще работят с вход свободен и с удължено работно време, концерти, интересни прожекции и различни събития, свързани с историята на Варна.\r\nВ Нощта на музеите и галериите тази година се включват 60 локации, част от които са варненските музеи. Те ще са с вход свободен на 18 май (събота).\r\nВарненци ще могат да посетят Военноморския музей, Музея за нова история на Варна, Музея на Възраждането и Парк-музей „Владислав Варненчик”. През деня в събота за посещение с вход свободен ще бъдат отворени Археологическият музей и Римските терми. Фестивален автобус ще свързва Парк-музей на бойната дружба – 1444 г. „Владислав Варненчик” с Военноморския музей. Местата извън Варна, които ще бъдат отворени за посещение през деня на 18 май са Побити камъни, Аладжа манастир, Музей на стъклото в Белослав. За пореден път в Нощта ще се включи и етнографски комплекс „Роден край” в с.Тополи. Аквариумът също ще бъде с вход свободен до късните часове на 18 май.  Комплекс \"Морско казино\" също ще отвори врати за посетители, а на 17 май от 18.00часа ще бъде открита изложба „В това време на едно друго място/ Сто години чешки комикс“.\r\nЦялата програма за Нощта на музеите и галериите във Варна може да видите .", "date": "2019.05.08", "title": "Вход свободен и много събития в Нощта на музеите и галериите във Варна"}
{"url": "https://www.actualno.com/politics/ulesnjavat-otchujdavaneto-na-imoti-s-priet-na-pyrvo-chetene-zakon-news_746817.html", "text": "  Парламентът прие на първо четене промени в , свързани с отчуждаването на земеделски имоти. Една от основните цели на законопроекта е .     Според предложените промени в 7-дневен срок от постъпване на искане за отчуждаване на закрито заседание съдът да може да разпореди предварително изпълнение. Искането трябва да е от орган, издал акт за отчуждаване или от инвеститор. Сега срокът е един месец.   Предварителното изпълнение ще се допуска само когато се налага да бъдат защитени особено важни държавни или обществени интереси. Условията за изпълнение са да има влязъл в сила подробен устройствен план и имотът е определен за изграждане на обект с национално значение. Друго условие е имотът да не е единствено жилище на собственика.\r\nСъдът ще определя и парична гаранция, която се дължи от инвеститора. Тя ще бъде до една трета от внесеното обезщетение и ще се внася по сметка на областния управител. Когато бъде внесена гаранцията, инвеститорът ще може да влезе във владение и да получи разрешение за строеж.  С промените отпадат и протоколите, които доказват, че заинтересованите лица не са намерени на адресите. Сега те се подписват от 2 длъжностни лица и един от съседите, за да удостоверят, че отчуждаването се извършва по реда на Административно-процесуалния кодекс. Вносителите посочват, че често съседите отказват да подпишат и това прави невъзможно попълването на протоколите.", "date": "2019.05.08", "title": "Улесняват отчуждаването на имоти с приет на първо четене закон"}
{"url": "https://www.actualno.com/curious/3-te-naj-kompleksirani-zodii-news_746842.html", "text": "        Комплексите на Телците могат да се опишат в учебник по психология. Те не харесват себе си, не вярват във себе си и завиждат на всички, които изглеждат по-добре от тях. Суетни са, спор в това няма. Целият им живот минава в притеснения за външния им вид, дори тогава, когато изглеждат почти безупречно. Комплексите на Телците изключително много им пречат в любовния живот. Несигурността им ги прави истински ревнивци, а това вгорчава живота на половинките им. Колкото и да са млади, колкото и да са красиви, винаги си мислят, че всички останали са по-добри. Вътрешният им страх някой да не вземе мястото им, ги превръща в непоносими партньори. Притесненията на Телците излизат извън всякакви граници и често са предразположени към депресивни състояния. В защитната си реакция на това партньорът им да не изневери, те са тези, които изневеряват, за да докажат пред себе си и другите, че са неустоими.    На пръв поглед Близнаците изглеждат уверени в себе си. Поддържани са, грижат се добре за външия си вид и са доста комуникативни. В сърцевината обаче се крие нещо друго. Близнаците имат сериозни комплекси за успеха си и това, което са постигнали в живота. Чувстват се нереализирани, не харесват пътя, по който са тръгнали и мечтаят за други висини. Липсата на самочувствие относно реализацията в живота им отново пречи на личните взаимоотношения и любовните връзки.       Те търсят партньор със сходни парични възможности и успехи, за да не се комплексират допълнително. За тях е непоносимо да излизат с по-успял човек, защото не биха имали самочувствието да се отпуснат и да бъдат себе си. Притесненията на Близнаците никога не свършват, колкото и нагоре да се изкачат по сълбицата на успеха. Винаги мислят, че не е достатъчно.     ", "date": "2019.05.08", "title": "3-те най-комплексирани зодии"}
{"url": "https://www.actualno.com/europe/turcija-izprashta-i-vtori-sondajen-korab-kraj-kipyr-news_746816.html", "text": "  Турция ще изпрати и втори сондажен кораб в , заяви турският министър на външните работи , цитиран от гръцкия вестник Kathimerini.     Турските намерения да изпрати сондажния кораб \"Фатих\" за проучвателни сондажи за природен газ в изключителната икономическа зона на Кипър , а Кипър издаде международна заповед за арест на екипажа на турския кораб.\r\nНа съвместна пресконференция с външния министър на Киргизстан Чингиз Айдарбеков Чавушоглу каза, че периодът на сеизмичните проучвания е завършил.\r\nТурският министър на външните работи определи международната заповед за арест, издадена от Кипър, като блъф, който Турция не приема сериозно. Той припомни, че генералният секретар на ООН Антониу Гутериш е призовал за .     Чавушоглу допълни, че \"за Турция и турскокипърския народ изключителната икономическа зона, обявена от гръцкокипърската администрация на Южен Кипър, няма сила\".\r\nТурският външен министър обвини кипърското правителство, че въпреки че приема на думи разпределението на природните богатства между двете общности, на практика отхвърля всички предложения, които биха гарантирали правата на кипърските турци. Според него \"дълг на Турция като страна-гарант е да защитим правата на Севернокипърската турска република и на турскокипърския народ\".\r\nСпоред информацията на Kathimerini Кипър ще постави въпроса за турските действия край острова и на неформалния Европейски съвет утре в Румъния. Кипърският президент Никос Анастасиадис от Европейската народна партия, които ще се срещнат в Сибиу.    Гръцкият вестник Elefteros Tipos съобщава, че Анкара е обявила, че ще изпрати и военни кораби в района, в който се намира сондажният кораб \"Фатих\", за да предотврати евентуално обезпокояване на дейността му.", "date": "2019.05.08", "title": "Турция изпраща и втори сондажен кораб край Кипър"}
{"url": "https://www.actualno.com/politics/ninova-vse-poveche-hora-vijdat-v-bsp-vyzmojnost-za-jivot-bez-reket-news_746829.html", "text": "  \"Съвсем скоро ще бъде минало – важното е как българите ще си подредим настоящето и бъдещето. Това каза лидерът на БСП Корнелия Нинова пред журналисти след като подписа споразумение за взаимодействие и подкрепа с 12 политически и граждански организации     \"Все повече хора ни подкрепят и виждат в БСП гаранция и възможност. , че ще се преборим за минимална европейска заплата и минимална европейска пенсия.   Също така, че ще има европейска прокуратура, начело с госпожа Кьовеши, за да има и справедливо правосъдие, заяви лидерът на БСП Корнелия Нинова.\r\nИ възможност -  за сваляне на едноличния режим Борисов и с условия за , с  развитие на държавното и общинско здравеопазване.   С образование, и турското робство е турско робство, а не мирно съжителство, със ,   Живот . Обръщам се към всички: не се страхувайте и гласувайте. Скоро Борисов ще бъде минало.    Важно е ние, като българи, как ще си подредим настоящето и изградим бъдещето. Началото на тези процеси е 26 май, с номер 18 в интегралната бюлетина.", "date": "2019.05.08", "title": "Нинова: Все повече хора виждат в БСП възможност за живот без рекет"}
{"url": "https://www.actualno.com/business/poshtenska-banka-e-top-popechitel-v-bylgarija-za-osma-poredna-godina-news_746824.html", "text": "  Пощенска банка получи за осма поредна година признанието за най-добра банка в предоставянето на попечителски услуги в България. Класацията е на престижното световно издание за капиталови пазари, управление на активи и инвестиционна дейност , което прави проучвания за качеството на услугите в сектора.     Според обобщената оценка, представена в него, клиентите получават „перфектна услуга“ от Пощенска банка. В почти всички отделни категории – 9 от 12, институцията е с максималната възможна оценка. Сред тях са „Клиентско обслужване“, „Иновации“, „Безопасност на активите“, „Управление на ликвидността“, „Цена“ и др., а в останалите категории резултатът ѝ е близък до максималния. Пощенска банка получава оценки много по-високи от тези на конкурентите си, включително при сравнение с участниците от други държави.   \"Фактът, че за осма поредна година сме определени за най-добра банка в предоставянето на попечителски услуги в България е изключително признание за нас. Удовлетворението на клиентите ни и максималните резултати в почти всички наблюдавани категории показват, че успяваме в целта си да им предоставяме услуги с високо качество.\r\nСтремежът ни е постоянно да инвестираме в иновативни технологии и да надграждаме професионализма на екипа си, за да отговорим на най-високите очаквания на нашите клиенти и да бъдем техният доверен експерт за всяко финансово решение\", коментират от Пощенска банка.  Пощенска банка предлага от 2004 г. пълната гама попечителски и депозитарни услуги с високо качество на местни и чужди институционални клиенти. Институцията е ексклузивен представител на един от най-големите европейски депозитари – Clearstream Banking Luxembourg, и е най-голямата банка-депозитар в България − с пазарен дял от 55%, най-голям брой обслужвани колективни инвестиционни схеми и достъп до капиталовите пазари в над 100 държави.", "date": "2019.05.08", "title": "Пощенска банка е топ попечител в България за осма поредна година"}
{"url": "https://www.actualno.com/music/hills-of-rock-2019-s-pochti-zavyrshena-selekcija-artisti-news_746815.html", "text": "        Още групи се включват към третото поредно издание на HILLS OF ROCK, което ще се проведе на 28, 29 и 30 юни - Гребнен канал, Пловдив!\r\nЗа съжаление, американската банда Mushroomhead поради лични причини отложи участието си за 2020 година. На тяхно място във втория фестивален ден ще видим германската хеви метъл фурия Bonfire!\r\nСпециалната нова трета сцена Music Jam добавя още имена! Предстои да се насладим на разбиващите изпълнения на швейцарските банди Dreamshade и Voice of Ruin, германците Enemy Inside, прогресив метъл бандата от Малта Decline The Fall, и още няколко български групи, сред които 40 Days Later.      HILLS OF ROCK се реализира за трета поредна година и е част от програмата на  „Пловдив 2019 - Европейска столица на културата“.    Припомняме, че тридневните билети за HILLS OF ROCK са на цена 180 лв., а еднодневните билети - 100 лв, като цената им ще остане непроменена и по време на фестивалните дни. Kъмпинг билетите са на стойност 50 лева на човек за трите фестивални дни (28,29 и 30.06) .    Германската група Bonfire е създадена от Hans Ziller през 1972 като Cacumen, а сегашното си име получава през 1986. Bonfire е определяна като една от най-успешните немски банди. На сцената на HILLS OF ROCK ще видим групата в състав Alexx Stahl (вокали), Hans Ziller (китара), Frank Pané (китара), Ronnie Parkes (бас) и André Hilgers (ударни). Dreamshade поставят началото си през 2006 година в Лугано, Швейцария. Бандата е имала концерти на 4 континента – Европа, Северна Америка, Азия и Африка. През януари 2019 излезе новият сингъл на групата Question Everything, който събра десетки хиляди гледания само за няколко седмици.   Швейцарската група Voice of Ruin има над 200 концерта в своята кариера. Бандата е свирила на една сцена с имена като Sepultura, Cannibal Corpse, Children Of Bodom, Hatebreed, Obituary, Samael и The Black Dahlia Murder. През 2019 предстои издаването на новия им албум „Acheron”.    Enemy Inside се сформират през 2017 г. в Ашафенбург, Германия от Nastassja Giulia (вокал) and Evan K (китара). След разнообразни музикални експерименти, откриват своето отличително звучене – нещо между “Dark Rock” и “Modern Metal”. Тяхната музика е комбинация от заразителни мистични акорди, силни женски вокали и агресивни аранжировки. Останалата част от групата са Dave Hadarik (китара) Dominik Stotzem(бас) и Feli Keith (барабани). Decline the Fall се сформират през 2015 г. и бързо утвърждават името си. Петорката от Малта - Fabio Negro, Kris Farrugia, Ehren 'Bunny' Fenech, John ‘Castiel’ Gatt и Matthew ‘BomBom’ Mercieca,  определя себе си като прогресив метал банда. През 2017 Decline the Fall имат възможност да свирят заедно със световно известни групи като Mayhem, Rotting Christ и Lacuna Coil.\r\nБилетите могат да бъдат закупени в мрежата на Ивентим, както и онлайн на ", "date": "2019.05.08", "title": "HILLS OF ROCK 2019 с почти завършена селекция артисти"}
{"url": "https://www.actualno.com/politics/bylgarija-otkriva-shtatno-konsulstvo-v-barselona-news_746841.html", "text": "  Министерският съвет прие решение за откриване на консулство на Република България в Кралство Испания, ръководено от щатно консулско длъжностно лице, със седалище в гр. Барселона и с консулски окръг, обхващащ територията на автономните области Каталуния и Арагон.     По данни на Националния статистически институт на Кралство Испания към 2018 г. в страната са регистрирани като постоянно живеещи 125 244 българи. От тях 11 239 души, или 9% от цялата българска диаспора в Испания, са в Каталуния. Това прави областта третия най-голям приемник на българи в кралството след Мадрид и автономната област Валенсия.   Откриването на консулство на Република България в Барселона е в резултат на вътрешен анализ на МВнР и на усилията на правителството за подобряване обслужването на българските граждани зад граница. Консулството ще предостави по-лесен и бърз достъп до консулски услуги като подаване на заявление за издаване на български документи за самоличност, извършване на нотариални заверки на пълномощни и декларации, както и получаване на актове за гражданско състояние.\r\nЗа финансовото обезпечаване по откриването на консулството Министерският съвет одобри допълнителни разходи по бюджета на МВнР за 2019 г. в размер до 486 211 лв., от които 16 994 лв. са по показател „Персонал”.  Понастоящем живеещите в Каталуния и Арагон българи трябва да пътуват до Валенсия или Мадрид за консулски услуги.", "date": "2019.05.08", "title": "България открива щатно консулство в Барселона "}
{"url": "https://www.actualno.com/football/sled-6-godini-bez-mesi-i-ronaldo-na-finala-v-shampionska-liga-news_746893.html", "text": "   постигна знаменит обрат, след като навакса разлика от 3 гола и отстрани Барселона на полуфиналите в . Така, за първи път от шест години финалната среща в турнира ще се проведе без участието на Лионел Меси и Кристиано Роналдо.     След като през 2013 г. Байерн надигра Борусия Дортмунд с 2:1, във финала на турнира неизменно са участвали отбори, в които е играл или Меси, или Роналдо.   Португалецът отпадна с Ювентус от Аякс на 1/4-финалите, а предните 4 години бе спечелил трофея с . В заключителната среща на турнира Ливърпул ще спори с Тотнъм или Аякс. Холандският тим е домакин днес, след като спечели гостуването в Лондон с 1:0.    ", "date": "2019.05.08", "title": "След 6 години: Без Меси и Роналдо на финала в Шампионска лига "}
{"url": "https://www.actualno.com/asia/silna-eksplozija-raztyrsi-kabul-news_746836.html", "text": "  Силен взрив разтърси централната част на Кабул в първата седмица от свещения за мюсюлманите месец Рамадан, предаде AFP, цитирана от агенция \"Фокус\".     „Мога да потвърдя експлозия в района на Шар-е-Нау в Кабул. Проверяваме подробностите\", заяви Фердаус Фрамурц, говорител на полицията в града.   Говорителят на Вътрешното министерство Насрат Рахими поясни, че експлозията е избухнала близо до офисите на CARE International, неправителствена организация, оперираща в Афганистан. „Все още не знаем естеството на експлозията, но се чува стрелба малки в района\", добави Рахими.\r\nИнцидентът е на фона на усилията на представители на САЩ и талибаните да продължат преговорите в Катар с цел да се сложи край на почти 18-годишния конфликт. Миналата седмица президентът на Афганистан Ашраф Гани предложи на талибаните прекратяване на огъня от първия ден на Рамадан, но бунтовниците отказаха.  Миналата година талибаните обявиха тридневно примирие в края на Рамадан, след като Гани обяви едностранно примирие за осем дни по-рано през същия месец. Това бе първото официално прекратяване на огъня в страната след инвазията на САЩ през 2001 г. ", "date": "2019.05.08", "title": "Силна експлозия разтърси Кабул"}
{"url": "https://www.actualno.com/crime/revnivec-otkradna-djipa-na-oponenta-si-i-go-goni-s-bradva-news_746818.html", "text": "  44-годишен родопчанин от село Забърдо вчера открадна кола, заплаши собственика ѝ с убийство, катастрофира, изостави колата и се скри.     Около 16:30 ч. 56-годишен мъж от същото село подал сигнал на тел. 112. Човекът съобщил в полицията, че половин час по-рано пред ресторант е бил отнет стопанисваният от него товарен автомобил \"Тойота Хайлукс\" с пловдивска регистрация, фирмена собственост.   Дежурна оперативна група при РУ-Чепеларе извършила оглед и намерила автомобила на около 200 метра от мястото на отнемане, претърпял катастрофа. Установено било, че извършител на деянието е с 12 години по-млад мъж от същото село. Преди отнемането на автомобила между двамата мъже възникнала свада, породена от ревност. Спречкването било съпроводено със заплахи за убийство от страна на 44-годишния мъж. Към настоящия момент той се укрива и полицията го издирва. Образувани са две досъдебни производства – за отнемане на автомобил и за закани за убийство, работата по които продължава.\r\nВчера следобед издирваният бил пиян и изчакал човека, за който подозирал, че е любовник на жена му, пред ресторанта в селото. 56-годишният мъж паркирал джипа си и по-младият се качил във возилото му, гонейки го по селските улици, разказват очевидци.  След кратка гонитба катастрофирал, оставил джипа, намерил брадва и с нея подгонил другия мъж. Потенциалната жертва се скрила в кметството. Тогава местни хора се намесили и взели брадвата на ревнивеца, след което той се скрил. \r\n\"Сложни междуличностни отношения има намесени тук, но ние гледаме от криминална гледна точка в случая. Първо му се е заканил, след това взел колата му и я ударил.До снощи изчезналият не беше намерен. Укрил се е, но и ние не провеждаме масирани мероприятия чисто психологически, за да не се подплаши и да направи някаква глупост. Всичко може да се очаква в такъв момент\", обясни Николай Димов – старши комисар, директор на ОД МВР – Смолян.   ", "date": "2019.05.08", "title": "Ревнивец открадна джипа на опонента си и го гони с брадва  "}
{"url": "https://www.actualno.com/curious/britancite-pravjat-po-malko-seks-otkolkoto-prez-poslednite-godini-news_746802.html", "text": "  Британците правят по-малко секс, отколкото през последните години. Това сочат данните от голямо национално проучване. Резултатите, публикувани в British Medical Journal, сочат, че близо една трета от мъжете и жените не са имали секс през последния месец.     По-малко от половината мъже и жени на възраст от 16 до 44 години правят секс поне веднъж седмично, показват отговорите.   При хората на възраст над 25 години и двойки, които са женени или живеят заедно, се отчита най-големият спад в сексуалната активност през 21-годишния период.\r\nДанните, които изследователите разглеждат, са получени от три последователни вълни на Британското национално проучване на сексуалните нагласи и начин на живот, проведено през 1991, 2001 и 2012 година, предаде БГНЕС.  Те дават представа за сексуалното поведение сред британците.\r\nСпоред последното проучване:   • По-малко от половината (41%) от хората на възраст от 16 до 44 години са имали секс поне веднъж седмично през последния месец    • Процентът на докладване за липса на секс през последния месец се е увеличил - от 23% на 29,3% при жените и от 26% на 29,2% сред мъжете между 2001 и 2012 г.\r\n• Делът, отчитащ секс от 10 или повече пъти през последния месец, е намалял - от 20,6% на 13,2% сред жените и от 20,2% на 14,4% сред мъжете между 2001 и 2012 г.\r\n• Средният брой случаи, при които 35-44-годишните са съобщили, че са правели секс през последния месец, са намалели от четири на две сред жените и от четири на три при мъжете.   ", "date": "2019.05.08", "title": "Британците правят по-малко секс, отколкото през последните години"}
{"url": "https://www.actualno.com/goodnews/kmetyt-na-kneja-nagradi-s-lichni-pari-syvestni-danykoplatci-news_746833.html", "text": "  Кметът на Кнежа Илийчо Лачовски и тази пролет награди трима съвестни данъкоплатци от общината, които са си платили местните налози до 30 април. Имената на късметлиите бяха изтеглени с томбола. И тримата са от Кнежа.     1. Наградата за Таня Цекова е уикенд за двама в хотел \"Калина Палас\" в Трявна.\r\n2. За Борислав Горанов – уикенд за двама в хотел \"Троян плаза\" в Троян.\r\n4. За Стоян Цеков – уикенд за двама в СПА хотел \"Медикус\" във Вършец.  \"За трета поредна година инициирахме тази кампания като стимул за всички вас, съвестни данъкоплатци. Средствата за наградния фонд са лични, подсигурени от месечните ми възнаграждения през годината. Честито на печелившите! Благодаря на всички, които се включиха в томболата и заплатиха навреме своите задължения!\", написа във Facebook профила си Илийчо Лачовски.", "date": "2019.05.08", "title": "Кметът на Кнежа награди с лични пари съвестни данъкоплатци "}
{"url": "https://www.actualno.com/art/150-avtori-ot-44-dyrjavi-shte-izlagat-tvorbi-na-gabrovskoto-bienale-news_746766.html", "text": "   организаторите на 24. Габровско биенале на хумора и сатирата в изкуството канят представители на медиите, както и широката публика, на представяне на изложбите, влизащи в рамките на тазгодишното      По темата артисти от цял свят предложиха своите ръбати интерпретации  свързани с публично пространство, публично изкуство, обществен дебат, обществени медии, обществена сигурност и други работи с обществено измерение.  На 17 май официално ще бъдат открити изложбите в Музея на хумора и сатирата в Габрово. Гостите на събитието в столицата ще научат  повече и за развитието на едно от най-дългогодишните биеналета в България, както и за новостите, свързани с изложбите и събитията, които се провеждат в Музея. Присъстващите ще могат да закупят и любимите габровски сувенири от поп-ъп магазина.\r\nВ представянето ще се включат както екип от Музея на хумора и сатирата, така и Антон Стайков и Чавдар Николов – българските представители в международното жури на конкурса.  Публиката ще се срещне и с младата художничка Невена Екимова, автор на изложбата „Град Градина“ – първата изложба създадена специално за деца в рамките на голямо биенале.\r\nТемата Измерения на публичното вдъхнови за участие 649 автори от 69 държави от всички краища на света, които изпратиха за участие 1 212 творби. От тях международното жури одобри 150 автора със 182 творби, който ще могат да се видят в изложбите.  Членовете на журито на 24. Габровско биенале са емблематични имена в сферата на карикатурата и съвременното изкуство.       Творба: Василис Алесандру, История  преподава в Академията за изящни изкуства във Венеция. Сред повече от 50-те ѝ награди за карикатура се нареждат Първа награда от World Press Freedom Cartoon (2011) и наградата Forte dei Marmi за политическа сатира (2013). През 2018 е първата жена в 13-те издания на конкурса World Press Cartoon, удостоена с Голямата награда. Рисува за Diario, притурките на Corriere della Sera, за Gente Money, Borsa&Finanza, и други периодични издания. e редакционен карикатурист, автор на анимирани карикатури за телевизионните канали  БНТ, Нова ТВ и БТВ. Съосновател и редактор е на сатиричния вестник Прас-прес. Два пъти е удостояван с Голямата награда за карикатура на Съюза на българските художници. Има две отличия от Наградата за политическа карикатура на Обединените нации (Ню Йорк). е британски редакционен карикатурист и писател. Характеризира работата си като \"визуална журналистика\". Карикатурите му често се появяват в The Guardian, Time Out, Daily Mirror, Index on Censorship, The New Statesman, The Observer, Morning Star и много други. Той е председател на Асоциацията на британските карикатуристи и член на борда на Лондонския музей за карикатура.   започва кариерата си в Ню Йорк, където курира изложби за Биеналето в Сао Пауло (1983 и 1985) и раздел Aperto на Венецианското биенале (1993), както и изложби и програми за Whitney Museum, Art in General, Newark Museum, Sculpture Center. През 2000 се премества в Мадрид като директор на Отдела за медийни изкуства в Музея Рейна София. Курира медийни проекти  за Сюзън Лейси, Флуксус Филмс, Ивон Райнър, Майкъл Сноу. е носител на Наградата за кураторски постижения на Колежа Бард. Учредява и ръководи институции като Центъра за съвременно изкуство Platform Garanti в Истанбул и Музея към Центъра за кураторски изследвания в Колежа Бард. Курира биеналета, между които Биеналето в Тайпей (2008), съвместно с Ман Рей Хсю и Истанбулското биенале (2005), съвместно с Чарлс Еше. Участва в журита за наградите Търнър, Веласкес, Белведере; журира биеналета във Венеция, Гуанджоу, Periferic и Биеналето на графичните изкуства в Любляна.    е съучредител на секция Комикс в Съюза на българските художници. Куратор е на международната изложба Sofia Comics Expo, 2014 и Първата национална изложба на българския комикс, 2013. Автор е на пионерските издания Кратка история на българския комикс (Награда Хр. Г. Данов) и Българският буквар. 200 години в първи клас (Награда Златен Лъв на Асоциация Българска книга). Заместник председател е на Съюза на българските художници.\r\nГабровското биенале е едно от най-дългогодишните биеналета в България. То е най-широкомащабната международна проява, организирана от Музея на хумора и сатирата, която включва конкурси за съвременни постижения на хумористичното и сатиричното творчество в различни жанрове на изкуството. Провежда се от май до септември всяка нечетна година под мотото „Светът е оцелял, защото се е смял”, подсказано от именития български сатирик Радой Ралин, и е истински духовен празник и форум на безценни срещи с хумористичното изкуство за творците, гражданите и гостите на град Габрово. Започнало през 1973 година в рамките на 9-ия фестивал на хумора и сатирата в Габрово с международен конкурс в два раздела – „Карикатура” и „Малка сатирична пластика”, вече 46 години продължава популяризирането у нас и в чужбина на най-добрите постижения на хумора и сатирата в българското и световното изкуство. През годините в конкурса се включват творци от 171 държави, а емблематична в историята на Биеналето се превръща 1989 година, когато са получени 7135 творби. Подробности по програмата и разнообразни новини за 24. Биенале на хумора и сатирата в изкуството и информация за Музея може да следите на:        24. Габровско биенале се организира от Музеят на хумора и сатирата в Габрово, Община Габрово и Министерство на културата. Партньори са Испанският културен институт и Италианският културен институт. Подкрепата за изложбата „Град Градина“ е осигурена от Фондация „Америка за България“. Изложбите продължават от 17 май до 30 септември 2019.  На главната снимка е творбата \"Вестник\" на Клауду Антониу Гомес ", "date": "2019.05.08", "title": "150 автори от 44 държави ще излагат творби на Габровското биенале"}
{"url": "https://www.actualno.com/europe/chetirima-arestuvani-v-rusija-zaradi-zamyrsenija-neft-podavan-kym-evropa-news_746762.html", "text": "  Четирима души са арестувани в Русия по в тръбопровода \"Дружба\", съобщават руските медии, цитирайки енергийния министър на страната Александър Новак.     По думите му, вече е установено кои компании са доставяли замърсена суровина. Според Новак до инцидента се е стигнало поради мошеничество.   Не се съобщават имената на задържаните. Известно е само, че сред тях е генералният директор на компанията \"Нефтеперевалка\". Първоначално руската страна обяви, че става дума за саботаж.\r\nСпоред руския президент Владимир Путин, имиджът на страната е пострадал сериозно заради скандала.  На 20 април беларуският държавен концерн \"Белнефтехим\" установи, че от Русия идва петрол, при който показателите за замърсяване десетократно надвишават допустимите норми. Заради некачествена суровина беше повредена скъпо струваща инсталация.\r\nБеларус прекрати вноса на руски петрол, за да предпази рафинериите си от инциденти. Същото направиха и , Украйна, и балтийските държави. Руската компания \"Транснефт\" призна за замърсяването.", "date": "2019.05.08", "title": "Четирима арестувани в Русия заради замърсения нефт, подаван към Европа"}
{"url": "https://www.actualno.com/politics/karajancheva-otchete-seriozna-zakonodatelna-rabota-na-ns-news_746750.html", "text": "  От началото на мандата си това Народно събрание е приело 260 закона, 379 решения, 2 декларации и 1 обръщение. Това показва, че е извършена сериозна по обем законодателна работа, заяви председателят на парламента Цвета Караянчева, предаде репортер на БГНЕС.     В началото на първото пленарно заседание след Великденската ваканция, Караянчева отчете, че изключително интензивен бе и парламентарният контрол. Общо за него от началото на мандата е отделено над 280 часа пленарно време.\r\nДнес започва седмата сесия на 44-ото Народно събрание.\r\n„През април чествахме една важна за нас годишнина, 140 години от учредителното събрание и приемането на Търновската конституция, която беше повод за преклонение пред делото на учредителите, но и преди всичко за равносметка”, посочи Караянчева. Тук тя отбеляза, че са изминали две години от работата на 44-ото НС. „Оценките за нашата дейност през този период често са различни, дори противоположни и крайни, но ако погледнем цифрите ще видим, че от началото на мандата си на това НС то е приело 260 закона, 379 решения, 2 декларации и 1 обръщение. Това показва, че е извършена сериозна по обем законодателна работа. Изключително интензивен беше и парламентарният контрол, като общо за него от началото на мандата е отделено над 280 часа пленарно време”, посочи тя.  „Надявам се, че през тази сесия, въпреки предизборната кампания, ние ще продължим да изпълняваме задълженията си на народни представители, за което са ни гласували доверие избирателите”, каза Караянчева. Тя изрази надежда депутатите да се отнасят отговорно към работата си и да се водят от обществения интерес. „Нека не забравяме, че всеки един от нас със своите действия и морал, с поведението си тук в тази зала и извън нея, със законодателните си предложения и своята компетентност дава общия облик на съвременния народен представител”, заяви председателката на НС.", "date": "2019.05.08", "title": "Караянчева отчете \"сериозна законодателна работа на НС\""}
{"url": "https://www.actualno.com/balkani/erdogan-vidja-v-preglasuvaneto-na-vota-v-istanbul-vajna-stypka-za-demokracijata-na-turcija-news_746768.html", "text": "  Турският президент Реджеп Таийп Ердоган във вторник определи решението на Върховният изборен съвет (ВИС) на страната за повторно провеждане на кметските избори в Истанбул за „важна стъпка към укрепване на турската деморация“, предаде Анадолската агенция.     \"Виждаме това решение на турския ВИС, което ще премахне сянката на съмнение над изборите в Истанбул, важна стъпка към укрепване на демокрацията в Турция“, каза Ердоган по време на обръщението си към депутатите от управляващата му Партия на справедливостта и развитието (ПСР) на заседанието на парламентарната група в столицата Анкара.   Неговите забележки дойдоха ден след като ВИС обяви, че изборите в Истанбул ще се проведат на 23 юни. Членовете на съвета приеха възраженията на партията относно резултатите от местните избори в Истанбул със седем гласа „за“ и четири „против“.\r\nВИС заяви, че решението е взето, тъй като някои членове на избирателните комисии, които са служили по време на изборите, не са държавни служители, както се изисква от закона.  „Няма такова нещо, че ПСР не приема резултата, който произтича от избирателната урна“, каза Ердоган. \"Искрено вярваме, че организираната корупция, пълно беззаконие и нередности са били налице по време на изборите в Истанбул“, добави държавният глава, отбелязва още агенция \"Фокус\".\r\nТурският президент каза, че Бинали Йълдъръм ще се кандидатира за градоначалник от Народния алианс в предсрочните избори в Истанбул и че губернаторът на Истанбул Али Йерликая ще изпълнява кметските задължения до повторното гласуване на 23 юни.", "date": "2019.05.08", "title": "Ердоган видя в прегласуването на вота в Истанбул важна стъпка за демокрацията на Турция"}
{"url": "https://www.actualno.com/education/krizata-za-kadrite-v-obrazovanieto-rezultatite-nikoga-ne-idvat-na-sledvashtija-den-news_746305.html", "text": "  По сигнали  за липса на учители  в две престижни столични училища  и последвали от РУО София-град се увери, че не само заради кадрови затруднения във Френската гимназия е станал проблемен език, а в 133 СУ \"А.С.Пушкин\" - по-трудна,  но и че има предостатъчно и се очакват още.     Децата стават на дефицита на учители  и на нормативната база, която е едновременно пречка за решаване на проблема и основание да остане нерешен. Налице е нещо като форсмажорно обстоятелство, за което не само че няма виновни, но и последиците остават за сметка на потърпевшитe. И понеже , по принципа \"спасяването на давещия се е в ръцете на самия давещ се\", родители на засегнати от липсата на учители деца ги водят по частни уроци и курсове, , редакции, търсят публичност и правда...  , но разочаровани се примиряват, че нито доброто училище, нито добрите заложби на децата им не са гаранция за добро представяне на изпити за следващи нива. на децата и от загуба на интерес към съответните  предмети, заради разстройване на учебния процес от отсъствия или напускания на учители и техни заместници.  Дефицитът на учители  смъква критериите, а правилата  изглежда мотивират  повече към спазване на бюрократичните изисквания, отколкото към  осигуряване на . Ако образователната система продължава да губи  учители по призвание и трудно да намира и учители по неволя... остава да очакваме ботове да ги заместят...    Какви действия предприема Министерството на образованието и науката за преодоляване на кризата за учители - попита зам.-министъра на образованието и науката Таня Михайлова.  \"От няколко години се наблюдава недостиг на учители. Професията не е лесна. Учители по математика, химия, физика и астрономия, чужди езици винаги са били търсени и ще продължават да бъдат“,  потвърди и тя.  За противодействие,  на база на анализи и обсъждане на темата със социалните партньори,  е  одобрена национална ,  изтъкна зам.-министър Михайлова и поясни, че тази програма има за цел да се насочват хора с мотивация и желание да поемат по стъпките на професията \"учител\".\r\n\"Дава се възможност на хора с висше образование, които са добри специалисти в областта на математиката или на различните природни науки, да придобият педагогическа правоспособност\", обясни тя и добави, че кандидатите може да са работили нещо друго, но ако имат желание, сега могат да се насочат към учителската професия, която е изключително благородна и е добре да се упражнява от мотивирани хора. По думите ѝ това е една от възможните политики за преодоляване на недостига от учители, която може да даде много по-бърз ефект и да се реализира още от следващата учебна година. \"Желаещите ще могат да започнат да се обучават още през лятото, а след това да продължат подготовката си и да работят едновременно с това\", отбеляза още тя.        \"Държавата пое ангажименти за увеличаването на заплатите на учителите, които се изпълняват изключително отговорно. Заплащането е един много важен фактор за мотивиране на младите хора да изберат тази професия и при кандидатстването във висше училище да се насочат към педагогическите специалности или \"Педагогика на обучението по…\", още повече, че те ще имат и стипендии, които ще им позволят по-спокойно да се посветят на своето образование“, посочи зам.-министър Михайлова. Различни са факторите, които могат да се използват, за да бъде преодолян недостига на учители, категорична е Михайлова и посочи като пример, че за учителите в малките населени места, които пътуват има възможност за възстановяване на ,  ако изберат да останат да живеят в населеното място.\r\n\"В подкрепа на младите кадри е и възможността за , който да работи с млади учители, тъй като първата година за всеки учител е по-трудна\", съобщи още зам.-министър Михайлова. По думите ѝ наставниците ще са хората, които ще им помагат да се чувстват по-уверени в своя избор на професия и реализация.\r\nЗа задържането на младите и амбициозни колеги има значение и възможността да придобият , чрез което им се осигурява и бързо кариерно израстване, отбеляза още Михайлова.      , коментира тя. \"Това е тенденция при нас и няма нищо, което в момента да е тревожно. По-тревожното е, ако знаем за проблем, а не взимаме мерки. Аз най-отговорно твърдя, че взимаме всички видове мерки, които могат да се реализират“, заяви пред зам.-министър Михайлова.", "date": "2019.05.08", "title": "Кризата за кадрите в образованието: Резултатите никога не идват на следващия ден"}
{"url": "https://www.actualno.com/football/aleksandyr-arnold-objasni-za-trika-pri-kornera-dovel-do-unikalnija-gol-video-news_746785.html", "text": "        Английският национал тръгна да центрира, после уж реши да предостави топката на свой съотборник за изпълнението, но рязко се върна и подаде на Дивок Ориги, който бе непокрит от защитата на каталунците и простреля вратата им.    \"Този корнер беше спонтанен. Това е момент, когато забелязваш шанс. Ориги е топ-играч, а такива моменти се помнят дълго\", заяви Александър-Арнолд.\r\nЛивърпул е четвъртият клуб в историята на , който става победител след разгромно поражение в първата среща - с три или повече гола. В първия двубой на \"Камп Ноу\" Барселона се наложи с 3:0, но снощи загуби реванша с 0:4. Миналата година Барса преживя подобно нещо на четвъртфинал - победа с 4:1 като домакин над Рома, но загуба с 0:3 в Рим. Барса е от страната на победителите срещу ПСЖ през 2017 година - 0:4 в Париж, но 6:1 на \"Камп Ноу\". А през вече далечната 2004 година, на четвъртфинал Милан бие Депортиво Ла Коруня с 4:1, но пада като гост с 0:4. Във финала Ливърпул ще играе с победителя от сблъсъка Аякс - Тотнъм.   ", "date": "2019.05.08", "title": "Александър-Арнолд обясни за трика при корнера, довел до уникалния гол (ВИДЕО)"}
{"url": "https://www.actualno.com/politics/dps-izvyn-parlamenta-po-religiozni-prichini-news_746763.html", "text": "  Депутатите от останаха извън парламента в днешната пленарна сесия.     Причината за това обаче не е недоволство от някой законопроект, а началото на свещения за мюсюлманите месец Рамазан. Въпреки това парламентът събра кворум, за да започне работа.   Точно 121 депутати се регистрираха за старта на днешното пленарно заседание, което бележи и старта на 7 сесия на законодателния орган.\r\nПо традиция заседанието започна с националния химн и химна на ЕС. Парламентарният шеф Цвета Караянчева поздрави законотворците с Възкресение Христово. Тя припомни, че сме отбелязали и 6 май-ден на храбростта и годишнина от Търновската конституция.  Парламентарният шеф поздрави и мюсюлманите за техния празник и се похвали с изключително успешната визита на папа Франциск у нас. към работата си, която е в обществения интерес, поиска Цвета Караянчева. По думите ѝ това искали и гражданите от своите депутати.   ", "date": "2019.05.08", "title": "ДПС извън парламента по религиозни причини"}
{"url": "https://www.actualno.com/society/firmata-remontirala-grafa-shte-obnovjava-ploshtad-aleksandyr-nevski-news_746783.html", "text": "   Става въпрос за архитектурно бюро А.Д.А, ръководено от арх. Иво Пантелеев, което през 2014 г. спечели обществената поръчка на Столичната община за ремонта на жълтите павета пред храма.     От сдружение \"Зограф\", в което участват преподаватели от Художествената академия, призоваха в писмо до медиите да се проведе общоградски референдум дали одобреният проект да се реализира и дали софиянци са съгласни пространството около катедралния храм \"Св. Ал. Невски\" крайно да се промени.    Очакваме Министерство на културата, НИНКН и Столичният общински съвет спешно да се \"задействат\" - след като се харчи сериозен финансов ресурс и ще се правят радикални градоустройствени промени в най-емблематичното място, каквото е наситеното с национални светини и символи пространство край катедралата \"Св. Ал. Невски\", софиянци трябва да се произнесат на общоградски референдум дали са съгласни с реализацията на вече одобрения проект за въпросния мащабен ремонт или имат по-различна визия за това как да се подхожда към знакови места, намиращи се под закрила на Закона за културното наследство, категорични са от сдружението.   По проекта на фирмата изпълнител се предвижда на ул. \"Оборище\" в участъка от ул. \"Раковски\" до Паметника на Незнайния воин. \"Предстои да бъдат извадени и премахнати завинаги едроразмерни павета, въпреки че са декларирани за паметник на културата и са под закрилата на закона, за да бъдат сменени с \"модерна\" настилка, която не само че е със спорна естетика, но по обясними причини едва ли ще издържи и оцелее десетилетия\", опасяват се от сдружение \"Зограф\". , което може да наложи поставянето на ограничители заради безопасността на пешеходците.    , които ще изразяват почит към граждани с принос към София и към България\", пише в ескизния проект на А.Д.А. Плочките всъщност ще са бронзови, с размера на паве и \"ще внесат допълнителна символика\", аргументират се авторите на проекта.     На нейно място проектът на А.Д.А ще монтира \"композиция от модули от лят камък\". От същия лят камък са и пейките на площад \"Славейков\". Скулптурата на Далчев се обмисля да бъде поставена в градинката между Софийския университет и Художествената академия.\r\nОбществената поръчка за реконструкция на зона 4 на централната градска част обхваща площад \"Ал. Невски\", пл. \"Народно събрание\", градините \"Кристал\", пред ректората на Софийския университет и пред църквата \"Света София\", паметника \"Левски\" и пл. \"Гина Кунчева\", пространството между ул. \"Оборище\" и Военния клуб, участък от ул. \"Оборище\" източно от пл. \"Ал. Невски\" и част от ул. \"Париж\", между ул. \"Оборище\" и бул. \"Цар Освободител\".", "date": "2019.05.08", "title": "Фирмата, ремонтирала \"Графа\", ще обновява площад \"Александър Невски\""}
{"url": "https://www.actualno.com/crime/mylchanie-ot-prokuraturata-i-kpkonpi-za-apartamentgejt-news_746704.html", "text": "  Изминаха над 40 дни от началото на скандала \" \", но все още Антикорупционната комисия (КПКОНПИ) и прокуратурата не са обявили никакви резултати от проверките за случилото се, пише в. \" \".     Държавното обвинение и КПКОНПИ почнаха да проверяват в края на март зам.-председателя на ГЕРБ Цветан Цветанов, който заменил два апартамента  и доплатил 100 хил. лв., за да придобие с частен  асансьор в сграда на ул. \"Латинка\". Това стана след сигнал на Гражданско движение \"Боец\". Бившият правосъден министър е обект на проверка заради апартамента, който е закупила от строителната фирма \"Артекс\", както и депутатът от ГЕРБ и бившият зам.-спортен министър Ваня Колева, която е . Все още няма резултат и по проверките на прокуратурата срещу на ръководителя на Националната следствена служба Борислав Сарафов, председателя на КПКОНПИ , за когото се оказа, че не е декларирал тераса от 186 кв.м, и председателя на ВКС Лозан Панов заради .   Говорителят на прокуратурата Румяна Арнаудова се оказа в отпуск и затова не знаела какво се случва, но \"би следвало другата седмица да може да кажем нещо, така е планирано\". Пресаташето на КПКОНПИ Боряна Йотова пък лаконично отговори, че \"в момента, в който има резултати, те ще бъдат обявени\". Веднага след това тя уточни, че това се отнася за проверките, за които е сезирана със сигнали КПКОНПИ, а не по тези, по които държавното обвинение е поръчало на комисията да извърши съответните действия. Тя смята, че в. \"Сега\" има двоен аршин спрямо институциите, защото пропуска да попита прокуратурата например за срещу финансовия министър Владислав Горанов. \"Когато проверките са от КПКОНПИ, звъните всеки ден и пишете как още не са приключили, а когато са на друга институция, пропускате да ги попитате! От прокуратурата бяха казали, че ще приключат (бел. ред. - проверката на Горанов ) на 8 март, днес сме 7 май !\", каза Йотова.\r\nОт официалните отговори на двете институции не става ясно защо им е нужно толкова много време да установят несъответствие между доходите и имуществото на проверяваните лица и дали има конфликт на интереси при някои от тях, още повече че в проверките е впрегната и НАП. След като толкова време не стигна на държавния апарат да разнищи аферата с апартаментите, може да очакваме, че последната разпоредена към момента проверка от края на април срещу вицепремиера за недекларирани тераси няма да приключи преди изборите за Европейския парламент на 26 май. Остава и въпросът как на КПКОНПИ ѝ стига времето да провери стотици имуществени декларации на хора от властта, ако действа с подобни темпове.  Но докато резултатите от някои проверки се бавят, то други изобщо не са започвали. Такъв е случаят със зам.-шефа на антикорупционната комисия , срещу когото има подаден сигнал преди близо месец заради имуществото му. Прокуратурата обаче упорито не информира да е започнала или да е наредила проверка. Въпреки че Румяна Арнаудова обеща преди дни пред журналисти, че той ще бъде проверен, това все още не е станало факт. На този фон изненада бързината, с която държавното обвинение приключи проверката срещу бившия зам.-икономически министър - заради подозренията, че е използвал евросредства през поставено лице, за да си направи къща за гости, но само за себе си. Само седмица беше достатъчна на прокуратурата да открие доказателства за престъпление и дори като обвиняем.", "date": "2019.05.08", "title": "Мълчание от прокуратурата и КПКОНПИ за \"Апартаментгейт\""}
{"url": "https://www.actualno.com/curious/6-te-tipa-iznevjara-i-prichinite-za-tjah-news_746775.html", "text": "  Според проучвания голяма част от мъжете и жените изневеряват на партньорите си. Те доста често твърдят, че изневярата не се дължи на физически нужди, а по-скоро на емоционални. Истината е, че изневярате се случва различно при всеки. Въпреки това, сексолози открояват няколко типа изневери и не всичките са свързани със      Ето ги и тях: Това е изневяра, при която партньорът търси нови емоционални преживявания, иска да избяга от ежедневната рутина и да се наслади на нещо ново и различно. Така той открива друг човек, който внася разнообразие в ежедневието му и връща тръпката в живота му.      В тази изневяра обикновено участва човек, който е близък до двойката. Изневеряващият иска да привлече вниманието на половинката си, която не се интересува от връзката достатъчно или просто не отделя достатъчно време за партньора си. Половинката има за цел да предизвика ревност в иначе нехаещата си за нищо половинка. Този тип изневяра прилича доста на следващия, който сме описали, а именно:     При тази изневяра изневеряващият е подтикнат, заради пасивното или агресивно-пасивното отношение на половинката си. Той иска да докаже независимостта си и да докаже, че може да намери друг начин да бъде щастлив. За изневеряващият тази връзка е свързана главно със студенина, болка и пренебрежение, което дава основание за изневярата. Точно защото не получава достатъчно любов, започва да търси липсващите емоции и изживявания другаде. При този тип изневяра обикновено и двамата имат вина.    При този тип изневяра, едната половинка смята, че краят на връзката скоро ще настъпи. Опитвайки се да се застрахова, търсейки нещо като план Б, той/ тя просто изневерява. Всъщност това е породено от сигнали от страна на едната половинка, които обаче може да се окажат грешни. Точно тези сигнали са знак, че краят на връзката може би скоро ще настъпи. Ако сигналите от партньора обаче са грешно разчетени, има шанс да се стигне до \"падане от два стола\". Ето защо правилната комуникация е ключова тук. Ако усетите промяна в отношенията просто говорете с партньора си. Не бързайте да правите грешни заключения. Това е когато едната половинка е прекалено пристрастена към секса, но не получава желаното от човека до себе си. Също има хора, които просто не могат да се ограничат само до един човек. В тези случаи е напълно нормално да се сигне до изневяра тип \"наркотик\". Ако не се отдаде на страстта си, този човек може да направи живота на половинката си ад, защото ограничаването може да доведе до депресивни състоятния и агресивно поведение. Пристрастеният има нужда от секс, за да бъде уверен в себе си. Обикновено в този тип изневери участват напълно случайни хора, а емоциите и чувствата не са част от преживяванията.   Този тип изневяра няма нищо общо със секс, но е не по-малко сериозен. При него, половинката среща друг човек, към когото развива чувства, влюбва се. И дори да не изневерява сексуално на половинката си, в мислите си той е отдаден на новата си връзка.", "date": "2019.05.08", "title": "6-те типа изневяра и причините за тях"}
{"url": "https://www.actualno.com/smolyan/pytishtata-v-s-djurkovo-zanemareni-jiteli-organizirat-podpiska-news_746682.html", "text": "  Граждани готвят протестна подписка, с която ще поискат подобряване условията на пътната обстановка около село , община Лъки. В петицията организаторите описват общо пет искания. Желанието на хората е в най-кратък срок да се предприемат мерки по цялостното възстановяване на пътя от Дом за лица с физически и психически увреждания до местността \"Бърчинката\" (\"Хорището\") в горната част на село Джурково. Друго от исканията е да бъде извършена рехабилитация на пътя от параклис \"Свети Никола\" до същата местност.     Гражданите искат и по-коректно съблюдаване на сметоизвозването, спрямо параметрите на подписания договор между община Лъки и сметопочистващата фирма. В подписката е вписана и искане за цялостна рехабилитация на уличната осветителна мрежа и въвеждането в нормален режим на експлоатация на всички точки от нея, както и ремонт на участъка при местността \"Тиклата\", компрометиран от проведеното усвояване на дървесина през лятото на 2018 г.   Инициаторите приканват хората да се включат в подписката, която на по-късен етап ще бъде входирана до кмета на община Лъки - Валентин Симеонов и до Общинския съвет на града. Местни разказват, че голяма част от пътищата в Джурково са изоставени, неподдържани и някъде липсва асфалт. Освен това, Джурково е едно от живописните планински населени места, които се радва на множество туристи и летовници през почти всички сезони от годината. Инициаторите на  подписката посочват, че всичко това е от години и е редно вече да се обърне внимание и на този район.  ", "date": "2019.05.08", "title": "Пътищата в с. Джурково - занемарени, жители организират подписка"}
{"url": "https://www.actualno.com/europe/rusija-i-litva-se-skaraha-zaradi-pametnik-na-litovski-nacionalen-geroj-news_746700.html", "text": "  Скандал между Русия и Литва заради паметник на литовски национален герой, издигнат в Чикаго, съобщава BBC според БГНЕС.     Паметникът е на Адолфас Раманаускас, наричан Ястреба - ръководител на борбата срещу окупацията на Литва от Съветския съюз през 1940 и 1944 г.   Русия твърди, че след нацистката окупация на Литва, отрядите на Раманаускас са сътрудничили на нацистите в избиването на литовските евреи. Литва отрича Ястреба да е участвал в Холокоста и обвини Москва, че разпространява лъжи за националния им герой.\r\nМинистерството на външните работи на Литва призова руския посланик в знак на протест и поиска Москва да престане да публикува дезинформация за \"неопетнената репутация\" на Ястреба.  В спора се намеси и Центъра \"Симон Визентал\" - неправителствена, еврейска организация, защитаваща човешките права и изследваща Холокоста, която също твърди, че Раманаускас е ръководил банда, преследвала евреи по времето на нацистката окупация.\r\nАдолфас Раманаускас - Ястреба е известен борец срещу окупацията на Литва от Съветския съюз. След отстъплението на германците през Втората световна война и повторното окупиране на Литва, той продължава да води партизанска война срещу руснаците. Заловен е през 1957 г. и екзекутиран.   Миналата година останките на Ястреба бяха открити в гробище във Вилнюс и бяха погребани с държавни почести.    ", "date": "2019.05.08", "title": "Русия и Литва се скараха заради паметник на литовски национален герой"}
{"url": "https://www.actualno.com/america/the-new-york-times-pak-zahapa-trymp-zaradi-aurata-mu-na-biznesmen-news_746699.html", "text": "  Президентът на САЩ Доналд Тръмп е загубил огромни суми между 1985 и 1994 г., , предаде БГНЕС     Бизнес империята на милиардера е претърпяла загуби от над 1 милиард долара, като през 1990 и 1991 година Тръмп е декларирал загуби от по 250 милиона долара - два пъти повече от което и да е физическо лице в САЩ. Тръмп загубил толкова много пари, че това му позволило да не плаща почти никакви данъци в посочения 10-годишен период.   Основните бизнеси на милиардера, сред които казина, хотели и блокове с апартаменти, загубили 1.17 милиарда долара между 1985 и 1994 година, твърди The New York Times. През 1985 година загубата била над 46 млн. долара, за да бъде прескочена границата от милиард за период от 10 години. Информацията де факто е допълнение на предишни журналистически разследвания на вестника, като още през 2016 година на страниците му се появи .\r\nБелият дом не коментира сегашната публикация, но адвокат на Тръмп е казал, че числата са \"много неточни\".  Доналд Тръмп е известен що се отнася до бизнеса с недвижимите имоти, като прехвърли бизнеса на синовете си, след като стана президент на САЩ през 2016 година. По време на предизборната кампания той често сочеше способностите си като бизнесмен като голямо свое предимство.\r\nСлед като пое поста, Доналд Тръмп наруши десетилетна традиция президентите на САЩ да публикуват данъчните си декларации, като каза, че не може да публикува своите, защото се извършва одит. Политическите противници на Тръмп искат данъчните декларации на милиардера като част от разследване за възможен конфликт на интереси. Те подозират, че Доналд Тръмп продължава да е собственик на редица бизнеси, дори и след влизането в Белия дом. Засега финансовият министър на демократите декларациите на Тръмп.   ", "date": "2019.05.08", "title": "The New York Times пак захапа Тръмп заради аурата му на бизнесмен "}
{"url": "https://www.actualno.com/balkani/prouchvane-gyrcite-kato-cjalo-ne-vinjat-migrantite-za-ikonomicheskite-si-problemi-news_746708.html", "text": "  Гърците имат по добро отношение към бежанците и мигрантите, отколкото другите европейски народи, пише вестник \"Катимерини\", цитиран от БГНЕС.     Въпреки недоволството от Европейския съюз, правителството, икономиката и имиграцията, гърците са по-склонни да изпитат съчувствие към бежанците и не ги обвиняват за ситуацията, в която се намират.   Неправителствената организация More in Common провела проучване сред 2000 души за това как виждат мигрантите. Оказало се, че цели 77% от гърците смятат, че мигрантите искат да работят по-здраво и срещу по-ниска заплата от местните хора.\r\n56% казали, че според тях мигрантите правят усилия да се интегрират в гръцкото общество.  В същото време цели 79% смятат, че политиците и традиционните партии не се грижат за хора като тях.", "date": "2019.05.08", "title": "Проучване: Гърците като цяло не винят мигрантите за икономическите си проблеми"}
{"url": "https://www.actualno.com/cite/narushenijata-se-izvyrshvat-ot-vodachite-ne-ot-predstavljavashtite-partiite-news_746734.html", "text": "   \" Това каза лидерът на ДОСТ Лютви Местан в коментар за катастрофата, в която загина 6-месечно бебе.     ", "date": "2019.05.08", "title": "Нарушенията се извършват от водачите, не от представляващите партиите "}
{"url": "https://www.actualno.com/europe/syd-zabrani-na-cyrkovna-kambana-v-hyrvatija-da-bie-prez-noshtta-news_746795.html", "text": "  Камбаната на църква в Ласиня, отдалечено на половин час път от Карловац селище, няма да може да звъни от 22 до 6 часа сутринта.     Това е присъдата, постановена от съда в Карловац след делото на Анте Шитума, който с неговия син получиха по съдебен път решение да се сложи край на камбанния звън на , който звучеше на всеки 15 минути ден и нощ.   Семейство Шитума живее в къща срещу църквата, така че иска да се защити от шума, предаде БГНЕС.\r\nПрисъдата ще бъде обжалвана, съобщи адвокат Ангелко Юрешко.  \"Ще обжалваме присъдата, има съмнения, че тя не е в съответствие със закона. А именно, съгласно разпоредбите на Република Хърватия, защитата от шум не се прилага за религиозни обекти. Съдът се позовава на решение на Европейския съд по правата на човека, въпреки че в решението самият съдия подчертава, че макар случаят да не е същият, все пак ще се приложи практиката на Европейския съд\", каза Юрешко.", "date": "2019.05.08", "title": "Съд забрани на църковна камбана в Хърватия да бие през нощта"}
{"url": "https://www.actualno.com/politics/vyzrajdane-po-goljam-djal-na-biozemedelieto-v-bylgarija-i-ogranichavane-na-himijata-v-selskoto-stopanstvo-news_746735.html", "text": "  Проблемът с качеството на храните, става все по-актуален, както у нас, така и в световен мащаб. Редица международни медицински изследвания от последните 20 години, доказаха пряка връзка между качествените свойства на хранителните продукти и едни от най-масовите заболявания днес, между които: онкологични, ендокринни, сърдечно-съдови и други.     Причините за това са две основни. Първата е масовото антибиотично и хормонално лечение на животните, от които добиваме месо и животински продукти като мляко, сирене, яйца и други. А втората е още по-страшна, защото е трудно обратима. Тя касае, така нареченото модерно земеделие.\r\nДнес под модерно земеделие, разбираме основно земеделието на химията. Става дума за масовото прилагане на пестициди, които не просто отравят посевите, а се утаяват в почвите и ги замърсяват за десетилетия напред. Към момента са известни около 2000 вида пестициди, като голяма част от тях са били широко прилагани в миналото, преди да бъдат забранени. Най-известния от тях е тоталният хербицид \" \", продаван  от \"Монсанто\" като, под наименованието \"Раундъп\". Преди известно време беше признат от американски съд за причинител на онкологично заболяване.\r\nГлифозатът за пpъв път е използван като xеpбицид пpез 1974 г. Използването мy в cелското cтопанcтво pязко cе yвеличи от cpедата на пъpвото десетилетие на 21-ви век, когато бе въведена пpактиката растения да cе пpъcкат с xербициди малко пpеди пpибиpането на pеĸолтата. В pезултат на това е възможно cега зъpненитекyлтypи да cъдъpжат повече токсични вещества, от когато и да било. Важният момент за нас българите е, че през 2017 г., страната ни подкрепи предложението на Европейската комисия използването на глифозат на територията на ЕС да бъде удължено с пет години. Днес този потенциално опасен хербицид е масово употребяван в България.  Истината е, че това е само поредното съединение в списъка, което очаквано ще се окаже канцерогенно. Доказано е, че всички изкуствени препарати, с които се обработват почвите и растенията, оказват отрицателно въздействие върху човешкото здраве. Доказателствата стават все повече.\r\nДругият ключов момент е, тясната обвързаност между химическата и фармацевтична промишленост, които в повечето случаи имат и общи собственици. Иначе казано, едната ни разболява, а другата ни лекува.\r\nНеобходими са спешни действия. Ние от \"Възраждане\" имаме готов цял комплекс от мерки в тази насока. На първо място, насочване на вниманието към биопроизводството и строгото лимитиране на производството и прилагането на химически продукти в селското стопанство. Също така, да се разработи национална система за сертифициране и постоянен контрол на екопродукти, основана на европейски норми и стандарти, която да се гарантира като българска държавна еконорма. Българските производители трябва да се информират за възможностите на екоземеделието и екоживотновъдството, които стават все по-ценени в Европа и по света и които предоставят несравнимо по-големи възможности за печалба.    Това следва да бъде главна цел и основна политика в областта на земеделието и на Европа, без значение, колко трудно ще й бъде да се изправи срещу големите концерни като Монсанто и други. Това ще бъде и една от основните каузи на Възраждане, когато изпратим нашите представители в Европейския парламент. Защото залогът е бъдещето и здравето на децата ни.\r\nВъзраждане с номер 27 – само ние можем!  ", "date": "2019.05.08", "title": "Възраждане: По-голям дял на биоземеделието в България и ограничаване на химията в селското стопанство*"}
{"url": "https://www.actualno.com/politics/simeonov-nujni-sa-promeni-v-nk-za-zashtita-na-choveshki-jivoti-v-bylgarija-news_746782.html", "text": "  Промените в Наказателния кодекс защитават живота на хората. Това каза лидерът на НФСБ и водач на листата на коалиция „Патриоти за Валери Симеонов“ Валери Симеонов по време на дебатите по промените в Наказателния кодекс.     „Законопроектът е извървял изключително дълъг път, тъй като такива текстове ние подготвяхме още 2015 г.“, заяви Симеонов.\r\nТой посочи, че материята е сложна и носи риск от даване на възможност за извършване на престъпление под прикритие за неизбежна отбрана.\r\n„Текстовете, които предлагаме, повярвайте, са добре обмислени, добре балансирани, съгласувани и те в никакъв случай не носят заплаха или риск от извършване на едно такова престъпление криминално подготвено и прочее. Ако внимателно се запознаете – текстовете са прости, категорични. Ясни са.  Единственото, което биха постигнали това е целта, с която са създадени, а именно защита на живота на хората“, каза Симеонов. Той посочи, че на този етап не се предлага защита на имуществото на хората. Валери Симеонов изрази надежда в обсъждането между първо и второ четене да се поправи и това.\r\nСпоред него трябва да се приложи твърдата желязна санкция и сила на закона, за да започне да се въвежда ред и законност в България.\r\nТой подчерта, че в Англия през 18 век в центъра на Лондон са бесени слугини, които са откраднали едно пени от господаря си. Тогавашна Англия не е била по-законова от България“, допълни Симеонов. Според него чисто и просто санкцията на закона е въвела този ред.    ", "date": "2019.05.08", "title": "Симеонов: Нужни са промени в НК за защита на човешки животи в България"}
{"url": "https://www.actualno.com/europe/milioni-germanci-imat-trudnosti-da-chetat-i-pishat-news_746714.html", "text": "  Милиони германци изпитват затруднения да четат и пишат на немски, съобщава БГНЕС, позовавайки се на Deutsche Welle.     Изследване на грамотността на нацията показало, че 6.2 милиона души се затрудняват с родния език. По този показател всъщност има подобрение спрямо последното такова проучване през 2011 година.\r\nПроучването сочи, че:\r\n- 6.2 милиона германци не могат да четат и пишат правилно на немски.     - Това означава, че могат да разберат или съставят изречение, но се затрудняват с цял параграф.\r\n- Повече от половината от изпитващите трудности (52.5%) са хора, за които немският е майчин език.\r\n- 47.4% са хора с имигрантски произход или такива, за които немският не е майчин език.    - Общо 7.3% от възрастните, за които немският език е майчин, изпитват трудности да четат и пишат на него.", "date": "2019.05.08", "title": "Милиони германци имат трудности да четат и пишат "}
{"url": "https://www.actualno.com/football/livyrpul-sytvori-nemislimoto-sreshtu-barselona-i-shte-igrae-vtori-poreden-final-v-shampionska-liga-news_746630.html", "text": "  Отборът на Ливърпул успя да сътвори един от най-великите обрати в историята на Шампионска лига! Мърсисайдци постигнаха немислимото, побеждавайки Барселона с 4:0 в реванша от полуфиналите на Шампионска лига. По този начин \"червените\" си спечелиха директен билет за финала на най-големия европейски клубен турнир, при това без в мача да играят големите им звезди Мохамед Салах и Роберто Фирмино.     Английският гранд изоставаше с три попадения, след като допусна тежка загуба на \"Камп Ноу\", но с общ резултат 4:3 от двата мача успя да се класира за втори пореден финал - на \"Уанда Метрополитано\".\r\nДвубоят започна по отличен начин за домакините, които откриха резултата още в седмата минута. Дивок Ориги се разписа, давайки нужния импулс на своя отбор. До края на първото полувреме се стигна до няколко опасни ситуации и пред двете врати, но не и до попадения.\r\nНа почивката мениджърът на Ливърпул Юрген Клоп извърши смяна в състава, пускайки в игра Вайналдум на мястото на Анди Робъртсън. Холандецът изигра ключова роля след само осем минути, вкарвайки две попадения за своя отбор в рамките на по-малко от минута.  12 минути преди края на двубоя \"червените\" направиха и решителната крачка към големия финал. Трент Александър-Арнолд прояви невероятна хитрост при изпълнение на ъглов удар, \"приспивайки\" цялата отбрана на Барселона, а впоследствие намери останалия сам в наказателното поле Дивок Ориги, който вкара второто си попадение в мача.\r\nТака Ливърпул елиминира Барселона от Шампионска лига и ще играе за втора поредна година на финал в европейския турнир. Там момчетата на Юрген Клоп ще очакват победителя от срещата между Аякс и Тотнъм, а спорът ще бъде решен утре вечер в Амстердам.      ", "date": "2019.05.08", "title": "Ливърпул сътвори немислимото срещу Барселона и ще играе втори пореден финал в Шампионска лига"}
{"url": "https://www.actualno.com/balkani/skandal-v-gyrcija-hodil-li-e-cipras-na-luksozna-pochivka-dni-sled-ognenata-tragedija-pri-atina-news_746712.html", "text": "  В Гърция избухна пореден политически скандал, след като основната опозиционна партия \"Нова демокрация\" обвини премиера на страната Алексис Ципрас, че си е позволил да се отдаде на луксозна ваканция на яхта през лятото на м.г., \"няколко дни\" след край столицата Атина, отнели живота на над 100 души. Това съобщава електронното издание , цитирано от в. \" \".     Ваканцията на Ципрас е документирана и със снимки, качени в социалните мрежи, а Катерина - съпругата на богаташа Перикъл Пападополус, чиято е яхтата, потвърждава, че са предоставили плавателния съд на премиера, тъй като \"той бил изморен\". Катерина обаче казва, че ваканцията е била факт месец след огнената трагедия, а не няколко дни и допълва, че тя и мъжът ѝ се възхищават на Ципрас. Засега няма официален държавен коментар за ваканцията на Ципрас.  До края на седмицата гръцкият парламентът предстои да гласува вот на доверие на кабинета \"Ципрас\", който поиска гласуването заради обвиненията на \"Нова демокрация\" към министъра на здравето Павлос Полакис в непристойно поведение. Преди дни той си позволи да обвини 34-годишния психиатър Стелиос Кимбуропулос - кандидат за опозицията за евровота - че е използвал закона за хората в неравностойно положение, за да получи държавна работа.  ", "date": "2019.05.08", "title": "Скандал в Гърция - ходил ли е Ципрас на луксозна почивка дни след огнената трагедия при Атина?"}
{"url": "https://www.actualno.com/society/papa-francisk-patriarsite-s-koito-se-sreshtnah-naistina-sa-glas-bojij-news_746790.html", "text": "   отговори на въпроси на журналисти в самолета на връщане към Ватикана след тридневното апостолическо пътуване в България и Северна Македония, предаде .     На въпрос какви са най-силните му впечатления от двете страни, които току-що е посетил, главата на Светия престол отвърна: \"Те са две коренно различни нации. България е нация с традиция, която е многовековна. Същото е и със Северна Македония. Тя също има много древна традиция, но не като държава, а като народ\", каза Светия отец.   Той посочи, че и в България, и в Северна Македония, православни християни, католици и мюсюлмани живеят заедно. \" . Те са Божии чеда. Патриарх Неофит е Божи човек, а и патриархът на Грузия Илия II е Божии човек. Такива са и Вартоломей, и Кирил. Понякога хората казват: „Този има недостатък, онзи има недостатък!”. Ние всички имаме, не сме безгрешни”, заяви папа Франциск.\r\nТой сподели и за преживяванията си от . „Спомних си 8 октомври 1944 г. – моето първо причастие. Пеехме „О, Свети олтаре, пазен от ангелите!”. Сигурно и някои от вас го помнят. Видях децата, които се отварят към живота, наясно с избора за това тайнство. . Силно преживяване за мен. Почувствах, че тези 249 деца са бъдещето на църквата, че са бъдещето на България. Много силно усетих тези моменти. Благодаря много! Молете се за мен”, каза папа Франциск в края на апостолическото си пътуване.  ", "date": "2019.05.08", "title": "Папа Франциск: Патриарсите, с които се срещнах, наистина са глас Божий"}
{"url": "https://www.actualno.com/books/shturite-belejki-za-jivota-na-syr-teri-pratchet-v-memoarnata-klaviaturna-greshka-news_746487.html", "text": "  С над 55 милиона продадени книги по света и преводи на над 36 езика, най-продаваният британски автор през 90-те години и създател на невероятния Свят на Диска – сър Тери Пратчет – със сигурност може да впечатли с личната си история дори самия Смърт.     На български език за пръв път излизат „щурите самостоятелни бележки под линия“ на сър Тери Пратчет за живота и със специалния предговор на писателя и близък приятел на автора Нийл Геймън („Американски богове“, „Од и ледените великани“, „Скандинавска митология“).   „Клавиатурна грешка“ е сборник с нехудожествени произведения, който ще ви разкрие истинското лице на „приветливия мъж с брада и шапка“.\r\nНеиздаваният досега сборник с есета на Тери Пратчет проследява цялата му писателска кариера, от първия фенфикшън до създаването на любимата поредица на поколения за Света на Диска. В него ще се срещнете както с любими герои като Смърт, леля Ог и обитателите на Невидимия университет, така и с непознати като баба Пратчет – а също и с някои много особени размисли за любовния живот на Гандалф.  За книжарниците, драконите, писмата от феновете, сандвичите, инструментите на занаята и гнева към кола маската. За учебните дни, разранените колене, първата работа, тамяна, роботите християни и любимите книги, без да споменаваме орангутана. За болестта на Алцхаймер, кампаниите, противоречията и правото на достоен завършек. И най-вече за опитите да направиш много неща малко по-добри – дали на бялата страница, или в живота отвън, на улицата.\r\nС неуморно чувство за хумор Тери Пратчет – любител на шапки, книги и орангутани – говори за призванието си на писател и за каузите, изградили го като човек. И ни припомня, че понякога бесът и чувството за справедливост могат да те спасят дори и от лапите на смъртта.   ", "date": "2019.05.08", "title": "Щурите бележки за живота на сър Тери Пратчет в мемоарната \"Клавиатурна грешка\""}
{"url": "https://www.actualno.com/society/bychvarova-bpc-da-preosmisli-otnoshenieto-si-kym-kanonite-i-grajdanite-news_746784.html", "text": "  Канонът не може да е над гражданите и техните желания. Така началникът на кабинета на премиера Борисов и главен координатор на посещението на в България – Румяна Бъчварова коментира (БПЦ) от папската визита. Бъчварова изрази надежда, че БПЦ ще си извади нужните уроци.     \"Отсъствието на БПЦ беше видимо от най-важното събитие. Но във вчерашния ден се появиха , които отправят положителни послания. Надявам се това отношение да бъде преосмислено, защото канонът не може да бъде над гражданите и над техните желания\", каза тя пред БНТ.\r\nСпоред нея папата е показал за по-голяма близост с хората, за по-голяма актуалност.\r\n\"В лицето на папата видяхме един човек като нас, който се вълнува от , който знае какво искаме, от какво имаме нужда. Такава очаквам да бъде и БПЦ и в поредицата уроци, които получихме с тази визита, се надявам, че ще бъде и този урок\", добави Бъчварова.     Бъчварова изтъкна, че папа Франциск е успял по въпроси, които забравяме като да умеем да мечтаем, да не страдаме заради злобата на другите, да не се чувстваме сами и тъжни. пък привлякло внимание към нуждата от съпричастност и човечност към хора, които страдат.\r\nЕкипите на Ватикана и на София са имали добро сътрудничество, като изискването на папата е било да няма прекалено строги мерки за сигурност, гражданите да могат да стигнат до папата и организацията да бъде скромна и без лукс. \"Той е такъв човек - оценява същността, а не формата, декора\", каза Бъчварова.    Главният координатор разказа, че подготовката на посещението е продължила половин година, а решението е взето шест месеца по-рано. Според нея въпреки, че са под 1% политическото значение на България е било оценено, когато се е вземало решение той да посети страната.", "date": "2019.05.08", "title": "Бъчварова: БПЦ да преосмисли отношението си към каноните и гражданите"}
{"url": "https://www.actualno.com/crime/mestan-se-zakani-da-sydi-rumjana-arnaudova-za-kleveta-news_746732.html", "text": "  \"Естествено, че тази травма няма да отмине никога, затова позволете ми преди всичко да кажа, ако има зрители, които продължават да виждат в мен виновник за смъртта на бебето, че аз не им се сърдя, защото това убеждение е насадено в тях след редица фалшиви новини и една тенденциозна кампания срещу мен.\" Това каза бившият лидер на ДПС и настоящ на ДОСТ в коментар за катастрофата от 14 април т.г. с негово участие, в което загина 6-месечно бебе.     Той допълни, че съвестта му е чиста, но изпитва дълбоко страдание.   \"Няма да поема чужд грях или чужда вина за тази трагична смърт. Платих , независимо, че можех да не я платя. Платих я, за да не давам на прокуратурата да фабрикува тенденциозни новини.. Притесненията, че ще се укрия, са излишни, защото се укрива виновният човек\", допълни още председателят на ДОСТ. \r\nМестан допълни, че така и не е разбрал защо не му е било представено минимално доказателство за вината му.  Той нарече твърденията на говорителя на Румяна Арнаудова \"не просто лъжа, а квалифицирана клевета\". Местан визира нарушенията му от минали години.\r\n\"Аз заявявам, че ако е вярно, аз никога няма да си поискам книжката обратно, но ако се окаже клевета, тя трябва да понесе отговорност пред българския съд\", категоричен бе Местан в интервю за bTV.\r\nТой описа случай от 15 юли 2015 година в София срещу румънското посолство, където колата му е засечена да се движи със скорост 27 км над разрешеното. Местан увери, че може да докаже къде е бил в тази секунда, както и че това е отразено в протоколите на НСО. \" \", твърди Местан.       \"Когато една прокуратура приписва нарушение на председателя на партия вече е в режим на изпълнение  на политическа поръчка. Това е автомобила на тогавашния организационен секретар и настоящ председател на ДПС. Кой е шофирал е проблем на прокуратурата. Нарушенията се извършват от шофьорите на МПС, а не от представляващите партиите\", каза още Лютви Местан.\r\nТой беше категоричен, че има едно-единствено пътно нарушение далеч преди 2013 година и това не го прави . \r\nПо думите му атаката срещу него е, защото ДОСТ излиза с \"една много силна листа. Това няма как да не ги притеснява. Категорично ще има дело за клевета, очаквам да получа фишовете. Имам един призив към главния прокурор - нека да разпореди проверка и ако се окаже,че всичко, което казвам е вярно да разпореди на Окръжна прокуратура в Кърджали отмяната на отнемането на книжката ми, защото то е на нищожно основание.\"\r\nОсвен това Местан призова \"прокуратурата да бъде така добросъвестна да провери и миналото на другия участник - истинският причинител на катастрофата и да огласи резултатите по същия начин.\" .\r\nПредседателят на ДОСТ каза и, че след удара е излязъл да окаже помощ на пострадалите, а не е стоял в колата. Преди време бащата на шофьора сподели, че Местан се е заключил в колата и не е излязъл.      ", "date": "2019.05.08", "title": "Местан се закани да съди Румяна Арнаудова за клевета"}
{"url": "https://www.actualno.com/america/pak-strelba-v-uchilishte-v-sasht-tozi-pyt-v-kolorado-news_746693.html", "text": "  Един човек загина, а най-малко седем души бяха ранени при стрелба в училище южно от град Денвър, съобщава CNN, цитирана от БГНЕС. Загиналият е младеж на 18 години, а информацията за останалите ранени е, че те са в критично състояние.     Шерифската служба на окръг Дъглас в Колорадо обяви, че са арестувани двама заподозрени за стрелбата. Единият от тях е 18-годишният Девън Ериксън.   Инцидентът станал малко пред 14:00 часа местно време, като от училището се обадили в полицията, за да съобщят за \"много изстрели\". Когато първите полицаи се отзовали на сигнала, още се чували изстрели.\r\nВластите обявиха, че все още не знаят дали заподозрените са ученици в училището, което се посещава от 1850 деца от всички възрастови групи. Първоначално полицаите казаха, че издирват трима души, но след това обявиха, че не търсят други, освен двамата заподозрени.  Три болници в района казаха, че са приели общо 8 пациенти след стрелбата в училището.\r\nУчебното заведение се намира на около 11 километра от гимназията Колумбайн, където преди 20 години беше извършено едно от най-известните масови убийства на ученици в САЩ.   Преди 3 седмици полицията в окръг Дъглас разпореди , след като считана за опасна и въоръжена жена заплаши с нападение заради убийствата в Колумбайн.    ", "date": "2019.05.08", "title": "Пак стрелба в училище в САЩ - този път в Колорадо "}
{"url": "https://www.actualno.com/europe/mnogoto-jertvi-na-sheremetievo-kombinacija-ot-pilotski-greshki-i-egoizym-na-pytnici-news_746709.html", "text": "  Мъж с наднормено тегло, който се върнал за багажа си въпреки ужаса на борда на , се превърна в основен обект на възмущение в Русия, пише в. \" \".     Мъжът се казва Дмитрий Хлебушкин и се върнал, за да вземе раницата си, като има видеокадри как се държи багажа си в ръце вътре в зала на летището. Освен Хлебушкин, има информация и за още пътници, които вземали багажа си и бавели евакуацията, като първо се грижили за вещите си, а не за стоящите към опашната част хора.\r\nНа практика след 10-ти ред на самолета никой не е оцелял. Хлебушкин е седял на място 10С. Припомняме, че от 78 души загинаха 41.       За герой в Русия обаче се счита стюардесата Татяна Касаткина, която до последния момент избутвала навън пътници, за да ги спаси. А министърът на транспорта на Русия Евгениий Дитрих, предложи на президента на Руската федерация посмъртно да награди загиналия на борда на изгорелия самолет стюард Максим Моисеев. 21-годишния Моисеев беше един от 5-те души екипаж на полета на \"Аерофлот\" от Москва до Мурманск. Смята се, че Моисеев, който е единствения загинал член на екипажа, е намерил смъртта си, докато опитвал да помогне на пътници да се евакуират от горящия самолет.\r\nМинистерството на труда предлага също така още две стюардеси Татяна Касаткина и Ксения Фогел да бъдат наградени за проявена смелост и решителност при спасяването на хора в екстремни условия.    Резултатите от следствието показват няколко грешки на пилотите, пише \"Нюз\".ру. Смята се, че основна роля за усилване на ефекта от пожара са имали отвореният прозорец на кабината, както и работещите двигатели след аварийното кацане. При разпитите на пилотите Денис Евдокимов и Максим Кузнецов станало ясно, че те са отворили предното стъкло на самолета и увеличената въздушна тяга вероятно е довела до ускоряване на горенето. Двигателите пък работели до момента, когато били изгасени от пожарникарите. Ако се докаже вина на пилотите, те може да получат до 7 години затвор, твърди сайтът \"Газета.ру\". Според следствието анализът на черните кутии, които бяха намерени, ще отнеме около седмица. ", "date": "2019.05.08", "title": "Многото жертви на \"Шереметиево\" - комбинация от пилотски грешки и егоизъм на пътници?"}
{"url": "https://www.actualno.com/society/novini-ili-novini-kartinata-na-pechata-za-8-maj-news_746687.html", "text": "  Ето какви са основните теми в днешните вестници.      Месец и половина след началото на първите проверки срещу участниците в скандала \"Апартаментгейт\" прокуратурата и антикорупционната комисия (КПКОНПИ) още не са обявили резултати по тях. От официалните отговори на двете институции от вторник не става ясно защо им е нужно толкова много време да установят несъответствие между доходите и имуществото на проверяваните лица и дали има конфликт на интереси при някои от тях.   Младежите, които са регистрирали фирми, за да кандидатстват пред Държавен фонд \"Земеделие\" (ДФЗ) за еврофинансиране, са декларирали пред нотариус в Карнобат, че действителният собственик на капитала им е бизнесменът Миню Стайков.\r\nТова обяви съдия Вилислава Ангелова във вторник в спецсъда и прие, че Стайков трябва да остане зад решетките по обвинение за злоупотреби с еврофондове. Това е второто дело срещу него. От 8 месеца той е в ареста по първото дело, по което е сочен за лидер на група за производство на нелегални цигари и данъчни престъпления.     Малко над 20 стотинки излиза цената на една бюлетина за евровота на 26 май. Това показва документацията към обществената поръчка на ЦИК след преговорите между комисията и БНБ, която ще трябва да ги печата.\r\nЗа секциите в страната трябва да бъдат отпечатани малко над 7 млн. броя бюлетини, а за тези в чужбина – 200 000, като в това е включен и резерв от 10%. Сметките сочат, че в сравнение с парламентарния вот през пролетта на 2017 г. бюлетините ще са с около 150 000 по-малко. След Втората световна война Италия преживя истинско икономическо чудо. Стана една от водещите индустриални нации в Европа. Скритите дефекти на този възход обаче останаха некоригирани и до днес. С фатални последици.\r\nОт близо 10 години Италия се смята за „болния човек на Европа“, а силно податливата u на кризи икономика – за риск, застрашаващ финансовата стабилност на целия ЕС. Постоянно влошаващите се данни за конюнктурата сочат, че италианската икономика действително върви към криза.   ", "date": "2019.05.08", "title": "Новини или Novini - картината на печата за 8 май"}
{"url": "https://www.actualno.com/society/borim-se-s-gradushkite-s-razpolojenie-na-raketi-praveno-zaradi-statistika-otpredi-50-godini-news_746716.html", "text": "  По-голямата част от Северна България не е защитена от градушки. Тази констатация на БНТ беше потвърдена от директора на Изпълнителна агенция \"Борба с градушките\" Ваньо Славеев.     Славеев потвърди, че разчитаме на разполагане на противоградните ни ракети на статистика и анализ отпреди половин век. Но сега около Левски, Русе и Силистра вече по-често имало градушки, заради което ще се откриват два нови полигона.   Иначе Славеев каза, че до момента през тази година са изстреляни 543 противоградни ракети, като са разбити 68 облачни клетки. Агенцията разполага с 13 000 ракети. \"Все още не сме магьосници, за да променяме времето – можем малко да го модифицираме\", каза Славеев.\r\nПрипомняме, че на Гергьовден имаше силна буря и градушка в Плевенско, като най-много пострада село . По думите на Славеев обаче облачната клетка, виновна за Българене, минала на 30 километра от защитена с ракети територии и агенцията не могла да направи нищо.  Ако имаше самолетна защита, щяхме да предотвратим градушката, заяви Славеев. Оказа се, че се готви нов закон, за да е възможно нормативно да се уреди такава защита. 90% от България ще бъде защитена при такъв механизъм, подчерта директорът на ИА „Борба с градушките”. Трябва да се вземат някакви мерки да се защити Северна и Източна България, каза още Славеев.\r\nМеждувременно стана ясно, че заради забрани по време на посещението на папата в Пловдивско не е могло да се стреля с противоградни ракети. Заради това точно в Раковски, където , е имало \"суха градушка\" - малки ледени късове без видима облачна маса.   Според синоптичната прогноза, има опасност от градушка към края на седмицата, а като цяло времето през месец май предполага да има още градушки.    ", "date": "2019.05.08", "title": "Борим се с градушките с разположение на ракети, правено заради статистика отпреди 50 години"}
{"url": "https://www.actualno.com/society/prognoza-za-vremeto-8-maj-srjada-news_746664.html", "text": "  Днес времето ще е предимно облачно, като на отделни места са възможни слаби превалявания. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ).     През нощта от запад облачността се разкъса и намаля до предимно ясно. Значителна ще се задържи облачността само в източните райони и на отделни места са възможни слаби превалявания. Западният вятър ще отслабне и сутринта в котловините и високите полета на Западна България ще се образуват слани. Минималните температури ще са между 3° и 8°. Над западната половина от страната ще е предимно слънчево, а над източната облачността ще е разкъсана, на места с по-значителни временни увеличения и превалявания. Ще духа слаб до умерен северозападен вятър, който до края на деня почти ще стихне. Максималните температури ще са между 16° и 21°. Атмосферното налягане ще се повишава и ще е близко до средното за май.   По Черноморието ще има значителна облачност, на места ще превали дъжд. Ще духа умерен северозападен вятър, но постепенно ще отслабва. Максималните температури 15°-17°. Температурата на морската вода е 14-15°. Вълнението на морето ще бъде 1-2 бала.\r\nНад планините ще има значителна облачност и главно в Стара планина ще превалява сняг. Силният северозападен вятър постепенно ще отслабва и ще е до умерен. Максималната температура на височина 1200 метра ще е около 7°, на 2000 метра - около 0°.  В четвъртък вятърът ще се обърне от юг и дневните температури ще се повишат още малко; сутринта ще е все още хладно. Облачността от запад ще се увеличава, отначало висока и средна, до вечерта ще се вплътни и на места в западната половина от страната ще превали дъжд. В петък превалявания ще има главно в югоизточната половина от страната, където са възможни локални интензивни извалявания, придружени с гръмотевици. Вятърът ще се обърне от северозапад, ще се повишат и сутрешните температури. В събота ще има повече слънчеви часове, ще се затопли. Краткотрайни превалявания с гръмотевици са възможни по Черноморието.", "date": "2019.05.08", "title": "Прогноза за времето - 8 май (сряда)"}
{"url": "https://www.actualno.com/celebrate/sv-apostol-i-evangelist-ioan-bogoslov-news_746662.html", "text": "  Честното преставяне на този апостол и евангелист, довереника, девственика и възлюбения Христов ученик Йоан Богослов се празнува в двадесет и шестия ден на месец септември. На тази дата е поместено и житието му.     На осми май се споменава честния прах, целебно изхождащ от гроба му.   Когато свети Йоан Богослов доживял стогодишна възраст, като много се потрудил за благовестието Христово, заедно със седем свои ученици той отишъл в град Ефес и им заповядал да изкопаят кръстообразна могила, в която той се подготвил да умре, като легнал в нея, бидейки още жив (както се разказва в житието му).\r\nХристияните, живеещи в град Ефес, след смъртта на апостола разкопали могилата му, но не намерили тялото на апостола. Като оплакали честната му кончина, те се върнали в града, а след това често идвали на гроба на апостола и възнасяли усърдни молитви към Бога, като призовавали за помощ и ходатайство пред Бога свети Йоан Богослов.  При това всяка година в този месец и на този ден от гроба на апостола излизал много ситен прашец, който извършвал изцеления. Вярващите събирали този прашец и лекували различни недъзи и болести. Затова сред вярващите станало обичай на този ден, както и през септември месец да възхваляват и облажават с песнопения този велик Божий угодник, възлюбен от Бога повече от всички останали свети угодници.\r\nПо молитвите му Господ да дарува и на нас изцеление на недъзите ни - душевни и телесни - и да се сподобим и ние да бъдем угодни и възлюбени на нашия Христос Бог.    Източник: pravoslavieto.com     ", "date": "2019.05.08", "title": "Св. апостол и евангелист Иоан Богослов"}
{"url": "https://www.actualno.com/chronicles/shvecija-otmenja-smyrtnoto-nakazanie-news_746661.html", "text": "  Смъртното наказание е налагането на смърт като наказание за дадено престъпление в резултат на съдебен процес. Някои юрисдикции, прилагащи смъртното наказание, ограничават прилагането му до малък брой тежки престъпления, най-вече измяна и убийство. Исторически, а в някои системи и днес, смъртното наказание е използвано и при по-широк кръг престъпления, включително кражба и грабеж.     Макар и в миналото смъртното наказание да е съществувало в практически всички общества, днес то използва активно само в 58 държави, като в 95 то е премахнато, а останалите не са го прилагали от началото на 21 век или го разрешават само при изключителни обстоятелства, като състояние на война.В много страни използването на смъртното наказание е предмет на остри спорове. Хартата на основните права на Европейския съюз забранява използването на смъртно наказание в държавите от съюза. В България то е премахнато от 10 декември 1998 година, като мораториум върху изпълнението на смъртна присъда има от 1990 .   Все пак, 60% от световното население живее в държави, в които се изпълнява смъртно наказание, и това включва четирите страни с най-голямо население (Китай, Индия, Съединените американски щати и Индонезия). През 2008 година тези държави гласуват против препоръчителната резолюция на Общото събрание на Организацията на обединените нации за мораториум на прилагането на смъртно наказание.", "date": "2019.05.08", "title": "Швеция отменя смъртното наказание"}
{"url": "https://www.actualno.com/europe/vzelijat-zalojnici-v-tuluza-tijnejdjyr-veche-e-arestuvan-news_746697.html", "text": "  Тийнейджърът, който взе за заложници няколко жени в Тулуза, вече е задържан, предаде БГНЕС, позовавайки се на АФП.     Четири жени бяха освободени \"без наранявания\", след като 17-годишен младеж ги държа като заложници в продължение на 5 часа в бар, недалеч от летището на града.   Няколко часа след като освободи заложниците, въоръжения младеж все още се беше барикадирал в заведението, а полицията преговаряше с него да се предаде.\r\nПрокуратурата обяви на пресконференция, че 17-годишният извършител има полицейско досие за нападение срещу полицай и обир, както и арест по време на демонстрация на антиправителственото движение \" \", като е бил задържан през декември. Въпреки това прокуратурата го определи като \"лице, за което се считало, че не представлява опасност\".  Във вторник следобед младежът нахлул в заведението в квартал \"Бланяк\", стрелял два пъти в тавана и заплашил, че ако дойдат полицаи, ще застреля хората в заведението, обяви прокуратурата, която не разпространи името на извършителя.\r\nПриятел на бащата на предполагаемия извършител казал на журналисти, че младежът е местен и се казва Янис.   Кметът на \"Бланяк\" обяви, че престъплението не представлява терористичен акт, като полицията се съгласи с неговата оценка.    Младежът оставил у дома писмо, показващо депресивно състояние, но мотивите за действията му остават неясни.", "date": "2019.05.08", "title": "Взелият заложници в Тулуза тийнейджър вече е арестуван"}
{"url": "https://www.actualno.com/america/v-brazilija-veche-stana-po-lesno-da-si-kupish-oryjie-news_746694.html", "text": "  Бразилия направи по-лесно придобиването на оръжие от граждани. Бразилският президент Жаир Болсонаро подписа указ, който премахва част от ограниченията пред притежанието, носенето и вноса на огнестрелни оръжия, предаде БГНЕС.     Членове на Бразилския конгрес, лобисти и индустриалци бяха обиколили Болсонаро и след като президентът подписа указа, започнаха да ръкопляскат и да правят с пръсти знаци, подобни на стрелба с пистолет.   Бразилия е една от държавите с най-високи нива на убийства и критици на решението се опасяват, че допълнителни оръжия по улиците ще влошат положението.\r\n\"Винаги съм казвал, че безопасността на обществото започва от дома\", обяви Болсонаро при подписването на указа в столицата Бразилия.  В документът се казва, че членуващите в клубове по стрелба и ловците ще могат да пътуват с оръжията си, а всеки с разрешително да притежава огнестрелно оръжие ще има право да купи до 5000 патрона годишно. Освен това в указа се казва, че вносът на оръжия и муниции от чужбина ще бъде \"дебюрократизиран\", което отговаря на исканията на чуждестранните компании за оръжия, които се интересуват от 200-милионния бразилски пазар.\r\nСпоред логиката на Жаир Болсонаро, улесненият внос се прави с цел \"стимулиране на конкуренцията и по-високо качество и безопасност\".   През 2017 г. в Бразилия бяха извършени 64 000 убийства. Това са нива от около 310 убийства на 1 милион население, което е 3 пъти повече, от считания за ООН праг на висока престъпност.    ", "date": "2019.05.08", "title": "В Бразилия вече стана по-лесно да си купиш оръжие "}
{"url": "https://www.actualno.com/america/sasht-prati-i-bombardirovachi-v-blizkija-iztok-pompeo-otide-v-irak-news_746678.html", "text": "  Съединените щати изпращат стратегически бомбардировачи Б-52 в Близкия Изток, предаде БГНЕС по информация на АФП. Тези самолети може да носят ядрено оръжие.     Пентагона обяви, че самолетите ще бъдат разположени в страни от Персийския залив заради заплахи от Иран да атакува американските части в региона. Наскоро САЩ изпратиха и самолетоносач в Персийския залив, отново посочвайки като причина \"наскорошни и явни индикации, че Иран и техни наемници се подготвят да атакуват американски части\".   От Вашингтон обявиха, че имат данни от разузнаването, че съществува заплаха, но не дадоха повече подробности.\r\nМеждувременно стана ясно, че държавният секретар на САЩ Майк Помпео е на необявено посещение в Ирак. Помпео кацна в Багдад, вместо в Берлин, където трябваше да отиде по програма.  Посещението идва в момент на повишено напрежение между Иран и САЩ. Според анонимни източници от иракското правителство, Помпео ще се срещне с премиера на страната Адел Абдел Махди.\r\nПосещението на Майк Помпео идва два дни след като САЩ обявиха, че изпращат самолетоносач и съпътстващата го ударна група кораби в Близкия Изток и нарекоха този ход \"ясно послание към Иран\".   ", "date": "2019.05.08", "title": "САЩ прати и бомбардировачи в Близкия изток, Помпео отиде в Ирак"}
{"url": "https://www.actualno.com/crime/sydyt-pak-shte-misli-dali-da-pusne-ivancheva-i-petrova-pod-domashen-arest-news_746702.html", "text": "  Апелативният специализиран наказателен съд ще трябва да реши дали да пусне под домашен арест отстранения кмет на \"Младост\" Десислава Иванчева и нейната заместничка Биляна Петрова, предаде БГНЕС.     Двете жени получиха осъдителни присъди на първа инстанция - 20 години за Иванчева и 15 за Петрова. Заради опасност да избягат или да извършат ново престъпление прокуратурата поиска, а спецсъдът прие да измени мярката им от \"домашен арест\" в \"задържане под стража\". Именно това решение Иванчева и Петрова обжалват, които бяха закарани в сливенския затвор, впоследствие разделени, а преди няколко дни бяха върнати в София.   В момента Десислава Иванчева се намира в болницата на затвора, а Биляна Петрова е настанена в ареста на \"Векилски\". Адвокатът ѝ Радост Ганчева заяви, че и психическо състояние и ще настоява тя да бъде преместена в болницата на затвора.\r\nНа 15 април Специализираният съд призна на първа инстанция за виновна отстранения кмет на район \"Младост\" Десислава Иванчева за искан подкуп от Александър Ваклин в съучастие с Биляна Петрова и Петко Дюлгеров. Иванчева ще трябва да заплати 10 000 лв., вместо 20 000 лева заради нарушените ѝ права по време на ареста. Тя няма да може да заема държавни длъжности и се предвижда част от имуществото ѝ да бъде конфискувано.  Според магистратите има достатъчно доказателства за това, че те заедно са поискали подкуп от Александър Ваклин в размер на 20 евро за кв.м. разгърната площ от сграда, която той е искал да построи. Заместничката на Иванчева - Биляна Петрова, получи 15 години лишаване от свобода и 15 хил. лв. Глоба, както и забрана 15 години да заема държавни длъжности. Бившият кмет на района и считан за посредник при предаването на подкупа Петко Дюлгеров получи 12 години лишаване от свобода, 12 хил. лв. глоба и 12 години забрана да заема държавни длъжности.\r\nВ зала съдията Иво Хинов подчерта, че постановените от него присъди са за поискан, а не за взет подкуп. Мотивите на магистратите за присъдата бяха, че е имало много политически нюанси в делото и всички те са взети предвид. Съдията заяви още, че сред многобройните доказателства няма никакви данни да е имало подбудителство към подкуп или някой да е подстрекавал двете жени да искат такъв. Все още се чака да излязат мотивите, с които Хинов прати тримата зад решетките.   ", "date": "2019.05.08", "title": "Съдът пак ще мисли дали да пусне Иванчева и Петрова под домашен арест "}
{"url": "https://www.actualno.com/asia/katastrofa-v-japonija-prati-v-bolnica-desetki-deca-news_746710.html", "text": "  Тежка катастрофа вкара поне 13 деца в болница в японския град Оцу, предаде БГНЕС.     Автомобил се блъснал в група деца, които били на разходка под контрола на двама възпитатели. Пострадалите деца са съвсем малки  - на две и три години.   От пострадалите четири деца се намират в тежко състояние и не са в съзнание, пишат японски медии.\r\nНе е ясна причината за катастрофата, като властите разследват случая.  ", "date": "2019.05.08", "title": "Катастрофа в Япония прати в болница десетки деца "}
{"url": "https://www.actualno.com/analysis/samoleti-igrachki-i-turizym-ot-kakvo-se-systoi-tyrgovijata-mejdu-sasht-i-kitaj-news_746653.html", "text": "  През миналата година САЩ и Китай си размениха стоки и услуги за 737,1 млрд. долара. По-долу е представена разбивка за търговията между двете най-добри икономики в света, направена от агенция Франс прес.      Китай е третият най-голям износен пазар за американски стоки след Канада и Мексико. Също така е и третият в класацията купувач на американски услуги след Великобритания и Канада.\r\nСъединените щати и Европа заедно са най-големите купувачи на китайски стоки.   През 2018 г. Съединените щати регистрираха търговски дефицит в размер на 378,7 млрд. долара с Китай - с 12,8% повече от предходната година.     Миналата година американците са изнесли за азиатския гигант стоки в размер на 120,3 млрд. долара - спад от 7,4% от 2017 г. В същото време САЩ са внесли китайски стоки за 539,5 млрд. долара, което е с 6,7% повече, сочат от американското министерство на търговията.   Основните американски експортни стоки за Китай включват реактивни самолети (18 млрд. долара), машини (14 млрд. долара), електрически уреди (13 млрд. долара) и медицински и оптични инструменти (9,8 млрд. долара), както и нови и употребявани автомобили (9,4 млрд. долара). Съединените щати също изнасят соеви зърна за около 3,4 млрд. долара.\r\nНай-голямата икономика в света е внесла огромна гама от стоки от Китай, като главни сред тях са електрически машини (152 млрд. долара), уреди (117 млрд. долара), мебели (35 млрд. долара) и играчки и спортни артикули (27 млрд. долара), както и телевизори, мобилни телефони, компютри, телекомуникационно оборудване и цифрови аксесоари. Съединените щати всъщност са реализирали излишък от 40,4 милиарда долара в услугите с Китай миналата година, като американските фирми таксуват за използването на търговски марки, софтуер и транспорт, наред с други области.   Китай изнася пътувания, както и услуги за изследвания и развитие.    Износът за Китай подкрепя повече от 1,1 милиона американски работни места, твърдят от Американско-китайската търговска камара.\r\nНякои критици, включително съветникът по търговията в Белия дом Питър Наваро, твърдят, че изместването на производството извън САЩ е струвало на Щатите милиони работни места, откакто Китай стана член на Световната търговска организация през 2001 година.\r\nПовечето икономисти обаче твърдят, че връзката между търговията и работните места е по-малко ясна: Съединените щати сега са напълно или на почти пълна заетост  въпреки рекордния търговски дефицит с Китай.\r\nДилемата е, че загубените работни места са съсредоточени в определени фабрики и градове, а работните места се разпространяват в цялата икономика на САЩ.    Повечето американски щати отбелязаха ръст на своя износ за Китай през последното десетилетие, въпреки че търговската война доведе до спад на продажбите през миналата година според Американско-китайската търговска камара.\r\nЗа 44 от 50-те американски щати Китай е сред петте  най-големи експортни пазари за стоки и услуги. Вашингтон в петък планира повече от двойни тарифи за китайски внос за  200 млрд. долара,  включително електрически машини, телевизионно оборудване, мебели, автомобили и пластмаси.", "date": "2019.05.08", "title": "Самолети, играчки и туризъм: От какво се състои търговията между САЩ и Китай? "}
{"url": "https://www.actualno.com/crime/s-podpiska-se-iska-pomilvane-na-policaite-ot-sluchaja-chorata-news_746715.html", "text": "  1000 души пред Съдебната палата в Благоевград в защита на петимата полицаи, обвинени по делото \"Чората\". Сред протестиращите бяха роднини на Мирослав Писов, Иво Иванов, Борис Механджйски, Георги Калинков и Янко Граховски, съобщи в.      Петимата са в затвора в Бобов дол с присъди по седем години заради смъртта на Ангел Димитров-Чората.   Само за един час повече от 1000 души се подписаха в петиция с искане за помилване на полицаите.\r\nПрипомняме, че на 24 април тази година два различни състава на Върховния касационен съд (ВКС) произнесоха две коренно противоположни решения по делото срещу петимата полицаи, обвинени за смъртта на благоевградчанина , предаде в. \"24 часа\". Припомняме, че на съд отидоха служителите на реда Борис Механджийски, Георги Калинков, Янко Граховски, Иво Иванов и Мирослав Писов. На първа инстанция и с решение отпреди почти 8 години (09.06.2011) полицаите бяха оневинени. Но с решение от 19 април, 2019 година, беше постановено, че трябва да отидат в затвора за 7 години, защото са убили Чората при опита за ареста на 10 ноември, 2005 година.  На 10 ноември, 2005 година, в 21:30 часа майор Мирослав Писов - зам.-ръководител на РЗБОП, капитан Иво Иванов, старши лейтенант Борис Механджийски и сержантите Георги Калинков и Янко Граховски тръгват на операция по задържане на 38-годишния Ангел Димитров-Чората в кв. “Освобождение”. Получена е оперативна информация, че мъжът ще посети квартирата на своя позната на ул. “Дойран” и ще носи наркотици. Петимата полицаи го изчакват, а той наистина спира колата на брат си и слиза на тротоара, прави няколко крачки, но полицаите го настигат. Повален е на земята по корем с ръце на гърба с белезници Бързо изпада в безсъзнание, а полицаите опитват да го свестят, обаждат се на спешен център. За около 6 минути в тази поза Чората умира. Медиците пристигат бързо, но Димитров вече е починал. Петимата полицаи са обвинени в убийство и започва съдебната сага, продължила 14 години.", "date": "2019.05.08", "title": "С подписка се иска помилване на полицаите от случая \"Чората\""}
{"url": "https://www.actualno.com/viewpoint/ne-che-neshto-no-slavi-trifonov-ne-e-chalgar-news_746628.html", "text": "  Краят на може да е за добро, може да е за лошо, може да е просто преместване в друга телевизия, може да е начало на партия, може да е всичко. Това, което обаче ме изненадва, е че има и някакво особено ликуване, което твърди как \"чалгаджията слиза от екран - браво!\"      Ще се наложи, макар да съм човек, който слуша метъл и рок, и принципно въобще не му пука за тия работи, да вляза в този мръсноляв дебат. И макар да нямам особени познания, струва ми се, че все пак има някаква немалка разлика между Трифонов и чалгата. Например да питам - никой ли все пак не усеща разликата между хептен разпасаните текстове на малини, къпини, глории и цветелини и текстовете на Ивайло Вълчев? Не твърдя, че Ивайло Вълчев е велик текстописец, но все пак някои от нещата му са нелоши и са далеч от стандартното чикирики, което ви подлудява от кеф вече 30 години. Второ: аз в тия чалги на Слави изведнъж все пак съм чувал някакви образцови китарни сола на Цветан Недялков. Само аз ли съм ги чувал? И ми се струва даже, че тези сола са взети назаем от - о, чудо - самата рок музика и нейните образци, към която чалгата принципно няма как да припари. Мисля, че Цветан Недялков е страхотен китарист и че това е очевидно, и че който твърди, че не е, не разбира нищо от музика. Трябва ли сега въобще да се мъчим да доказваме разликата между тези музиканти и вечният безименен кларинетист, който жули мазньоч (впрочем, и това не е лесна работа), за да върви по-добре гьобекът и да хвърчат по-лесно салфетки във въздуха? А Евгени Димитров - и тоя човек ли излезе чалгар? И той ли може да се приравни към стандартната йоничка в ресторантче на морето? Как така Слави Трифонов е чалгар, когато основните му музиканти не са? Ми пробвайте някакви други дефиниции. Например симулативен-етно-рок-с-лека-склонност-към-простеене. Или пък: балканска-музика-която-аха-да-стане-Горан-Брегович-но-все-не-може. Или пък: популярната-музика-на-прехода-просто-поп-който-все-пак-е-по-добър-от-попа-в-смисъла-на-Мария-Илиева. Пак е по-добре.\r\nИнтересното е как повечето, които доволно махват с ръка и казват - \"най-сетне тоя чалгаджия да слезе от ефир\", пропуснаха истинските поражения на чалгата. Пропуснаха ония мръсни години от 2000 до 2007-та, когато \"Пайнер\" се превърна в институция и цели оглупели семейства седяха по цяла вечер пред телевизора, за да гледат принцеските със силикон и пачи мозък, които превърнаха чалгата в индустрия на затъпяването, ботушките, салфетките, фалша и кича. Пропуснаха онези две-три поколения, на чиито балове гърмяха чалга хит след чалга хит и когато още нямаше матури, матурата ти бе да знаеш наизуст текстовете на преславните преслави, глории и мушката и да им подражаваш от А до Я - това до степен, в която във всеки клас дори в елитните гимназии се брояха на пръсти момчетата и момичетата, дето са се опазили от тоя гнус. Пропуснаха как Димитровград построи най-големият си завод - този на могъщата българска простотия, която нахлу с такава зараза, че сега дори Криско, Гери-Никол и Тита изглеждат по-добрият вариант: пак е зле е да пораснеш с тях, но не колкото с ония кляфки, от които изкукаха половината училища в страната. Някой помни ли например как в почти всеки провинциален град имаше само една дискотека и тя беше чалга дискотека? Чичо ви Слави ли я отвори? Чичо ви Слави ли накара цели поколения да изкурвеят - айде, от това може да се възползваш - но и да оглупеят масово? Тоя чалгаджия поне изпя няколко народни песни и ги изпя почтително, без да ги осере така както поп-фолкът си набави певици от училището в Котел и ги превърна в барбитата на Прехода. \r\nТрифонов направи и хубави, и лоши неща, имаше силни, и слаби периоди, общо взето като всеки друг. Не го харесвам, но не съм толкова тъп, че да мисля, че може да издържиш 19 години на екран буквално всяка шибана вечер и това да е случайност. Повечето биха се гръмнали на третата. Това не е нито вождът на чалгата, нито вождът на простотията, нито представителната фигура на опошлялата нация. Знаеше поне сам за себе си какво прави и го правеше така, както го разбира за правилно. Толкоз. Освен това съм крайно любопитен кой според вас от мейнстрийм фигурите може да го замести. Николета Лозанова или Петя Дикова? Иван и Андрей или Андрей и Иван?  И на последно място: чалгарите откога правят референдуми? Откога все пак успяха да мотивират 3 милиона българи да си изпълзят от дупките и да се ангажират с някакъв политически въпрос? Митко Пайнера направи ли го това, или Азис ли го направи, или Софи Маринова ли го направи? Не мога да си спомня. Зле ми е паметта. Но като гледам - всички сме така.  Райко Байчев ", "date": "2019.05.08", "title": "Не че нещо, но Слави Трифонов не е чалгар "}
{"url": "https://www.actualno.com/society/svetoven-den-na-chervenija-kryst-i-chervenija-polumesec-news_746707.html", "text": "  По случай Световния ден на Червения кръст и Червения полумесец Българският Червен кръст организира второ издание на \"Училище за хуманност\", което ще се състои днес, 8 май, от 13:00 часа в Мултидисциплинарното пространство ДНК в Националния дворец на културата, съобщиха от БЧК.     Събитието ще предизвика сетивата, емоциите и ума, и ще предостави пространство, в което свободно и вдъхновено ще говорим по темите, по които обикновено не смеем – освен анонимно и онлайн.   Всеки от нас има мнение – за расизма, дискриминацията, бежанците, мигрантите, ромите, хората със специални потребности. Но колко често попадаме в ситуация, в която „ние“ и „те“ се превръща в „аз“ и „ти“? Кога за последно попитахте незрящия човек как се справя в градския транспорт? Кога за последно имахте смелостта да го направите, питат от БЧК\r\nВ нашето училище ще има място за различни видове смелост: смелостта да чуеш истинската история на човека зад обобщения медиен образ – тъжна, смешна клиширана или изненадваща; смелостта да видиш нещата, от които обичайно старателно отвръщаш поглед или отбягваш; смелостта да споделиш собствената си история; смелостта наистина да кажеш какво мислиш – и смелостта да приемеш, че някой друг не мисли като теб, казват БЧК.  По време на „занятията“ участниците ще се опитат да се поставят на мястото на представители на различни уязвими групи – незрящи, мигранти и др. Така те ще се докоснат до тяхното ежедневие, а всички истории и мнения, които ще споделят след това, ще бъдат обединени в Малка онлайн книга на хуманността.\r\nНа събитието ще присъстват акад. Христо Григоров, д-р х.к. – председател на БЧК, проф. Красимир Гигов – генерален директор на БЧК, Огнян Златев – ръководител на офиса на Европейската комисия в България, представители на дипломатически мисии, Рада Стаменкова – изпълнителен директор на Българска асоциация по семейно планиране и сексуално здраве, Моника Писанкънева – Фондация “Ресурсен център Билитис“, партньори, доброволци и ръководители на БМЧК.   ", "date": "2019.05.08", "title": "Световен ден на Червения кръст и Червения полумесец "}
{"url": "https://www.actualno.com/curious/6-te-hrani-koito-mojesh-da-konsumirash-predi-trenirovka-news_745466.html", "text": "  Без значение дали предпочитате да тренирате сутрин, веднага след събуждане, или следобед, когато деня започва да си отива, вероятността да не мислите за подготовката за това е много голяма. А това е грешка. Според специалисти, без значение кога тренирате, тялото ви се нуждае от гориво, което да му помогне да се справи с натоварването. Но тук не говорим за всякакъв вид храна. Ето 6 неща, които можете да ядете преди тренировка, за да бъде тя максимално полезна.         Намажете филийка пълнозърнест хляб или банан с лъжица фъстъчено или бадемово масло за отлична комбинация от въглехидрати и протеини преди тренировката си.  Въглехидратите ще ви дават енергия, докато протеините подпомагат растежа на мускулите.   Плодът съдържа енергийно-стимулиращи въглехидрати, които лесно се смилат и се наслаждават. Те също са пълни с влакна и фитохимикали.  Идеалното хапване преди тренировка е шепа грозде с малко нискомаслено  сирене или  портокали с няколко несолени ядки. Няколко фурми преди тренировка предлагат отличен източник на въглехидрати.  Тези плодове, богати на фибри, ще ви помогнат да поддържате нивата на кръвната захар и енергията си стабилни. Можете да ги ядете самостоятелно или в енергиен бар.        Ако ви е трудно да ядете твърди храни преди тренировка, вместо това опитайте с течен енергиен тласък. Протеинови шейкове предлагат добро съотношение въглехидрати към протеини и лесно се подготвят предварително и пият по пътя към фитнеса. Имате нужда само от 3 компонента:  ½ чаша бадемово мляко, една лъжичка протеинов прах и ½ чаша ягоди. Бананите са пълни с въглехидрати и калий и са отлична закуска преди тренировка.  Подобно на протеинови шейкове, те също така са отличен начин да зареждате по време на път.       Сладките картофи са богати на калий, витамин А и въглехидрати и представляват голям източник на енергия преди или след тренировка.  Но те също са доста пълни, така че това е най-добре да ги консумирате 1-2 часа преди тренировка, за да избегнете чувството за тежест докато тренирате.", "date": "2019.05.08", "title": "6-те храни, които можеш да консумираш преди тренировка   "}
{"url": "https://www.actualno.com/society/vypreki-4-te-insulta-pavel-vasev-e-v-stabilno-systojanie-news_746739.html", "text": "  Режисьорът Павел Васев е в критично, но на фона на четирите прекарани инсулта - стабилно състояние. Това съобщи тази сутрин завеждащият неврохирургична реанимация в \"Пирогов\" д-р Красимир Бинев.     Вчера дългогодишният директор на Народния театър и ръководител на Българския културен център в Москва бе транспортиран с правителствения „Фалкон”. Преди 4 месеца той беше приет в болница в руската столица след прекаран инсулт. От летището специално оборудвана линейка го превози до \"Пирогов\", където остава на лечение.\r\nОрганизацията по отношение на транспорта на Павел Васев от Москва беше перфектна, подчерта д-р Бинев.\r\n\"Вчера изчакахме да излети папата, след което ни пуснаха и нас. На летището ни чакаше линейката с пациента, забавихме се около час и към 15:30-16:00 часа вече бяхме на нашето летище\", разказа той.     Правим редица изследвания, за да установим с какво можем да помогнем, най-вероятно в един момент ще се наложи по-агресивна рехабилитация, обясни още д-р Бинев.\r\nПо думите му, Павел Васев е в стабилно състояние, предвид това, че е получил 4 инсулта.\r\nПредстои да му бъдат направени изследвания, обясни лекарят и добави, че Васев е на самостоятелно дишане със стабилна хемодинамика.    За момента лечението му се заплаща от държавата, съобщи още завеждащият неврохирургична реанимация.", "date": "2019.05.08", "title": "Въпреки 4-те инсулта, Павел Васев е в стабилно състояние"}
{"url": "https://www.actualno.com/politics/na-pyrvo-chetene-neizbejnata-samootbrana-veche-ne-e-nakazuema-news_746797.html", "text": "  Парламентът единодушно прие в Наказателния кодекс (НК) които дават възможност за .     Вносители на законопроекта за \"Обединени патриоти\". Предложените изменения предвиждат да не се счита за превишаване на пределите на неизбежна самоотбрана, .   Предложените промени са предназначени да направят уредбата на неизбежната отбрана ясна и разбираема не само за юристите, а и за всеки гражданин, който извършва защитно действие срещу непосредствено и противоправно нападение.\r\nОт парламентарната трибуна Искрен Веселинов от ВМРО припомни редица случаи на нахлуване в домовете на хора, които не могат да се защитят от взломаджиите заради закона.  \"Много е важна тази материя, не бива повече да се неглижира\", съгласи се Павел Шопов от \"Атака\", които са част от коалицията. По думите му законопроектът е много важен приоритет. изтъкна, че законът е извървял дълъг път. \"Материята е изключително сложна\", смята той. \"Има рискове за извършване на престъпление под прикритието на неизбежна отбрана, според някои мнения. Текстовете са балансирани, похвали се той. Предлагаме ви защита на живота\", изтъкна лидерът на НФСБ.   \"Посегателствата върху живота заради дребни суми ни прави длъжници на обществото\", категоричен бе Симеонов.    \"В Лондон през 18-ти век в центъра са издигани бесилки, за да бесят слугини, които са откраднали едно пени от господарите си\", напомни Симеонов.\r\nИзказване направи и заместник-председателят на ВМРО Юлиан Ангелов.\r\n„Предложенията, които ние от „Обединени патриоти“ сме направили в НК имат една цел – да решат един огромен 30-годишен проблем в България. 30 години най-вече в малките населени места безчинстват определени групи върху възрастните хора, върху имуществото, върху собствеността, върху личността. 30 години за съжаление и българската съдебна система, и българските политици реагираме твърде толерантно на тези проблеми. Крайно време е българският парламент, българските политици да поемат своята отговорност и да застанат зад хората. Да застанат за сигурността им. Да може всеки един българин да защити живота и собствеността си. Не може да влизат определени хора от определени общности в селския двор и да крадат кокошки, агнета и да пребиват възрастни хора и да казваме, че това е маловажно престъпление“, подчерта Ангелов.   Депутатите приеха изменение и за т.нар. - когато откраднатото е под минималната работна заплата, т.е. в момента 560 лева. На първо четене наказанието вече ще е глоба между 560 и 1000 лева, а при рецидив т.е. повторна такава кражба, може да се влезе в затвора.", "date": "2019.05.08", "title": "На първо четене: Неизбежната самоотбрана вече не е наказуема"}
{"url": "https://www.actualno.com/crime/mladejite-pometeni-v-perlovska-reka-pri-katastrofa-sa-bez-opasnost-za-jivota-news_746718.html", "text": "  Пострадалите четирима тийнейджъри, пометени от засечен от друга кола автомобил в София вчера (7 май), са в реанимация, контактни са и без опасност за живота. Това съобщи тази сутрин директорът на „Пирогов” д-р Асен Балтов пред Нова телевизия.     Трите момичета и едно момче, на 17 и 16 години, бяха пометени от лек автомобил около 13:30 часа във вторник, на кръстовището на бул. \"Владимир Вазов\" и улица \"Васил Кънчев\". Автомобилът се преобърна в Перловската река, а шофьорът му твърди, че е бил засечен от минала на червен светофар друга кола. Две от децата също паднаха в коритото на реката.   Едно от момичетата и момчето са с по-сериозни травми – момичето е със счупен таз и подбедрица, то ще бъде оперирано днес, съобщи д-р Асен Балтов. Момчето вече е претърпяло операция, състоянието му е стабилно. Едно от момичетата вече е изписано.\r\n\"Децата имат по-големи способности да компенсират и да се възстановяват. Ако това бяха възрастни пациенти, травмите щяха да са много по-тежки”, заяви тази сутрин директорът на „Пирогов”.  ", "date": "2019.05.08", "title": "Младежите, пометени в Перловска река при катастрофа, са без опасност за живота "}
{"url": "https://www.actualno.com/politics/evrodebat-s-patriotichna-nishka-evropa-da-e-na-ravnopravnite-nacii-news_746729.html", "text": "  Кандидатите за евродепутати от \"Атака\", \"Воля\" и НФСБ Георги Димов, Веселин Марешки и Венцислав Тоцев изложиха своята визия относно бъдещето на България в Европейския съюз в кампанията за .     И тримата кандидати се съгласиха със словосъчетанието \"Европа на  нациите\", като заложиха да има общ европейски пазар, но не и  федерализация и създаване на свръхдържава. Да има Европа на равноправни  нации, не на поданици, обобщи Марешки. Загубихме своя суверенитет и е най-важно него да си върнем, смята Димов.   Като патриот и учен искам България да оцелее, . Моята цел е да запазя България като православен център, подчерта водачът на евролистата на \"Атака\" Георги Димов. Той подчерта пред Нова телевизия, че темата за доходите е основна и затова \"Атака\" подкрепя идеята за минимална европейска заплата – в България да има такава заплата, каквато в държави като Австрия и Чехия. Димов добави, че \"Атака\" ще се бори и за достоен праг на минимална пенсия и за минимална помощ за хората с увреждания.\r\nСъщевременно кандидатът на НФСБ Венцислав Тоцев (номер 15 от 17 кандидати на партията на Валери Симеонов) посочи, че е популизъм да се въвеждат единни ставки на заплати и пенсии при пазарна икономика и различно развитие на икономките на Стария континент. \"Много е жалко, че в XXI век се поставя въпросът за доходи и то за минимален доход\", включи се и Марешки, който описа ситуацията в България така: \"робът се бори за свобода, свободният – за съвършенство\". Затова и лидерът на \"Воля\" посочи за свой основен приоритет образованието.   , призова Георги Димов, който смята, че - затова и трябва да получим повече пари от еврофондовете. Но Венцислав Тоцев опонира, че има достатъчно европари и разходването на средства зависи от нас, а ако има сваляне на бариери, то по-големите икономики ще ни залеят с износ на стоки, което, според Димов, така или иначе вече се е случило. , каза Тоцев.\r\nЛошо се харчат европейските пари, каза Веселин Марешки. \"Става въпрос за  качества – дали искаш да ограбваш България или искаш да просперира\",  заяви той и подчерта, че имаме всички природни дадености, за да сме  много хубава държава. Лидерът на \"Воля\" призова за крумови закони и \"да  режем от крадците\", защото \"българинът е оглозган до кокал\". , посочи Георги Димов и настоя в Брюксел България да има представител, който постоянно да защитава българските интереси.   Интересен спор имаше между Марешки и Тоцев за природните ни ресурси - Тоцев подчерта, че ако сме могли, сме щели да разработим залежи от злато или природен газ още по времето на комунизма. Тоцев категорично се изказа против махане на , но Марешки попита защо няма санкции срещу \"агресорите\" в Ирак и Либия. \"Едно престъпление не оправдава друго\", отвърна Тоцев.    На практика аз съм единственият кандидат, който не иска да става евродепутат, да става министър, заяви Марешки, като добави, че понеже няма правила в държавата, хората искат алтернатива и той се вижда като алтернатива. При кметските избори обаче тази логика нямало да работи, защото \"варненци изтърваха момента\".", "date": "2019.05.08", "title": "Евродебат с патриотична нишка – Европа да е на равноправните нации"}
{"url": "https://www.actualno.com/starazagora/ranen-shtyrkel-v-momchilgradsko-spasen-ot-slujiteli-na-erp-news_746747.html", "text": "  Сътрудници на електроразпределителното дружество, обслужващо Югоизточна България, вчера спасиха щъркел в Момчилградско.     Кметът на Груево подал сигнал за оплетената в проводниците на стълб от електроразпределителната мрежа в района на селото птица. Отзовалият се екип на предприятието с автовишка са стигнали до нея и са я спасили. Щъркелът е бил с наранен крак и не е бил в състояние да лети. След успешната спасителна акция той е предаден на експерти от Регионалната инспекция по околната среда и водите в Хасково.\r\nПрез пролетта и лятото - сезоните на белия щъркел, от електроразпределителното дружество често получават сигнали за бедстващите екземпляри на вида. Най-често това са млади птици, които се учат да летят.\r\n2493 платформи за щъркелови гнезда по електрически стълбове в Югоизточна България са монтирани от предприятието през последните десет години, за да бъдат предпазени гнездата. Монтирани са и защитни изолации на 8588 стълба от електроразпределителната мрежа като допълнителна мярка за осигуряване на безопасни места за гнездене, почивка и наблюдение на птиците.  ", "date": "2019.05.08", "title": "Ранен щъркел в Момчилградско спасен от служители на ЕРП"}
{"url": "https://www.actualno.com/politics/miroslav-najdenov-za-kyshtite-za-gosti-kydeto-ima-mnogo-pari-ima-opiti-za-zloupotrebi-news_746756.html", "text": "  \"През ДФ \"Земеделие” минава най-големият дял от европейските пари и това е факт – още от началото на членството ни през 2007 година. И там, където има огромен финансов поток, е възможно да има и опити за финансови злоупотреби.\" Това каза бившият земеделски министър Мирослав Найденов в интервю за bTV.     По думите му първата година на прием по програмата за къщи за гости е 2010 година, а усвояемостта е около 1%, последната е около 50%.   Според него в стремежа средствата да бъдат усвоени, администрацията е била притискана, това обикновено се случва в последната година на програмната, смята още той.\r\n\"На това трябва да се направи анализ и да се извърши проверка, допълни Найденов. Според него ако има виновен, той трябва да понесе персонална отговорност, а оставките няма да решат проблема. Вече дали това е така, има компетентни органи, които ще кажат\", заяви още бившият земеделски министър.  Според него подалата оставка зам.-директорка на фонда Иванка Багдатова-Мизова е била консултант по проекта на една от и е имало пропуск да си остави телефона, но тя няма право да бъде такава.\r\nПо думите на Найденов проверката на къщите за гости може да извади наяве и други служители на фонда, които са били консултанти.   \"Не може тези които раздават средствата, да консултират тези, които трябва да ги получат\", каза още той.    Според бившия министър големият проблем при така наречените е или системен проблем в последващия мониторинг, който трябва да бъде незабавно отстранен, ако това е така.\r\n\"Или другото, което разбира се, вече е престъпно, ако има човешка намеса на определени длъжностни лица, определящи критериите за оценка на риска и тези, които попадат в нея\", каза още Мирослав Найденов.\r\nТой призова да не се слага петно на цялата програма, тъй като много хора разчитат на тази мярка и този поминък.   Съществува програма за оценка на риска на произволни обекти. От фактите обаче става ясно, че има пропуск, подчерта той.", "date": "2019.05.08", "title": "Мирослав Найденов за къщите за гости: Където има много пари, има опити за злоупотреби"}
{"url": "https://www.actualno.com/actualno/mostovete-koito-borisov-ne-postroi-news_746551.html", "text": "  Благодаря ви, че се стремите да поддържате добри отношения със съседните страни, да изграждате мир, мостове. Това на премиера Бойко Борисов точно преди да си тръгне от България.      Всъщност какво точно е казал папата знае само Борисов, защото му го каза на четири очи. Важи както когато Светият отец си тръгна от България, така и когато пристигна. Защото и в двата случая Борисов взе да се хвали как папата е наблегнал колко значими са постиженията на премиера с магистралите и мостовете.\r\nСамо че нещо се съмнявам, че папата действително е имал предвид мостове като тези на \"Хемус\". Като казах \"Хемус\", ще е интересно Борисов да отговори колко от имотите, през които трябва да мине трасето, са отчуждени. Чуват се едни приказки, че не са много, но да не се отклоняваме. Ставаше въпрос за мостове – но защо ли имам чувството, че думата е използвана в духовен смисъл. Казано със синоним моето мнение е, че папата е говорил за сближаване.  Да погледнем сега Борисов какво направи  да сближи това и онова. Направи ли така, че доходите ни да се сближат със средните за Европа? Наляво и надясно разправя за бюджетни излишъци и контрабанди, но по тази тема не е много словоохотлив. Ако сложим и сближаването на пенсиите, става бая дълъг нов мост за строене ...   Приближихме ли се към ерудирания политически език? \"Кмете, остави ги да ти ударят по един шамар и да им мине\". са, при това докато папата още беше тук. Не звучат като сближаване с възпитанието ...\r\nСближихме ли се с правосъдието? – помните тези думи на дясната ръка на Борисов Цветан Цветанов, нали?! Като ти е такава дясната ръка, с какво е най-вероятно да се сближи?    Колкото до въпроса с мигрантите и бежанците - България спря ли да продава оръжие в Близкия изток? И другите не са, но с какво лице ние искаме да спрат, след като лично не го правим?\r\nМостовете, за които папата говори, са тера инкогнита за премиера ни. Той никога няма да я открие тази земя. Три мандата са вече – акъл и цикъл като не ти дойдат до време, не ги чакай. Време е да ни дойде акълът!", "date": "2019.05.08", "title": "Мостовете, които Борисов не построи"}
{"url": "https://www.actualno.com/politics/joncheva-iskame-proverka-na-pytishtata-za-da-pokajem-kolko-se-krade-news_746730.html", "text": "  „Европейската сметна палата изисква проверка на изразходването на европейски средства за българските пътища и магистрали. Ние вече пет месеца искаме разрешение от АПИ да бъдат направени независими проверки на основни пътища, ремонтирани през последните години. АПИ на практика ни отказа такава проверка. Искаме я, за да покажем за каква кражба става дума”. Това каза водачът на листата на „БСП за България” Елена Йончева на среща с жители на гр. Русе, предаде БГНЕС. Тя бе категорична, че това е един голям шамар от страна на Брюксел.     „Надявам се, че корупцията в големите инфраструктурни проекти ще излезе наяве”, каза още Йончева.  Водачът на листата на левицата, добави, че днес излезе доклад на БАН, в който се казва, че ще ни трябват 44 години, за да достигнем средните за Европа стандарти. „Управляващите казват, че имаме 3,6% икономическо развитие, но чуждестранните инвестиции са се сринали за последните 10 години. Това е така не само заради корупцията, но и заради липсата на предвидимост”, коментира Йончева. Тя даде пример с това, че  ръководството на едно от най-големите шивашки предприятия в област Русе, което е посетила днес, не знае дали ще може да издържи след като цената на тока се вдигне отново от средата на годината.   „Можем да спрем разрушаването на България, Европа ни дава не само средства, но и възможност за това”, категорична бе Елена Йончева. Тя добави, че правителството работи срещу средната класа заради един малък кръг от хора. „Въздухът в Русе е замърсен, но държавата казва, че няма такова нещо. Властта не взима мерки, защото има обвързаност между бизнеса и властта”, заяви водачът на листата на БСП. Тя каза още, че  на тези избори трябва да се гласува заради България и бъдещето й. „За да решим тези и още стотици други проблеми, на 26-и май ние ще победим с №18 в бюлетината”, завърши Елена Йончева.", "date": "2019.05.08", "title": "Йончева: Искаме проверка на пътищата, за да покажем колко се краде"}
{"url": "https://www.actualno.com/politics/20-mln-lv-otdelja-pravitelstvoto-za-zakupuvane-na-uchilishtni-avtobusi-news_746837.html", "text": "  Министерският съвет одобри допълнителни разходи в размер на 20 000 000 лв. по бюджета на Министерството на образованието и науката за 2019 г. за закупуване на училищни автобуси.     Целта е да се улесни достъпът до образование на децата и учениците в задължителна училищна възраст, в чието населено място няма училища.   Със средствата ще бъдат подменени част от 860 - те училищни автобуса, закупени през периода 2005-2008 г., които са отпаднали или предстои скоро да отпаднат от транспортните схеми за превоз на ученици.", "date": "2019.05.08", "title": "20 млн. лв. отделя правителството за закупуване на училищни автобуси"}
{"url": "https://www.actualno.com/burgas/spomen-za-burgazlii-dali-jivota-si-za-svobodata-na-bylgarija-news_746754.html", "text": "  Тази година се навършват 130 години от създаването на 24-ти пехотен Черноморски полк. По този повод в града са предвидени редица чествания, които свидетелстват, че саможертвата на войните от региона не е забравена. Параклисът \"Св. Георги Победоносец\" в Морската градина е едно от доказателствата за това. От двете страни на фасадата, на специални мраморни плочи са написани бележити събития и победи на полка.      Спечелените победи от 24-ти пехотен Черноморски полк на бойното поле го правят едно от най-успешните формирования на Българската армия. По време на Балканската война, българските войни водят победоносни сражения при Люлебургас и Бунархисар. Бойната част, в която са включени доблестни мъже от Бургас, участва и при обсадата на Одринската крепост.\r\nПризнателните съграждани на войниците от полка изразяват своето поклонение с редица събития. Гост по повод годишнината е Представителният духов оркестър на военноморските сили от Варна. Той изпълни бойни маршове на площад \"Св. Кирил и Методий\". След това се проведе военен ритуал за посрещане знамето на полка. Представителните военни части посетиха паметника на загиналите във войните от 24-ти Черноморски полк. Краят на шествието беше пред параклиса \"Св. Георги Победоносец\", където беше отслужен молебен.  ", "date": "2019.05.08", "title": "Спомен за бургазлии, дали живота си за свободата на България"}
{"url": "https://www.actualno.com/healthy/pacientski-organizacii-objaviha-nedoverieto-si-kiril-ananiev-news_746810.html", "text": "  Пациентски организации \"Заедно с теб\" заявяват вот на недоверие на министъра на здравеопазването Кирил Ананиев.     Причината, обявена в писмо до медиите от \"Заедно с теб\", е липса на ангажименти към превенцията на употребата на наркотични вещества, лечение и психосоциална рехабилитация на зависими пациенти и намаляване на вредите от употребата на наркотични вещества и изразяваме несъгласие за необоснованото закриване на Националния център по наркомании НЦН.   \"Последната година се наблюдава ясна тенденция към бездействие от страна на ръководството на и безотговорност към зависимите пациенти, чийто финал е Проект за постановление на Министерския съвет, който предвижда закриване на Националния център по наркомании НЦН.\r\nКато основен мотив за закриването на центъра в доклада на министъра на здравеопазването се сочи необходимостта от прехвърляне на 5 щатни бройки в НЕЛК.   е създаден със Закона за контрол на наркотичните вещества и прекурсорите и може да бъде закрит само с промяна в закона. Закриването му с Постановление на Министерския съвет е нарушение според юристи.\r\nНякои от въпросите, които зависимите пациенти задават към Министерство на здравеопазването, са:\r\n-\tЗащо зам.-министър Светлана Йорданова е бездействала последната година и не са взети предвид предложенията, направени от НЦН, като например създаване на нископрагови програми за зависими пациенти, лекуващи се на метадон дълги години?       -\tНа какво основание е дадено отново разрешение за работа например на Ловешка метадонова програма след като са установени драстични нарушения?\r\n-\tКакво е последвало от проверките на екипа на НЦН в частните метадонови програми и защо не са взети мерки от МЗ за отстраняване на нарушенията?\r\n-\tЗащо се изразходват публични средства, включително и на Столична община, за ненужни брошури, тениски и шапки като този вид превенция е без никакъв ефект и отречен от европейски ръководства за добри практики за превенция и лечение на зависимости?\r\n-\tДали проверките и упражненият контрол от екипа на НЦН на бездействащите Превантивни центрове, вкл. и на Столичния, и желанието за прикриване на нарушения от страна на МЗ, са причина за закриването на НЦН?\r\n-\tДали атрактивният имот в центъра на София, където се помещава НЦН е причина за закриването? По какви причини МЗ не е подписало договор за продължаване на ползването на имота и вече половин година пребиваването е незаконно?      \"Пациентски организации \"Заедно с теб\" изискваме незабавен и публичен отчет от Министерство на здравеопазването за направените проверки последната година и наложените наказания, ако има такива, както и обяснение защо не са взети предвид направените предложения от НЦН за ефективна работа със зависими пациенти\", заявяват в писмото от \"Заедно с теб.\"", "date": "2019.05.08", "title": "Пациентски организации обявиха недоверието си Кирил Ананиев"}
{"url": "https://www.actualno.com/politics/kabinetyt-otpusna-sredstva-za-nova-bolnica-v-jambol-i-novi-uchilishtni-avtobusi-news_746796.html", "text": "  Кабинетът отпуска допълнителни средства за изграждане на нова сграда на ямболската многопрофилна болница „Св. Панталеймон“, както и за закупуване на над 100 нови училищни автобуса, предаде БГНЕС     Знаете, че ангажиментът за нова болница беше поел още бившият вицепремиер Валери Симеонов пред неговите избиратели. А и ние още от 2013 година работим по тази тема. Надявам се да подкрепите това решение, защото сега болницата в Ямбол е в едни павилиони“, заяви в началото на заседанието премиерът Бойко Борисов.   Здравният министър Кирил Ананиев допълни на заседанието, че с решението ще бъде увеличен капиталът на болницата с парични вноски до 27 млн. лева за периода 2019-2021 година. Увеличението на капитала ще се извърши чрез издаване на нови акции. През 2019 година ще бъдат издадени нови акции в размер на 8,1 млн. лева, за 2020 г. – 13,5 млн. лева, за 2021 година- 5,4 млн. лева.\r\nМинистрите одобриха и отпускане на нови 20 млн. лева за МОН, с които ще бъдат подменени с нови над 100 училищни автобуса.  След срещата от областната управа на Ямбол побързаха да се презастраховат, че отпускането на средствата няма нищо общо с наближаващите избори, тъй като по проекта за нова болница се работи повече от година.", "date": "2019.05.08", "title": "Кабинетът отпусна средства за нова болница в Ямбол и нови училищни автобуси"}
{"url": "https://www.actualno.com/asia/iran-spira-da-prilaga-ogranichenijata-po-jadrenata-sdelka-news_746738.html", "text": "  Иран повече няма да по складирането на  обогатен уран и запаси от тежка вода, договорени по ядреното споразумение за 2015 г. с големи сили, съобщиха официални представители на Техеран.     Върховният съвет за национална сигурност на Иран заяви, че мярката е необходима за \"гарантиране на правата и възстановяване на баланса\", след като от споразумението точно преди една година на 8 май 2018 г.   \"Ислямска република Иран не се счита на този етап ангажирана да спазва ограничения по отношение на складирането на запаси от обогатен уран и тежка вода\", каза съветът.\r\n\"На останалите страни по сделката са дадени 60 дни за изпълнение на ангажиментите си, по-специално в областта на банковото дело и петрола\", добавя органът.  Иранската институция се позовава на ангажимента, поет от Великобритания, Китай, Франция, Германия и Русия да премахнат санкциите срещу Иран в замяна на това Техеран да ограничи ядрените си дейности.\r\nПетте държави до голяма степен не успяха да постигнат от своя страна ангажиментите си по сделката.   ", "date": "2019.05.08", "title": "Иран спира да прилага ограниченията по ядрената сделка "}
{"url": "https://www.actualno.com/business/oficialno-shte-ima-peti-zam-ministyr-v-mzh-news_746859.html", "text": "  С промяна на Устройствения правилник на Министерството на земеделието, храните и горите (МЗХ), заместник-министрите в министерството вече ще са петима, след като досега бяха четирима. Това реши правителството на своето редовно заседание.     Новият заместник-министър ще отговаря за ефективното изпълнение на държавната политика в растениевъдството, биологичното земеделие и политиката на качество. Това ще доведе до значително засилване на партньорството с бизнеса и неправителствените организации в сектора на зеленчуци, овощарство, биологично производство, тютюн и розопроизводство, уточняват от правителството. С назначаването на нов заместник-министър ще се спомогне за популяризиране на ползите за производителите и потребителите на този вид продукти и храни.   Припомняме, че точно заради биоземеделието вече имаше искания за на земеделския министър Румен Порожанов. - нова наредба, която наложи драконовски контрол върху биоземеделието и процеса на отнемане на сертификати.", "date": "2019.05.08", "title": "Официално - ще има пети зам.-министър в МЗХ"}
{"url": "https://www.actualno.com/balkani/syrbija-zavyrshi-magistralata-si-kojato-svyrzva-makedonija-i-ungarija-news_746848.html", "text": "  Гърделишка клисура е напълно преодоляна и южния край на Коридор 10 към Северна Македония и Гърция е изцяло завършен. В зависимост от прогнозата за времето в следващите 10 дни ще бъде и официално отворена за движение, заяви сръбският вицепремиер и министър на транспорта и инфраструктурата Зорана Михайлович.     По думите ѝ магистралата, която е част от европейския транспортен Коридор 10 е чакала най-малко 30 години, но вече е завършена.   \"Следващата седмица Сърбия иска да отбележи откриването на магистралата с тържествена церемония и да покани всички фирми и партньори, участвали в строителството, както и от съседните страни\", посочи министърът\r\n\"Това беше най-тежката строителна площадка в Европа. В участък от 26.3 км имаме 33 моста, включително най-високият мост Врла и двата най-дълги тунела - Преджане и Манаяле. Много работа бе свършена, преместихме главния път, премахнахме 600 000 куб. м камък, зад нас останаха многото трудни интервенции и много работа и се гордея с всички работници, които взеха участие в изграждането на Коридор 10. Повече няма да се наложи сменянето на магистрали, което ще засегне безопасността на движението, което е на първо място\", каза Михайлович.  Тя съобщи, че до края на годината ще бъдат завършени и пуснати в експлоатация две нови магистрали: първата от Ниш до Димитровград и границата с България, а другата от Обреновац до Лиг, която ще се свърже с вече изградената магистрала на Коридор 11.\r\nСъс скорошното отваряне на участъка при Гърделишка клисура, Сърбия ще бъде напълно свързана през Коридор 10 с 600 км магистрала от границата на Северна Македония до границата с Унгария.", "date": "2019.05.08", "title": "Сърбия завърши магистралата си, която свързва Македония и Унгария"}
{"url": "https://www.actualno.com/crime/sydyt-pusna-ivancheva-i-petrova-pod-domashen-arest-news_746901.html", "text": "  Бившията кметица и заместничката ѝ Биляна Петрова отиват под домашен арест, предаде Нова телевизия.     Мотивите на съда са, че няма опасност да се укрият, не се изисква  по-тежка репресия от домашен арест, двете имат забрана да напускат страната,  силно занижен е рискът да извършат престъпление, а и двете имат  здравословни проблеми.   Съдът отмени и запора на сметката, по която дъщерята на Биляна Петрова си получава стипендията.\r\nВ началото на заседанието стана ясно, че на 30 април Марин Марковски и синът му Димитър вече не са адвокати на Десислава Иванчева. Защитата на бившата кметица на район \"Младост\" вече се води от Николай Хаджигенов.  Делото започна с половин час закъснение и бе отложено с 40 минути по искане на Иванчева и Петрова. По думите им те били в Сливенския затвор и имали нужда от малко време да говорят със защитниците им.", "date": "2019.05.08", "title": "Съдът пусна Иванчева и Петрова под домашен арест"}
{"url": "https://www.actualno.com/burgas/vylchitrynskoto-zlatno-sykrovishte-idva-v-burgas-news_746781.html", "text": "  Най-голямото златно съкровище, част от което са уникални златни предмети от времето на траките, ще бъде експонирано в Археологическия музей. Откриването на изложбата е на 18 май и ще остане в града през целия летен сезон. По този начин гостите и туристите също ще могат да се докоснат до уникалните древни произведения. Експонатите са притежание на историческия музей в Плевен.     Вълчитрънското златно съкровище е най-голямото отрито в България. Състои се от девет съда, а чистотата на златото от което са изработени е 88% . Само един от експонатите е с тегло 4.5 килограма.\r\nСпоред изследователи, предметите са от края на бронзовата епоха и обхващат периода 1600-1200 години преди Христа. Той е наречен \"Микенска Тракия\" и се споменава в литературния шедьовър \"Илиада\" на Омир.\r\nНай-вероятно златните съдове са били използвани в култови действия на тракийски жреци. Ценната находка е намерена през 1924 година близо до село Вълчитрън, Плевенски регион.  Изложбата е под наслов „Тракийското златно съкровище от Вълчитрън“ и е част от проявите по повод Нощта на музеите, която се провежда за 15 път.    ", "date": "2019.05.08", "title": "Вълчитрънското златно съкровище идва в Бургас"}
{"url": "https://www.actualno.com/business/noi-poema-preizchisljavaneto-na-pensiite-trjabva-samo-vednyj-da-podadete-zajavlenie-news_746863.html", "text": "   . Това предвиждат одобрени от правителството на днешното му заседание промени в Наредбата за пенсиите и осигурителния стаж, с които се облекчава административната тежест за гражданите.     В резултат от промените хората ще могат посочват сметки за изплащане на  отпуснатите им пенсии не само в банки, но и в други лицензирани от БНБ  доставчици на платежни услуги, както и в клонове на доставчици на  платежни услуги, осъществяващи дейност на територията на страната.   Идеята на промяната е засилване на ролята на т.нар. електронно правителство. С промени в Административнопроцесуалния кодекс се предвижда възможност за електронно връчване на разпорежданията, свързани с пенсиите.  ", "date": "2019.05.08", "title": "НОИ поема преизчисляването на пенсиите, трябва само веднъж да подадете заявление"}
{"url": "https://www.actualno.com/america/softuer-na-oon-shte-identificira-atentatori-news_746811.html", "text": "  ООН ще подобри борбата срещу тероризма чрез специален софтуер, който ще разпознава бързо потенциалните атентаторил Това съобщава германският национален ежедневник Die Zeit, цитиран от агенция \"Фокус\".     Софтуерът е предназначен да наблюдава по-добре потенциално опасните завърнали се от райони, които преди това са били контролирани от „Ислямска държава“. Екстремисти, които искат да се завърнат у дома от Близкия изток до техните съответни държави, представляват голяма транснационална заплаха, заяви генералният секретар на ООН Антонио Гутереш. „Много от тях са добре образовани и в бъдеще може да извършват терористични атаки, докато други се надяват да радикализират и да спечелят нови последователи\", допълни португалецът.   Според изчисленията на ООН около 40 000 души от 110 страни са се присъединили към „Ислямска държава“ в Сирия и Ирак през последните години. Службите за сигурност се опасяват, че след военното поражение джихадистите искат да продължат борбата в родините си и да разпространят идеологията на терористичната групировка.\r\nСъс софтуера, наречен GoTravel, ООН иска да се увери, че терористите могат да бъдат идентифицирани и заловени, преди да извършат актове на насилие. Софтуерът може да анализира данните за движението на лицата и да извлича от него коефициент за потенциал за риск. Той също така има за цел по-бързо да споделя информация с други засегнати страни или организации като Интерпол.  Програмата ще бъде предоставена безплатно на държавите, които все още не разполагат с достатъчно средства за преследване на заподозрени в тероризъм. Ирак и Шри Ланка са първите страни, които вече са поръчали софтуера.", "date": "2019.05.08", "title": "Софтуер на ООН ще идентифицира атентатори"}
{"url": "https://www.actualno.com/europe/the-times-trymp-tyrsi-pomosht-ot-rusija-sreshtu-kitaj-v-arktika-news_746737.html", "text": "  Американският президент Доналд Тръмп търси помощ от Русия за справяне с амбициите на Китай в Арктика, смята коментатора Роджър Бойес от в. The Times.     Авторът припомня, че държавният секретар на САЩ Майк Помпео в реч в Северна Финландия каза, че постепенното затопляне на Северния ледовит океан ще отвори нови търговски пътища - въпреки факта, че администрацията на Тръмп отрича факта на изменението на климата.   Но, пише Бойес, американските власти са прави, отбелязвайки промените в Далечния Север. Сега сериозните държави се интересуват от това, което се случва в Арктика, тъй като разбират, че ресурсите на региона ще станат по-достъпни. Леденото покритие на океана се свива.\r\nРусия счита, че нейното северно крайбрежие е стратегически важно. Но администрацията на президента Тръмп е загрижена, тъй като Китай сега се нарича \"почти арктическа държава\".  Русия укрепва военните си бази в този регион, за да защити своята икономическа зона и стратегически интереси. Но, както пише авторът на статията, въпреки че Китай все още официално се интересува само от икономическия компонент на северния морски път, няма съмнение, че с времето ще поеме по пътя на милитаризацията.\r\nПекин скоро ще построи атомен ледоразбивач, който ще бъде по-голям от всеки подобен руски кораб.\r\nСега Арктика се превръща в нов фронт в политиката на САЩ към Китай. Китайските военни стратези се опасяват, че в случай на конфликт, Вашингтон ще блокира Малакския пролив, през който преминава 80% от петрола за Китай.       Съответно, интересът на Пекин към северния морски маршрут не е само търговски, а е опит да се осигурят алтернативни начини за доставяне на необходимите за страната материали в случай на конфликт.\r\nЗасега Русия се отнася спокойно към арктическите амбиции на Китай. За Кремъл, който остава под санкциите на Запада поради анексирането на Крим, е логично да си сътрудничи с Китай в разработването на втечнен газ в Арктика.\r\nНо в дългосрочен план Москва ще бъде обезпокоена от ролята на Пекин в региона.\r\nДържавният секретар Майк Помпео пристигна в Северна Финландия, за да подобри отношенията си с Москва, твърди Бойес.\r\nЗа да избегне пряк сблъсък във Венецуела, Вашингтон трябва да установи отношения с Москва. За да се намали нарастващото влияние на Иран в Сирия, САЩ се нуждаят  Москва, а не Техеран да бъде главният съюзник на сирийския президент Башар Асад.      Освен това, както в Арктика, така и в други региони на света, Вашингтон се интересува от това, че Русия отново гледа на Запад и не се превръща в младши партньор на Пекин.\r\nДокато планетата се затопля, започва нова студена война и Америка се нуждае от всички възможни съюзници, пише коментаторът.", "date": "2019.05.08", "title": "The Times: Тръмп търси помощ от Русия срещу Китай в Арктика "}
{"url": "https://www.actualno.com/politics/cik-poluchava-oshte-9-mln-lv-za-mashinnoto-glasuvane-news_746843.html", "text": "  Правителството одобри изменение и допълнение на Постановление № 52 на Министерския съвет от 2019 г. за приемане на план-сметка за разходите по подготовката и произвеждането на изборите за членове на Европейския парламент от Република България през 2019 г. и за изменение на Постановление № 78 на Министерския съвет от 2019 г. за одобряване на допълнителни разходи по бюджета на Министерството на здравеопазването за 2019 година.     С промените в план-сметката се осигуряват допълнителни разходи за Централната избирателна комисия за осигуряване на в размер на 9 млн. лева. Така се обезпечава финансово изпълнението на § 39 от преходните и заключителни разпоредби към Закона за изменение и допълнение на Изборния кодекс при произвеждането на изборите за членове на Европейския парламент от Република България през 2019 г., машинното гласуване да се произведе в най-малко 3 000 избирателни секции.   Средствата ще се осигурят за сметка на предвидените в централния бюджет за 2019 г. разходи за произвеждане на избори по Изборния кодекс.", "date": "2019.05.08", "title": "ЦИК получава още 9 млн. лв. за машинното гласуване "}
{"url": "https://www.actualno.com/crime/rumynija-ekstradira-u-nas-zadyrjanite-telefonni-izmamnici-video-news_746867.html", "text": "  Румънските власти , задържана за телефонни измами при съвместна спецакция на полицията в Горна Оряховица и Букурещ на 18 април.     При засилени мерки за сигурност те бяха предадени на българските им колеги на граничния пункт \"Дунав мост\", откъдето с кола на Съдебната охрана ще бъдат транспортирани до София, за да им бъдат повдигнати обвинения, съобщават от МВР.\r\nСред задържаните е и соченият за тартор на телефонната мафия у нас Борислав Димитров (по прякор Бобито), който е осъждан 8 пъти за телефонни измами и кражба.\r\nСпоред прокуратурата обаче групата няма изявен лидер. Към настоящия момент няма лидер на групата, каза пред журналисти в Специализирания наказателен съд наблюдаващият прокурор Сийка Милева, цитирана от News.bg.  В хода на процедурата е задействана и проверка на ДНСК на място и по документи - проверяват се строежите и жилищата, които обитават обвиняемите лица. Проверката все още не е приключила. Не са представени и одобрени строителни книжа.\r\nАко до нейното приключване не се представят тези книжа, ще бъдат издадени констативни актове и незаконните строежи ще бъдат премахнати, каза още Милева. По думите ѝ лицата са демонстрирали висок стандарт на живот.        Само за последните месеци групата е успяла да измъкне от своите жертви, предимно заможни пенсионери, над 2 милиона лева.\r\nНа ден са звънели на 150 непознати номера, като са заблуждавали хората, че помагат в полицейска акция. Организираната престъпна група е разследвана две години, преди да бъде разбита. За телефонни измами законът предвижда от 3 до 10 години лишаване от свобода.\r\nПрипомняме, че миналия месец над 30 души бяха задържани при спецакция срещу \"ало\" измамите, проведена в България и Румъния. Групата бе определена като най-голямата, занимаваща се с тази дейност.", "date": "2019.05.08", "title": "Румъния екстрадира у нас задържаните телефонни измамници (ВИДЕО)"}
{"url": "https://www.actualno.com/showbusiness/hari-i-megan-pokazaha-bebeto-snimki-video-news_746939.html", "text": "        Херцозите на Съсекс дадоха кратка пресконференция. Наследникът им беше в ръцете на баща си, загърнат в бял шал.    \"Има най-сладкият темперамент, много е спокоен. Той е една мечта\", каза гордата майка Меган, цитирана от BBC. \"Не знам на кого се е метнал\", пошегува се Хари.  Двойката потвърди, че ще представи бебето на кралицата скоро.  \r\n\"Невероятно е, имам двамата най-добри мъже на света, много съм щастлива\", коментира Меган първите дни от майчинството си. Хари допълни: \"Толкова сме радостни да имаме нашия малък вързоп щастие\", допълни Хари.       Попитан на кого прилича детето, принц Хари заяви: \"Всички казват, че бебетата се променят много през първите две седмици. Ще следим процесите. Чертите му се променят всеки ден, така че кой знае.\"\r\nХерцозите на Съсекс обаче не обявиха един от въпросите, които най-много вълнуват обществото - как ще се казва детето.    ", "date": "2019.05.08", "title": "Хари и Меган показаха бебето (СНИМКИ, ВИДЕО)"}
{"url": "https://www.actualno.com/curious/dneven-horoskop-za-9-maj-news_746787.html", "text": "        Денят ще започне с добра новина, която ще ви предостави много възможности да докажете способностите ви в работата. Не я пропускайте. Денят ще ви предостави шанс за успешни финансови операции. Преценете внимателно риска и поемете разумен такъв.   Това е ден, в който да помислите за личното ви щастие. Не позволявайте външна намеса в решенията ви, колкото и добронамерени да изглеждат.     Това е ден, в който ще трябва да действате на бързи обороти. Напрегнатостта на ситуацията няма да ви е извинение за евентуални грешки. Това е ден, в който да се погрижите за здравето ви. Започнете деня със смути или друга здравословна закуска. Опитайте се да намалите захарта. Това е ден, в който може да се опитате да дадете шанс на човек, който се е провинил пред вас. Това не означава да му простите, а по-скоро да се уверите във вашата правилна преценка за ситуацията.   Това е ден, в който ще получите знак, че действате в правилната насока. Понякога препятствията са стимул и нищо повече. Дерзайте! Това е ден за успешна дейност с документи. Сега всичко ще се придвижва по-бързо от обикновено. Опитайте се да свършите, колкото се може повече работа. Това е ден, в който няма да е срамно да признаете, че сам трудно се живее. Опитайте се да възстановите контакти, които сте занемарили.    Това е ден, в който може да направите много за бизнеса ви. Сега печеленото на позиции ще е важно за стабилността ви в професионалната сфера. Това е ден, който е добре да прекарате сред съмишленици. Имате нужда от утеха и разбиране, но все пак нека те идват преди всичко от вас самите. Това е ден, в който може да изникнат непредвидени задължения. Каквото и да се случва вашето участие ще допринесе за развитието ви, така че не се колебайте да сте активни.", "date": "2019.05.08", "title": "Дневен хороскоп за 9 май "}
{"url": "https://www.actualno.com/cinema/papa-francisk-chovek-na-dumata-si-otnovo-na-ekran-u-nas-news_746985.html", "text": "  Във връзка с  гостуването на папата в София, Домът на киното представя отново документалната творба „ПАПА ФРАНЦИСК: Човек на думата си” – филм на легендарния режисьор Вим Вендерс!     Филмът представя идеите на папата и неговите послания - той коментира проблеми, свързани с бедността, семейството, опазването на природата, социалната справедливост, имиграцията и материализма. Неговият апел за мир в конфликтните зони по света провокира и диалог между различните религии, който притежава сила за обединение на хората от цял свят!\r\n„Папа Франциск има подобно присъствие на екрана като някои от най-големите филмови звезди, с които ме е свързвала работата ми. Но при него то идва отвътре, от неговите убеждения и вяра, както и от желанието му да говори с всички нас“, споделя Вендерс за главата на римокатолическата църква. За него Папа Франциск е пример за човек, който държи на думата си и е абсолютно директен и спонтанен в искреността си.\r\n„Филмът на Вендерс очертава забележителния опит на Франсис в нов либерализъм и социална ангажираност, доста по-различен от консерватизма на двамата му предшественици”, пише британското издание The Guardian.  Заповядайте на кино!", "date": "2019.05.08", "title": "\"ПАПА ФРАНЦИСК: Човек на думата си\" - отново на екран у нас "}
{"url": "https://www.actualno.com/varna/ujasena-varnenka-signalizira-za-zmii-v-parka-na-asparuhovo-news_746887.html", "text": "  В , направени от варненка, която се е натъкнала на по дърветата в парка на Аспарухово.     \"В началото на парка (входа откъм корабчето \"Акамедик\") има змии (вероятно смокове) в короните на дърветата. Може да не са опасни, но ако паднат върху някого могат много да го изплашат. Особено, ако е дете или майка с детска количка.\", пише притеснената жена. \r\nСнимките придизвикаха огромен интерес и притеснение от страна на варненци. Някои от тях пишат в коментари, че това може да е колаж, но други са ужасени и се надяват кметството да вземе адекватни мерки и влечугите да не стресират хората в парка.  ", "date": "2019.05.08", "title": "Ужасена варненка сигнализира за змии в парка на Аспарухово"}
{"url": "https://www.actualno.com/society/pavetata-na-aleksandyr-nevski-njama-da-bydat-premahnati-news_746907.html", "text": "  Павета в зоната от площад \"Александър Невски\" се запазват. За това са настоявали главният архитект на София Здравко Здравков и кметът Йорданка Фандъкова.     По думите на кмета паветата ще бъдат само частично подменени там, където има нужда от това.   Припомняме, че стана ясно, че фирмата, наета да управлява скандалния ремонт на ул. \"Граф Игнатиев\", ще софийски площад \"Александър Невски\". Става въпрос за архитектурно бюро А.Д.А, ръководено от арх. Иво Пантелеев, което през 2014 г. спечели обществената поръчка на Столичната община за ремонта на жълтите павета пред храма. От сдружение \"Зограф\", в което участват преподаватели от Художествената академия, призоваха в писмо до медиите да се проведе общоградски референдум дали одобреният проект да се реализира и дали софиянци са съгласни пространството около катедралния храм \"Св. Ал. Невски\" крайно да се промени. Става въпрос за т.нар. Зона 4 от централната градска част, чието обновление ще струва 20 млн. лв. без ДДС.\r\nОсвен, че няма да има премахване на паветата, както бе предвидено в плана за ремонт, по проекта няма да се изпълнят предвидените осветителни тела с високи мачти, а ще се сложат такива, които са характерни за периода на изграждането на площада и неговата историческа визия, увери кметът.  Тя допълни, че нивото на тротоарите също ще остане непроменено. Частичният ремонт ще обхване само разрушената настилка.\r\nВинаги при проектите имаме доста трудности и проблеми в реализацията, изрази съжаление Фандъкова, цитирана от News.bg. Затова тя разчита, че екипът и главният архитект ще съгласуват промени, който се налагат в хода на изпълнение.   Фандъкова увери и че скулптурите на Любомир Далчев няма да се местят. \"Няма да се местят и никакви паметници в зоната\", уточни кметът.    Нито на политиците, нито на гражданите помага да се разпространява подобна информация, която по думите на Фандъкова, има за цел извличане на политически дивиденти в предизборната кампания. Към момента се възлага промяна в проекта за отводняването на площада.", "date": "2019.05.08", "title": "Паветата на \"Александър Невски\" няма да бъдат премахнати"}
{"url": "https://www.actualno.com/ruse/marija-grozdeva-s-pyrvi-izstrel-v-obnovenata-zala-na-rusensko-uchilishte-snimki-news_746992.html", "text": "  Днес се състоя официалното откриване на обновената зала по спортна стрелба в ОУ „Никола Обретенов“ под мотото „Професионалният спорт в училище“. Специален гост беше Мария Гроздева – петкратната носителка на Олимпийски медали и единственият български спортист със седем участия в олимпиади.      С приветствия се включиха кметът на Община Русе г-н Пламен Стоилов, началникът на РУО Росица Георгиева, директорът на УСШ Мая Петрова, които заедно с Мария Гроздева получиха и почетни плакети от директора на училището г-н Емил Тюлеков.  „За нас е чест да посрещнем в Русе Мария Гроздева и да й пожелаем успех на Олимпиадата“, каза кметът Пламен Стоилов, който подари красив букет и картина с изглед от центъра на града на шампионката. Тя от своя страна и съпругът й Валери Григоров заявиха, че в Русе са се почувствали щастливи и обичани и обещаха да подарят въздушен пистолет, който да се използва от възпитаниците на Севдалина Стоянова. „Изключително съм щастлива от факта, че кметът Пламен Стоилов и началникът на РУО г-жа Росица Георгиева се ангажир аха да възстановим и стрелбището в Професионалната гимназия по туризъм. Така ще успеем да тренираме и олимпийската дисциплина 25 метра“, заяви Стоянова. Малко след официалното прерязване на лентата, Мария Гроздева произведе първият изстрел на стрелбището в залата, която носи нейното име, след което бяха направени демонстрации на стрелкови умения от учениците и състезатели от спортен клуб „Локомотив“, които имаха възможността да стрелят рамо до рамо със спортната звезда.     Откриването на залата даде старт на проекта „Успяваме заедно“, който се реализира от ОУ „Никола Обретенов“ – гр. Русе, с подкрепата на Фондация „Русе – град на свободния дух“. Той предвижда още седмица на спортната стрелба в училището, която ще се проведе в периода от 15-19 май, в която всички желаещи ученици ще направят първи опити в този спорт под ръководството на квалифициран специалист.\r\nОчаква се в проекта да бъдат обхванати близо 300 деца, сред които ученици от ОУ „Никола Обретенов“ и УСШ. Целта на проекта е да популяризира спортната стрелба сред подрастващите, а чрез модернизирането на спортната база да ги стимулира за по-активни занимания със спорт през свободното време.", "date": "2019.05.08", "title": "Мария Гроздева с първи изстрел в обновената зала на русенско училище (СНИМКИ)"}
{"url": "https://www.actualno.com/europe/katastrofa-mejdu-vlak-i-kamion-s-mnojestvo-raneni-v-germanija-snimka-news_746869.html", "text": "  Пътнически в камион, заседнал на релсите в Sеверна Германия, ранявайки осем души, двама от тях сериозно, предаде БГНЕС.     Катастрофата се е случила около 04:30 часа местно време на железопътен прелез в Алт Дувенстейд в близост до Фленсбург. В резултата на нея регионалният  влак превозващ 22 пътници е дерейлирал.\r\nЕдин от пострадалите е бил отведен с хеликоптер до болницата в град Киел.\r\nИнцидентът се случил след като кабината на камион, носещ 70 тона тежко оборудване, е заседнал на прелеза. Шофьорът е изкочил малко преди сблъсъка, съобщават от полицията. От там казват, че не е точно ясно защо камионът е заседнал.  Сблъсъкът е нанесъл тежки щети на предницата на влака, която беше вдигната от релсите.  Железопътният транспорт между Фленсбург и Хамбург се очаква да е сериозно затруднен днес, заради щетите върху щетите върху самите линии.      Архив ", "date": "2019.05.08", "title": "Катастрофа между влак и камион с множество ранени в Германия (СНИМКА)"}
{"url": "https://www.actualno.com/education/viceprezidentyt-organizira-diskusija-sys-studenti-ot-sofijskija-universitet-news_746900.html", "text": "  В Деня на Европа, 9 май, вицепрезидентът Илияна Йотова организира Студентска лаборатория „Тема: Европа“ със студенти от Софийски университет „Св. Климент Охридски“. Срещата ще се проведе от 11.30 часа в Аулата на университета, съобщиха от университета.     Това е втората от поредица дискусии, които вицепрезидентът планира със студенти.\r\nЦелта на разговорите е да се чуят позициите на младите хора за развитието на европейския проект и ролята на България в него.", "date": "2019.05.08", "title": "Вицепрезидентът организира дискусия със студенти от Софийския университет "}
{"url": "https://www.actualno.com/society/aec-kozloduj-objavi-svoite-stipendianti-news_746971.html", "text": "  На 8 май 2019 г. в АЕЦ “Козлодуй” бяха подписани договорите, с които четирима студенти официално станаха стипендианти на атомната централа, съобщиха от АЕЦ.     Александър Николов – заместник изпълнителен директор на Дружеството, поздрави младежите, покрили изискванията за включване в стипендиантската програма, сподели радостта си да ги нарече колеги и им пожела успешно завършване на сложните специалности, които са избрали.   Атомната централа ще окаже подкрепа за обучението на Пламен Цветков и Любомир Николов – бакалаври в специалност “Топлоенергетика и ядрена енергетика” на Технически университет – София, на Елица Костова, следваща магистратура по “Ядрена енергетика” в същия университет, както и на Калоян Караиванов – бакалавър по “Ядрена техника и ядрена енергетика” в Софийски университет “Св. Климент Охридски”.\r\nДо завършване на обучението си те ще получават стипендия от 1000 лева за семестър, както и заплащане на семестриалната такса в размер на стойността за държавна поръчка. На успешно завършилите ще бъде предложен трудов договор за работа по съответните специалности.  Стипендиантската програма на АЕЦ “Козлодуй” има за цел да популяризира възможностите за реализация в ядрената индустрия и да подпомага процеса на професионално израстване на младите хора. С това Дружеството дава своя принос за формиране на следващото поколение енергетици, които да продължат безопасната и надеждна експлоатация на ядрените мощности.", "date": "2019.05.08", "title": "АЕЦ \"Козлодуй\" обяви своите стипендианти "}
{"url": "https://www.actualno.com/politics/parlamentyt-prie-na-pyrvo-chetene-promeni-v-zakona-za-poshtenskite-uslugi-news_746928.html", "text": "  Парламентът прие на първо четене промени в Закона за пощенските услуги.     Измененията са внесени от Министерски съвет и „за“ тях гласуваха 71 народни представители, без „против“ и „въздържали се“. Законопроектът цели да има ефективен регулаторен надзор по отношение на участниците на пазара за трансгранична доставка на колетни пратки.   Приетото на първо гласуване законодателство цели още предоставяне от страна на задължения оператор на необходимата информация за доказване на нетните разходи от извършване на универсални пощенски услуги, които са в основата на определяне на размера на компенсацията.\r\nСъгласно измененията средствата за компенсиране на несправедливата финансова тежест от извършване на универсалната пощенска услуга се предоставят авансово за текущата година от държавния бюджет на Република България на пощенския оператор със задължение на извършване на универсалната пощенска услуга.  Измененията в този текст засегна в своето изказване народният представител от ПГ на ГЕРБ Иван Вълков. Той заяви, че адмирира законодателните промени, с които се предлага в същата година да се изплащат компенсациите за универсалните пощенски услуги. Народният представител от ГЕРБ уточни, че до този момент компенсацията на пощенската услуга се е извършвала с две години закъснение.\r\nПо думите му това изключително е утежнявало работата и било непосилна финансова тежест за пощенския оператор, в случая „Български пощи“. Законодателната инициатива предвижда още намаляване на финансовата тежест върху държавния бюджет от компенсиране на пощенския оператор за 2018 и за 2019 г.   Текстовете предвиждат определените компенсации за тези две години да се превеждат разсрочено през следващите 5 бюджетни години, като се планират в Закона за държавния бюджет на Република България за съответната година по предложение на министъра на транспорта, информационните технологии и съобщенията.    В законопроекта са включени изменения, свързани с разграничаването на универсалната пощенска услуга от услугите, включени в обхвата на универсалната пощенска услуга, с цел избягване на неправилното тълкуване на двете понятия. След приемане на този законопроект депутатите ратифицираха и актовете на Втория извънреден конгрес на Всемирния пощенски съюз.", "date": "2019.05.08", "title": "Парламентът прие на първо четене промени в Закона за пощенските услуги"}
{"url": "https://www.actualno.com/montana/dyrvo-padna-vyrhu-avtomobil-v-centyra-na-montana-news_746910.html", "text": "  Дърво падна върху лек автомобил в центъра на Монтана днес около 11:30 ч. пред офис на банка, съобщи бТВ.     Корените на дървото са се изровили от земята и брезата е паднала върху колата.   Според очевидци, благодарение на превозното средство няма пострадали пешеходци.\r\nМатериалните щети върху автомобила са минимални. Екип на \"Пожарна безопасност\" отстрани падналата бреза.  Вятърът в града в момента не е силен и не той е основната причина за падането на дървото, а изгнилите му корени, смятат живеещи в района.", "date": "2019.05.08", "title": "Дърво падна върху автомобил в центъра на Монтана"}
{"url": "https://www.actualno.com/europe/evropol-sys-zveno-sreshtu-nelegegalni-migranti-v-gyrcija-news_746995.html", "text": "  Служители на Европол, които имат опит в борбата с организираната престъпност, ще бъдат изпратени в Еврос, Северна Гърция, за да помогнат на гръцката полиция да се справи с все по-активните трафиканти на мигранти, съобщава електронното издание на атинския вестник Kathimerini, цитирано от \"Фокус\".     Решението да се изпрати мобилна единица в региона бе постигнато след посещение в Александруполис и Орестиада на ръководителя на Европол Катрин де Боле и Роберт Крепинко, експерта на агенцията по проблема с трафика на мигранти.   Отделът ще се състои от специално обучени служители на Европол с оборудване, което им дава директен достъп до базите данни на агенцията. Надеждите са техния опит и информация да помогнат на местните правоприлагащи органи, които са засилили дейността си по гръцко-турската сухопътна граница през последните месеци.\r\n„С мобилното звено инспекциите могат да се извършват в реално време, като се използват базите данни на Европол“, съобщи полицейски източник за изданието.  ", "date": "2019.05.08", "title": "Европол със звено срещу нелегегални мигранти в Гърция"}
{"url": "https://www.actualno.com/music/velichestvenata-oratorija-mesija-ot-hendel-v-evropejski-muzikalen-festival-na-8-maj-news_746990.html", "text": "        Грандиозната композиция за четирима солисти, хор и оркестър ще звучи на 8 май от 19:00 ч. в тържествената обстановка на Аулата на Софийския университет. В изпълнението ще участват българските певци Гиргина Гиргинова (сопран), Олга Михайлова – Динова (мецосопран) и Пламен Бейков (бас), които имат  богат опит в областта на ораториалната музика. Специално за събитието гостува изявеният австрийски тенор Виргил Хартингер, а разгърнатите хорови сцени ще бъдат изпълнени от Камерен смесен хор и фестивален оркестър при фондация „Бахово общество в България“ с диригент и художествен ръководител Йосиф Герджиков. Именно той е един от най-големите специалисти в областта на бароковата музика у нас. Съорганизатор на „Европейски музикален фестивал“ 2019 е Министерството на културата на Р. България.\r\n„Месия“ принадлежи към най-ценните образци на духовна музика в европейската култура и заема специално място в творчеството на Хендел. Композирана през лятото на 1741 година по библейски текстове, тя е представена за първи път в Дъблин на 13 април 1742 година като благотворително събитие. Изпълнението привлякло толкова много хора, че дамите били помолени да не носят рокли с обръчи, за да може в залата да се настанят повече слушатели. Музиката е приета възторжено, но година по-късно, при изпълнението в лондонския театър „Ковънт Гардън“, Хендел е критикуван, че използва библейски текстове за музикално развлечение в светски театър. От 1750 г. композиторът започва да  изпълнява ораторията ежегодно в периода преди Великден, отново за благотворителни цели. До смъртта на твореца през 1759 г. „Месия“ вече е едно от най-известните му произведения и постепенно се превръща във важна част от музикалните традиции на християнския свят.\r\nОраторията се състои от три части, в които се разказва за живота на Исус от раждането, до смъртта на кръста и надеждата за неговото повторно завръщане. Либретото е от Чарлз Дженънс по текстове от английския превод на Библията, поръчан от Крал Джеймс Първи. Името на произведението идва от християнската и юдейска концепция за спасителя. Най-прочутата част е хорът „Алилуя“ („Hallelujah“), който се изпълнява много често на коледни концерти в католическия свят. „Оратория „Месия“ шества вече 277 години по световните сцени и наред с „Матеус Пасион“ от Й.С. Бах тя е най-често изпълняваното произведение от бароковата епоха“, казва инж. Георги Колчаков, основател и председател на фондация „Бахово общество в България“. „С дълбочината на съдържанието, с лаконичната поетика на библейските стихове, с вълнуващата  композиционна инвенция оратория „Месия“ е покорявала сърцата на публиката по света през всичките тези години. Изпълнението ѝ е духовен празник за музиканти и слушатели“, допълва още той.   „Европейски музикален фестивал” е един от най-значимите музикални фестивали на столицата от последното десетилетие. Той се организира по традиция с официалното партньорство и подкрепа на Министерството на Културата на Р. България и Столичната община. През годините в него са участвали ярки имена от световните музикални сцени като Джошуа Бел, Максим Венгеров, Найджъл Кенеди, Миша Майски, Пинкас Цукерман, ансамбъл „Кремерата  Балтика”, „Цукерман чембър плейърс”, Камерен оркестър „Концертгебау”, Academy of St Martin in the Fields, Симфоничен оркестър на Москва „Руска филхармония“ и др. През 2015 година фестивалът получи Наградата на Столична община в област „Музика“ за ярки постижения в областта на културата. През април 2017 фестивалът бе отличен за втори път със сертификат за качество от платформата „Европа за фестивалите. Фестивалите за Европа“ на Европейската фестивална асоциация.", "date": "2019.05.08", "title": "Величествената оратория „Месия“ от Хендел в „Европейски музикален фестивал“ на 8 май "}
{"url": "https://www.actualno.com/politics/bsp-poiska-sankcii-za-borisov-ot-cik-i-sem-news_746959.html", "text": "  Както вчера обяви на пресконференция, \"БСП за България\" внесе жалби до ЦИК и СЕМ за използването на държавен ресурс за водене на предизборна кампания.     Жалбите са във връзка с в последните дни на премиера Бойко Методиев Борисов,  който оглавява Председателски предизборен щаб на ГЕРБ и партиите, подкрепили евролистата им за участие в изборите за членове на Европейския парламент на 26 май 2019 г., съобщиха от БСП.   В жалбата до ЦИК левицата настоява да се санкционира министър-председателят Бойко Борисов заради , . \"Посредством своите изказвания, той цели да създаде негативно внушение в избирателите и неправилна преценка на обстоятелствата\", се казва в текста.\r\nВ жалбата си до СЕМ \"БСП за България\" иска да се сезира ЦИК, за да осъществят правомощията си и да санкционират министър-председателя Бойко Борисов заради нарушаване на правилата за финансиране на предизборната кампания, както и за нарушаване правилата за предизборна агитация.  Левицата настоява и  да се издадат на доставчиците на медийни услуги за спазване на изискванията по Закона за радио и телевизия, тъй като в репортажи с негови изказвания няма изрично указание, че следва излъчване на платен или безплатен репортаж с агитационно съдържание.\r\nВ жалбите си социалистите подчертават, че нарушаването на забраната за използване на публичен административен ресурс - бюджетни средства, автомобили, самолети и други транспортни средства се предвижда глоба в размер от 3 000 до 15 000 лева за всяко едно от нарушенията.   В същия размер е и глобата за нарушаване на забраната за използването на държавен и общински транспорт за предизборна агитация. В жалбата до ЦИК се настоява и да бъде задължен Бойко Борисов да излезе в служебен отпуск като премиер по време на предизборната кампания, ако ще бъде председател на Предизборен щаб или да се оттегли като такъв- по свой избор, поради несъвместимост с публичната длъжност, която заема.    ", "date": "2019.05.08", "title": "БСП поиска санкции за Борисов от ЦИК и СЕМ"}
{"url": "https://www.actualno.com/society/novinite-naj-vajnoto-za-denja-8-maj-news_747012.html", "text": "  Редакционният екип на ви представя най-важните новини за изминалия ден, 8 май.      Дали депутатът от ДПС Делян Пеевски реално е живял в България или в друга страна-членка на Европейския съюз се оказа въпрос, който за Върховния административен съд (ВАС) не е от решаващо значение за участието на Пеевски на евроизборите. Припомняме, че Пеевски е номер 2 в евролистата на ДПС.   Парламентът единодушно прие промени в Наказателния кодекс (НК) които дават възможност за освобождаване от наказателна отговорност при неизбежна самоотбрана. Вносители на законопроекта за \"Обединени патриоти\". Предложените изменения предвиждат да не се счита за превишаване на пределите на неизбежна самоотбрана, когато нападението е извършено при противозаконно влизане в жилище, когато е насочено срещу живота, здравето и половата неприкосновеност на нападнатия, когато е извършено от двама или повече души, нощем или от въоръжен човек. Няма да има ограничения при приема и лечението на деца в специализираната педиатрична болница в столицата. Няма да има и лимит за изследване с ПЕТ скенер и ядрено магнитен резонанс за онкоболни пациенти, за които досега се правеше изследване със специфичен изотоп, който обаче липсва от края на април, реши на днешното си заседание Надзорният съвет на Националната здравноосигурителна каса (НЗОК).     С часове и днес основният свидетел по мегаделото \"КТБ\" Бисер Лазов обяснява банковите операции, като се съсредоточи на прехвърляния на суми между дружества за набиране на средства за увеличаване на капитала и раздаване на още кредити. Премиерът Бойко Борисов изказа задоволство от визитата на папа Франциск у нас и категорично отхвърли внушенията, че прави предизборна кампания, възползвайки се от поста си. „Много хора бяха въодушевени при посещението на папата, защото това е световно събитие. Това допринася за изчистването на негативния образ, който беше създаден на България в миналото, без страната ни да има вина“, обясни Борисов в предаването „Лице в лице” по bTV. Той специално благодари на всички служби, че са гарантирали безопасната визита на светия отец у нас.    Павета в зоната от площад \"Александър Невски\" се запазват. За това са настоявали главният архитект на София Здравко Здравков и кметът Йорданка Фандъкова. По думите на кмета паветата ще бъдат само частично подменени там, където има нужда от това. Да бъде възможно да се строи върху дюни, \"ако с проекта на Подробния устройствен план и инвестиционния проект е предвидено тяхното опазване и съхранение\". Изключения т.е. никакво строене се допуска само ако става въпрос за обект от национално значение съгласно Закона за устройството на Черноморското крайбрежние (ЗУЧК). Това предложение е внесъл депутатът от \"Обединени патриоти\" Христиан Митев. Американският президент Доналд Тръмп търси помощ от Русия за справяне с амбициите на Китай в Арктика, смята коментатора Роджър Бойес от в. The Times. По сигнали за липса на учители в две престижни столични училища и последвали проверки от РУО София-град Actualno.com се увери, че не само заради кадрови затруднения във Френската гимназия е станал проблемен немският език, а в 133 СУ \"А.С.Пушкин\" - математиката по-трудна, но и че подобни случаи има предостатъчно и се очакват още. Както вчера обяви на пресконференция, \"БСП за България\" внесе жалби до ЦИК и СЕМ за използването на държавен ресурс за водене на предизборна кампания.", "date": "2019.05.08", "title": "Новините: Най-важното за деня, 8 май"}
{"url": "https://www.actualno.com/europe/interpol-otkazva-da-izdade-zapoved-za-zadyrjane-na-gruevski-news_746923.html", "text": "  Централата на Интерпол отказва да издаде международна заповед за арест на бившия премиер , който получи убежище в Унгария. Това заяви днес ръководителката на Прокуратурата за организирана престъпност и корупция Вилма Рускоска, цитирана от БГНЕС.     Та каза, че за случая, който води относно организаторите на събитията в парламента на 27 април 2017 г., е поискала чрез полицията да бъде издадена национална и международна заповед.   Последната информация от Интерпол Македония е, че щабът на Интерпол отказва да издаде заповедта и не дава обяснение защо. Това каза Рускоска на конференцията за напредъка в борбата с организираната престъпност и корупцията, информира МИА.\r\nИнтерпол не иска да издаде и международна заповед за арест на бившия шеф на Македонската служба за сигурност Никола Бошкоски, който избяга в Гърция.  „Исканията за 5 други лица, за които изпратихме молба за заповед за задържане въз основа на решение и доказателства, Интерпол без проблеми удовлетвори и обяви заповед. За Груевски и Бошковски обаче не иска да издаде, макар че става въпрос за същото престъпление“, каза Русоскска.\r\nТя заяви, че не знае защо Интерпол не издава заповедите, въпреки че искането е било подадено преди повече от два месеца.   За останалите обвиняеми за \"27 април\" Рускоска каза, че заедно с техните адвокати преглеждат доказателствата и тези дни разследването трябва да приключи.    ", "date": "2019.05.08", "title": "Интерпол отказва да издаде заповед за задържане на Груевски"}
{"url": "https://www.actualno.com/plovdiv/novblokaj-na-proekta-za-chista-voda-na-plovdiv-news_746988.html", "text": "  Ново блокиране на проекта за чиста вода на Пловдив от каскада „Доспат – Въча. Класираният на второ място участник в поръчката за изпълнение на прединвестиционно проучване  е подал жалба срещу класирането в Комисията за защита на конкуренцията.     Израелската компания „Аш Индъстрийз“ ООД е посочена за изпълнител, който да проектира новото водоснабдяване за общините Пловдив, Кричим, Стамболийски, Перущица, Родопи, Куклен и Марица.   Оплакването е от Обединение „ВС Въча 2019“ между фирмите „Аркадия Инженеринг“ и „Хидропроект София“ ЕООД.  То е срещу решението на комисията, назначена от областния управител на Пловдив Здравко Димитров, с което на първо място е класирана израелската фирма.\r\nКандидатите да изпълнят заданието бяха осем на брой.  Припомняме, че поръчката беше рестартирана през януари месец, след като беше прекратена първата процедура от септември месец.\r\nПри нея бяха подадени четири оферти -на „Аквапартньор“ ЕООД, „Рутекс“ ООД, Стройинвестконсулт София“ ЕООД и обединението „ВС Въча 2019“.\r\nС изключение на предложението на „ВС Въча 2019“ за другите три се оказа, че не отговарят на изискванията на възложителя .       Посочено бе, че това води до невъзможност да се осъществи конкурентен избор, поради което комисията намира, че каквито и последващи действия да предприеме относно оценяване на техническите предложения, нейната дейност би била необективна и формална и преди всичко в разрез с принципите на ЗОП, въз основа на които се възлагат обществените поръчки.\r\nС тези аргументи процедурата бе прекратена от областния управител на Пловдив. В протоколите бе вписано изрично, че пликовете на кандидатите с ценовите им предложения няма да се отварят.\r\nПрогнозната стойност на поръчката е за 350 000 лева без ДДС. Финансира се със средства от Оперативна програма „Околна среда“.\r\nПредвидено да се извършат геоложки и хидрогеоложки изследвания и проучвания, геодезически проучвания, хидравлични модели, геотехнически изследвания, анализ на качеството на водата от съществуващите водоизточници, на качеството на суровата вода от бъдещия водоизточник и суровата вода.  \r\nТрябва също да се изготви анализ на водния баланс, социално-икономически и финансов анализ, включително да се изчисли социална поносимост на ВиК услугите за населението и др.      ", "date": "2019.05.08", "title": "Нов блокаж на проекта за чиста вода на Пловдив"}
{"url": "https://www.actualno.com/crime/vsjaka-deseta-katastrofa-v-bylgarija-nosi-smyrt-news_746934.html", "text": "  Всеки ден в страната ни стават средно по 18 пътно-транспортни произшествия, а при 10% от тях се стига до фатален край за някой от участниците. Това каза председателят на държавната агенция \"Безопасност на движението по пътищата\" Малина Крумова по време на пресконференция по повод стартирането на Световна седмица за безопасност по пътищата, която ООН отбелязва в периода 6 – 12 май.     По думите ѝ ежегодно в Европейския съюз загиват средно по 25 хил. души при инциденти на пътя, въпреки че страните в общността са сред първенците по пътна безопасност в света. Статистика на СЗО обаче показва, че за миналата година България се намира на второ място що се отнася до - със 611 смъртни случая при 6684 тежки катастрофи, съгласно официални данни на МВР.   Все пак спрямо 2017 година има напредък - 71 жертви по-малко и 204 катастрофи по-малко, уточни началникът на КАТ Росен Рапчев. Думите му бяха потвърдени от Крумова, според която в процентно изражение намалението на броя на жертвите е с 10 на сто. Затова и правителството взе решение за създаването на нов модел за  управление на пътната безопасност в Република България, а един от  съществените елементи в него е създаването на ДА \"Безопасност на  движението по пътищата\", стана ясно от нейните думи. Припомняме, че това е 12-тата държавна агенция, която отговаря за пътната безопасност.\r\n\"Факторите за черната статистика са много – несъобразяване на скоростта или на пътно-транспортната ситуация, състояние на инфраструктурата или автомобила, употребата на алкохол или забранени субстанции, и други\", посочи Малина Крумова.  Тя представи част от функциите и компетенциите на новата институция и акцентира, че основен цел в нейната работа е подобряване на координацията и активен диалог с неправителствения сектор.\r\nКакто каза и преди седмица пред Нова телевизия, и сега , че ДА \"Безопасност на движението\" прави цялостен анализ на пътната безопасност в страната. \"До този момент подобни оценки са правени до голяма степен \"на парче\" спрямо компетенциите на различните институции. Ние искаме да обхванем всички аспекти – от момента, в който човек получава първите си знания за организацията на движението; през обучението по шофиране; стандартите за безопасност при пътното строителство; мерките за контрол и санкции и всички останали аспекти\", обясни Малина Крумова. По думите ѝ в резултат на този анализ ще се предложат комплексни мерки и нормативни промени за повишаване на пътната безопасност.   Паралелно с това се систематизира дейността на областните и общински комисии по проблемите на безопасността на движението по пътищата и започва работа по подготовка на нова стратегия по пътна безопасност за периода 2021-2030. \"Искаме и да променим подхода - от концентрация на ПТП към оценка на риска от ПТП и предотвратяването му. С други думи, вместо да се анализира къде се наблюдава концентрация на произшествия и след това да се прилагат мерки за ограничаването им, да използваме международния опит и да правим предварителна оценка на риска и така да не допускаме инциденти, които могат да се избегнат\", обясни председателят на държавната агенция. Сред другите мерки, по които институцията работи е засилване и разширяване на обхвата на одита на пътната безопасност.    Мисията на Седмицата за безопасност по пътищата, която тече сега, е да покаже добри примери за силно лидерство в рамките на правителства, международни агенции,  правителствени организации, фондации, училища и университети, частни компании и други. Безопасността по пътищата е ключова цел на ООН, като до 2020 г. е заложна цел за намаляване на жертвите в световен мащаб с 50% спрямо 2015 година.", "date": "2019.05.08", "title": "Всяка десета катастрофа в България носи смърт"}
{"url": "https://www.actualno.com/bgfootball/todor-nedelev-vze-reshenie-za-bydeshteto-si-news_746979.html", "text": "  Звездата на Ботев Пловдив Тодор Неделев удължи договора си с клуба с още една година, съобщиха \"канарчетата\" на официалния си сайт.     Плеймейкърът сложи подпис под ново споразумение с клуба, което е със срок до лятото на 2021 г. Досегашният контракт на осмицата на \"жълто-черните\" изтичаше в края на следващия сезон.   Намиращият се в отлична форма Неделев прави много силен сезон, в който освен, че дирижира играта на \"канарчетата\", записва и най-резултатната си година.\r\nВ 37 мача за първенството и Купата на България \"осмицата\" на Ботев и националния отбор е реализирал 17 гола и е асистирал за още 16.  В последно време Неделев бе свързван с трансфер в столичните грандове и Левски, но в последствие българският национал отрече тези информации.", "date": "2019.05.08", "title": "Тодор Неделев взе решение за бъдещето си"}
