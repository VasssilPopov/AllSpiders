{"url": "https://www.actualno.com/football/portugalija-e-pyrvijat-shampion-v-turnira-liga-na-naciite-news_757192.html", "text": "    Отборът на Португалия се превърна в първия шампион в турнира Лига на нациите. Това бе първото издание на новия турнир на УЕФА, който \"мореплавателите\" спечелиха след успех с 1:0 над Холандия във финала на \"Ещадио До Драгао\".      В хода на целия двубой момчетата на Фернандо Сантош бяха по-добрите на терена в Португалия. През първото полувреме те владееха инициативата, опитваха да стигнат до попадение, но без успех. Това обаче се случи половин час преди края на срещата. Гонзало Гедеш изведе добре Бернардо Силва, след което получи пас обратно от звездата на Манчестър Сити и с мощен удар матира Силесен за единственото попадение в срещата. До края на двубоя пък \"мореплавателите\" бяха по-добрият тим, но не успяха да стигнат до второ попадение.\r\nС победата днес Португалия спечели 6 милиона евро, които ще влезнат в касата на футболната федерация. \"Лалетата\" пък ще прибавят 4,5 милиона към сметката на своята централа.\r\nВсичко за победата на Португалия над Холандия може да прочетете в .   ", "date": "2019.06.09", "title": "Португалия е първият шампион в турнира Лига на нациите"}
{"url": "https://www.actualno.com/europe/v-moldova-prognozirat-arest-za-prezidenta-igor-dodon-news_757129.html", "text": "    В Молдова прогнозират арест за президента Игор Додон, пише руският вестник „Взгляд“, цитиран от \"Фокус\".      „Не бих се изненадал, ако Додон бъде арестуван с белезници до вечерта, защото обвиненията срещу него са много сериозни. Додон загуби във всяко отношение ”, заяви молдовският политически анализатор Сергей Назария за вестника, коментирайки отстраняването на молдовския президент от властта и назначаването на предсрочни парламентарни избори.   „Законодателството в Молдова не се спазва дълго време и то не се спазва от всички. Това, което се случи вчера в нашия парламент, трябваше да се случи през март, веднага след изборите. А това коалиционно споразумение щеше бъде подкрепено от обществото ”, смята ръководителят на молдовския център за стратегически анализ и прогноза EST-VEST Сергей Назария.\r\n„Ако оставим настрана политическите пристрастия и внимателно прочетем конституцията - ще видите, че ако не бъде постигнато споразумение в рамките на 90 дни, тогава президентът е длъжен да разпусне парламента. Така,че законово, Конституционният съд е прав ”, обясни Назария.  \"Що се отнася до политическия компонент, тук също има проблем, защото Додон е обвинен, че получава финансиране за своята партия от Русия, което позволява на опонентите му да го обвинят в държавна измяна и опит за организиране на преврат\", продължи източникът.\r\n„Не бих се изненадал, ако Додон бъде арестуван с белезници до вечерта, защото обвиненията срещу него са много сериозни. Додон загуби във всички отношения. Плахотнюк спечели тактическа победа, но накрая той също ще бъде „натопен“. И стратегически, в тази ситуация, Майя Санду и унионистите (привържениците на обединение с Румъния – бел. ред.) печелят, ”казва Назарий, наричащ настоящата ситуация „опасна за молдовската държавност“. Според него \"политиката на Русия в молдовско направление се е пропукала\".\r\n„Руски експерти, оказващи влияние върху политическото вземане на решения в Молдова, погрешно оцениха ситуацията. Фактът, че притискаха Додон от всички страни да сключи сделка с АКУМ, е грешка, от която унионистите ще се възползват .       Изданието припомня, че в неделя Конституционният съд на републиката постанови, че изпълняващият длъжността премиер Павел Филип като временен президент на Молдова трябва да разпусне парламента и да определи дата за предсрочни избори.\r\nПо-късно стана известно, че Филип е подписал указ за разпускане на парламента, а предсрочните избори са насрочени за 7 септември.\r\nПрезидентът Игор Додон призова народа на страната да протестира, а неговото отстраняване нарече „опит за узурпиране на властта“.\r\nПрезидентската партия на социалистите и блокът на АКУМ се договориха за алианс в събота, след което сформираха правителство, но молдовският конституционен съд обяви, че те не не са спазили сроковете и обяви действията им за незаконни.\r\nСоциалистите и АКУМ от своя страна определиха действията на конституционния съд като опит за \"узурпиране на властта в полза на Демократическата партия\", след което приеха декларация \"За завладяната държава\".       ", "date": "2019.06.09", "title": "В Молдова прогнозират арест за президента Игор Додон"}
{"url": "https://www.actualno.com/society/jivotnovydi-ot-kalofer-na-protest-zaradi-pasishta-news_757083.html", "text": "    Животновъди от Калофер блокираха подбалканския път София – Бургас, предаде кореспондентът на БГНЕС в региона.      Претенциите на фермерите, които използват пасищата в Стара планина, са че Национален парк \"Централен Балкан\" неправомерно стопанисва частни, църковни и общински имоти, които през различните законодателни промени при връщането на земята в началото на 90-те години и при създаването на защитената територия „Централен Балкан“ са станали недостъпни за частните собственици. Според Тодор Диклиев местните животновъди не разполагат от години с високопланински пасища, тъй като те са раздадени на други хора.    ", "date": "2019.06.09", "title": "Животновъди от Калофер на протест заради пасища"}
{"url": "https://www.actualno.com/politics/karakachanov-mejduvedomstvenata-komisija-za-obshtata-ni-istorija-s-makedonija-ne-raboti-news_757145.html", "text": "    Смесената комисия по историческите въпроси зацикли върху живота и делото на Гоце Делчев. Три дни скопската страна отказва да признае очевидния, документиран и признат от самия Гоце факт, че войводата е българин по народност, съобщиха от пресцентъра на ВМРО.      Оказва се, че македонската страна признава, че Делчев е роден в екзархийско населено място – Кукуш, че е бил екзархийски учител, но забравят чия е Екзархията. Забравят също и скръбното изказване на Гоце от писмото му до Никола Малешевски: „... когато си сме българи и всички страдаме от една обща болест“.   Тая болест за Гоце бяха разделенията. И ясно е, че днес в Скопие още има хора, които търсят тези разделения. Докато България търски сътрудничество и обща полза, елитът в Скопие тупа топката и се опитва да ни замазва очите, за да си прокара политиката за НАТО и ЕС.\r\nПоредното безобразие на скопските политици пролича достатъчно ясно в предложението им в смесената комисия. Според това предложение Делчев е деец на македонското освободително дело, който бил почитан и от народа на България.  На няколко места се споменава как Делчев е символ на Македония, но системно се пропуска, например, че Организацията работи и в Одринско и това се споменава само пътьом. През цялото време се прокарва разделение между „македонско“ и „българско“ с внушението, че към онзи момент става дума за различни народи.\r\nВ резултат, предлага се най-вече заедно да се чества 7 октомври – денят, в който костите на Гоце Делчев са предадени от комунистическата власт в София на Скопие. Между другото  са споменати и други възможни дати, но без никаква конкретност и без никакво видимо намерение общо да се отбелязват заедно рождението и смъртта на Делчев, например.\r\nЗа мен подобно предложение е откровена подигравка, която всъщност минира процеса на подобряване на отношенията между двете страни, заявява Красимир Каракачанов.       Досега процесът на разведряване със Скопие се дължи най-вече на великодушието на София и на ангажираността на международни фактори. Но явно време е България да втвърди позицията си подобно на гръцката страна.\r\nДа, тъжно е да го кажем – защото става дума за наши братя по кръв, към които България винаги е била (и трябва да бъде!) великодушна. Но вижда се, че нашето великодушие в този момент се тълкува като слабост. И Скопие се надява работата на общата комисия всъщност да легитимира някаква компилация от измислици, преплетени с научни факти.\r\nАко това продължи, българската делегация трябва да стане от масата с всички възможни последствия за европейската и натовска ингерация на Северна Македония. Вината за това няма да бъде наша, пише още Каракачанов.           ", "date": "2019.06.09", "title": "Каракачанов: Междуведомствената комисия за общата ни история с Македония не работи"}
{"url": "https://www.actualno.com/bgfootball/valeri-bojinov-napuska-levski-news_757153.html", "text": "    Нападателят на Левски Валери Божинов напуска тима, пише . Стрелецът на \"сините\" е бил освободен от клуба. Причината е, че новият треньор на тима Петър Хубчев не го иска в състава си.           Хубчев обявил своето желание лично на футболиста в присъствието на изпълнителния директор Павел Колев. Срещата се е състояла този следобед. Това означава, че Божинов ще се раздели с \"Герена\" за втори път в своята кариера. Той бе привлечен при \"сините\" в началото на годината, задържайки се при тях шест месеца - с два по-малко спрямо първия му престой през 2014 година.    , заяви Божинов пред Sportal.bg , бяха част от думите на Божинов в разговор пред спортната медия.  Към този час (15:50 ч.) ръководството на Левски не е потвърдило новината за освобождаването на Валери Божинов от клуба. ", "date": "2019.06.09", "title": "Валери Божинов напуска Левски"}
{"url": "https://www.actualno.com/europe/tejka-katastrofa-v-polsha-6-ubiti-i-11-raneni-news_757146.html", "text": "    Шестима души загинаха, а 11 бяха ранени при тежка катастрофа в Северозападна Полша, съобщиха полските власти, цитирани от БГНЕС.      \"Шестима души бяха убити, 11 бяха ранени при автомобилна катастрофа на магистрала А6 в Шчечин на 500 метра от изхода на Вилгово в посока Свиноуйще\", се казва в изявление на пожарната. Състоянието на един от пострадалите е критично, с тежки наранявания в областта на гърдите и главата.   Пожарникарите уточняват, че камион е ударил шест леки автомобила, като пет от тях са се запалили.\r\nВ момента пътят е блокиран в двете посоки.   ", "date": "2019.06.09", "title": "Тежка катастрофа в Полша, 6 убити и 11 ранени"}
{"url": "https://www.actualno.com/society/manolova-svikva-forum-za-problemite-na-grajdanite-s-byrzite-krediti-news_757113.html", "text": "    Омбудсманът Мая Манолова организира кръгла маса по повод десетките жалби на граждани и сигнали от неправителствени организации и адвокати, в които алармират за наличие на неравноправни клаузи в договорите на фирми за бързи кредити, с които пряко се нарушават правата на потребителите.      Форумът ще се състои в понеделник, 10 юни 2019 г., от 11.00 часа в институцията на омбудсмана, съобщиха от кабинета на Манолова.   Сред констатираните проблеми, които ще се дискутират, са прекомерните лихви и такси, едностранната промяна на дължима лихва, осигуряването на банкова гаранция или поръчител, който да отговаря на свръхизисквания, на такси за експресно отпускане на кредит, за домашно посещение за подписване на договор или на друго удобно място, неподновяването на застраховка и др.\r\nЧеста практика е фирмите за бързи кредити да не извършват задълбочени проверки за кредитоспособността на клиента, което води до отпускане на значителни финансови средства на неплатежоспособни лица. Лоша практика на небанковите институции е и непредоставянето на точна, достатъчна и своевременна преддоговорна информация, както и наличието на редица нарушения на формата и съдържанието на договорите за кредит.  Още по-притеснителни са жалбите до институцията на омбудсмана, в които се посочва, че дружества, за които са подадени сигнали през последните години, продължават да предлагат договори за кредит със същите неравноправни клаузи, по които съдът се произнесъл с влезли в сила съдебни актове за тяхната неравноправност.\r\nВъв форума са поканени да участват депутати, представители на Комисията за защита на потребителите, Българската народна банка, Комисията за финансов надзор, Висшия адвокатски съвет, Асоциацията за отговорно небанково кредитиране, Камарата на частните съдебни изпълнители, Асоциацията на колекторските агенции в България, Сдружение за правна помощ на потребителите, Българска национална асоциация „Активни потребители“, съдии, адвокати и граждани.    ", "date": "2019.06.09", "title": "Манолова свиква форум за проблемите на гражданите с бързите кредити "}
{"url": "https://www.actualno.com/crime/katastrofa-kraj-obzor-ima-postradal-news_757151.html", "text": "    Катастрофа е станала на пътя Варна-Бургас в района на Обзор. При инцидента е пострадала една жена, съобщи говорителят на ОД на МВР – Бургас Цветелина Рандева, цитирана от „Фокус”.      Сигналът за произшествието е подаден малко след 15 часа днес. До обследване на местопроизшествието преминаването е частично затруднено в едната пътна лента. В случай, че е необходимо пътуване в посока Варна през следващите часове, от полицията призовават водачите на автомобили да преминат през Дюленския проход.    ", "date": "2019.06.09", "title": "Катастрофа край Обзор, има пострадал"}
{"url": "https://www.actualno.com/politics/razbrahme-li-se-s-makedoncite-za-goce-delchev-spored-istoricite-da-spored-karakachanov-tvyrdo-ne-news_757183.html", "text": "     Смесената комисия по историческите въпроси зацикли върху живота и делото на Гоце Делчев. Три дни скопската страна отказва да признае очевидния, документиран и признат от самия Гоце факт, че войводата е българин по народност. днес от пресцентъра на ВМРО.       От съобщението става ясно, че разделението по въпроса за Гоце Делчев на българските и македонските политици е повече от очевидно. На няколко места се споменава как Делчев е символ на Македония, но системно се пропуска, например, че Организацията работи и в Одринско и това се споменава само пътьом. През цялото време се прокарва разделение между „македонско“ и „българско“ с внушението, че към онзи момент става дума за различни народи.   Друг интересен факт е, че комисията предлага заедно да се чества 7 октомври – денят, в който костите на Гоце Делчев са предадени от комунистическата власт в София на Скопие. Между другото са споменати и други възможни дати, но без никаква конкретност и без никакво видимо намерение общо да се отбелязват заедно рождението и смъртта на Делчев, например. За мен подобно предложение е откровена подигравка, която всъщност минира процеса на подобряване на отношенията между двете страни, заявява лидерът на ВМРО Красимир Каракачанов.\r\nСпоред него, българската делегация трябва да стане от масата с всички възможни последствия за европейската и натовска ингерация на Северна Македония.  Не на това мнение са обаче са от външно министерство, които разпространиха преди дни становището на историците в комисията, според които преговорите вървят успешно, особено относно античната история и някои теми от средновековието.\r\nПо време на последното заседание българските и македонските учени са обсъдили и общото честване на Гоце Делчев. Проф. Драги Георгиев и проф. Ангел Димитров, които са съпредседатели от двете страни, заявиха, че е постигнато съгласие за личността на делото на Гоце Делчев . \"Днешният ден беше изцяло посветен на Гоце Делчев. Набелязахме местата, по които имаме съгласие\", заяви тогава проф. Георгиев и добави, че са набелязани места и по които имат различия.   И двамата били убедени, че те ще бъдат преодолени по време на следващата среща, която ще се състои през септември. Проф. Димитров изрази увереност, че ще се намери общ език за честването на Гоце Делчев, особено, ако се продължи конструктивният диалог от тази среща.    „Убеден съм, че има достатъчно основания да стигнем до разбирателство, когато се отнасяме сериозно към историческите факти“, категоричен е българският учен.\r\nНе се уточнява кои са всъщност \"местата, по които учените имат различия\" относно Гоце Делчев, но предполагаме, че не са толкова незначителни, колкото се опитват да ги изкарат. Предстои да разберем кой е крив и кой прав. ", "date": "2019.06.09", "title": "Разбрахме ли се с македонците за Гоце Делчев - според историците да, според Каракачанов - твърдо не"}
{"url": "https://www.actualno.com/europe/zemetresenie-v-zapadna-turcija-predizvika-panika-sred-naselenieto-news_757149.html", "text": "    Земетресение с магнитуд 3,5 бе регистрирано днес в окръг Афионкарахисар (Западна Турция), предаде БТА и Нова телевизия, позовавайки се на Дирекцията за управление при бедствия и извънредни ситуации (АФАД).      Епицентърът на земетресението, регистрирано в 8,45 ч., е бил в района на град Шухут. Трусът е бил на дълбочина 7,3 километра, Няма информация за ранени при труса. Земетресението е предизвикало паника сред населението.    ", "date": "2019.06.09", "title": "Земетресение в Западна Турция предизвика паника сред населението"}
{"url": "https://www.actualno.com/society/grymotevichni-buri-i-valeji-v-13-oblasti-news_757043.html", "text": "    Неделният ден ще започне с гръмотевични бури на места, предимно в Северна и Южна България, предаде репортер на БГНЕС.      Над останалата част от страната сутринта ще бъде слънчево, а температурите през деня ще бъдат до около 27 градуса. Още сутринта се очаква да превали и прегърми в Северна България. Преди обяд ще се заоблачи и над останалите райони, като гръмотевични бури се очакват в Централна и Източна България. На места валежите ще бъдат интензивни, възможни са и градушки. През деня ще вали и в Южна България. До вечерта валежите ще спрат.   Жълт код за интензивни валежи и гръмотевични бури е обявен за 13 области на Централна и Североизточна България, както и за южните райони. Кодът е в сила за областите Пазарджишка, Пловдивска, Старозагорска, Сливенска, Ямболска, Хасковска, Кърджалийска, Ловешка, Габровска, Великотърновска, Търговищка, Разградска и Шуменска. В тези области ще има значителни валежи и гръмотевици. Има условия за градушки. Очакват се количества до 20-25 л/кв. м, на отделни места и повече.\r\nНовата седмица ще започне с гръмотевични бури на места в Централна и Северна България в следобедните часове. Температурите ще бъдат между 23 и 27 градуса. И във вторник съществена промяна на времето не се очаква – преди обяд ще бъде слънчево, а следобед почти над цялата страна се очакват превалявания с гръмотевици.   ", "date": "2019.06.09", "title": "Гръмотевични бури и валежи в 13 области "}
{"url": "https://www.actualno.com/america/venecuela-zatvarja-konsulstvata-si-v-kanada-news_757142.html", "text": "    Венецуела затваря консулствата си във Ванкувър, Торонто и Монреал, като единствено остава да работи посолството в столицата Отава, съобщи АFP, предаде БГНЕС.      Външното министерство в Каракас обясни, че решението е взето в отговор на действията на Канада, която временно затвори своето посолство във Венецуела. В изявление се казва: „Решението на Канада е далеч от административен случай, това е политическо решение, което отразява продължаващата враждебност на правителството към Венецуела“.   Канада е една от повече от 50 държави, водени от САЩ, които признаха лидера на опозицията Хуан Гуайдо за действащ президент на Венецуела. Отава затвори временно дипломатическата си мисия преди седмица като обвини Николас Мадуро, че е отказал да акредитира дипломати, критични към режима му. ", "date": "2019.06.09", "title": "Венецуела затваря консулствата си в Канада "}
{"url": "https://www.actualno.com/faces/100-godishna-uchitelka-uchenik-ne-se-nakazva-prepodava-se-s-lubov-news_756205.html", "text": "    Преди дни, в Деня на Ботев и загиналите за свободата на България, една учителка-легенда в Стара Загора навърши 100 години. И на тази възраст Павлина Ташкова има бистър ум и завидна памет. Все още е организирана, строга и точна, както я помнят колеги, ученици и близки. Работата си като учител започва на 9 септември 1944 г., след като току-що е завършила история в Софийския университет \"Св. Климент Охридски\". До 1949 г. учителската й практика минава в Девическата гимназия в Стара Загора, а директор й е г-н Минков, който я е изпратил и като абитуриентка.      Павлина Ташкова искала да завърши немска филология, защото сестра й учела това в Германия. Баща й обаче казал, че не може да я издържа. В семейството с четири деца работел само той. Приятелка на сестра й - историчката Кирила Възвъзова, я записва в университета. \"Поддържахме връзка с нея, пита ме какво искам - казах история. Но нямало места, записа ме педагогика и каза - ако не ти хареса, ще те преместим. Така и стана, не ми хареса педагогиката, преместих се и завърших история. Мисля, че не сгреших”, разказва тя.\r\nСлед Девическата гимназия учителства една година в Мъжката гимназия, а през 1950-а, когато започва подбор на кадри за Педагогическото училище, Павлина Ташкова отива там, където е учител до закриването му през 1961 г. Следва някогашното Трето средно, а след сливането с Четвърто средно е учител в Първа смесена гимназия „Христо Ботев”, известна и като „Мироновата”, и остава там до пенсионирането си. Не може да каже на колко ученици е преподавала, защото не е правила подобна статистика. Помни обаче почти всички, както и родителите им, и много се радва, че и учениците я помнят и, което е много важно, се държат възпитано. В Първа смесена работила в много добър колектив. \"Не помня конфликти, може би това се дължеше и на директорката Екатерина Миронова, защото за да бъде задружен един колектив, важна е главата\", казва г-жа Ташкова. „И прекалената строгост не е за предпочитане. Нямаше слаби учители, всеки си гледаше работата, много е важно за един колектив да е сговорен”, обяснява тя. Спомня си за известни и обичани нейни колеги, които вече не са между нас - Димитър Македонски, Георги Байданов…\r\nКазва, че е имала много хубави деца - и момчета, и момичета. \"Никога не са ми създавали проблеми, не са ме ядосвали в час, нито аз съм влизала в клас ядосана, работила съм с любов\", категорична е тя. Най-важното, на което искала да ги научи е да правят изводи, а не просто да запаметяват урока. „Никога не очаквах да вдигнат гора от ръце, първите, които вдигаха ръка, посочвах и винаги имах време за обобщение в края на часа.\" Веднъж като замествала в Руската гимназия, като завършила урока, трябвало да зададе няколко въпроса, за да прецени как е усвоен материалът. \"Един ученик от последния чин се обади - ето, това се казва час по история. Чух го много ясно, това е най-добрата оценка”, спомня си Павлина Ташкова, която никога не е вдигала ръка за наказание на ученик. Учителят трябва да владее учениците, да използва всички методи, а не да ги наказва, смята тя.  От българската история любим период й е Възраждането и го е преподавала с много голямо желание. Казва, че българите не трябва да забравяме възрожденския дух и трябва да го носим в сърцата си. Гневна е, че сега не е така, но казва, че за това не са виновни само младите. „Виновни са управниците, виновна е телевизията - с това, което показва, и родителите са виновни, някои забравят, че имат деца\", и допълва, че днешните млади майки са много грижовни, по-грижовни от нейното поколение. \"Не мога да си обясня защо не се получава, дали са по-мързеливи от нас? Медиите - страшна работа, какви са тези жълти вестници, какъв е този лош език?! Не одобрявам. Вижте колко грешки има в надписите по телевизията, ами и във вестниците, и в книгите?! Аз съм против тази голяма свобода в печата”, с възмущение казва г-жа Ташкова. Тя и до днес държи на точния и правилен изказ. Зрението й вече е отслабнало и чете само по-големите заглавия във вестниците, но пък точно тях вижда без очила. Гледа телевизия, решава кръстословици, чете книги. Арх. Веселин Беров, неин ученик, й носи много книги. \"Без да мисли, че трябва да си пазя очите\". Той и още един неин ученик Момчо Илиев често я посещават и идват за всеки празник, разказва тя. След пенсионирането си г-жа Павлина Ташкова 11 години работи в Дома на учителя към тогавашните профсъюзи, тогава участва в създаването на Клуба на учителите ветерани, който сега е в Народно читалище „Св. Климент Охридски”.\r\nКазва, че „най-великата глупост” е съществуването на различни учебници и смята, че те трябва да са утвърдени от министерството и да са еднакви за всички в цялата страна. Какво би направила, ако е министър на образованието? „И да стана министър - едва ли мога да направя нещо, много е объркано всичко. Но бих искала учителите да се назначават от министерството, както едно време, учителите да имат свобода за работа\", отговаря Павлина Ташкова. Учениците трябва да са с униформи, не толкова строго както преди. И не би допуснала гримове и червила в училище.\"Не одобрявам и частните училища - обучението там не може да е така сериозно, както в едно учреждение, ръководено от държавата. И с многото университети качеството на образованието пада”, това са приоритетите в образованието за учителката легенда. Сигурно е, че няма да стане министър на образованието, но трябва да се помисли над думите й, защото и столетница може да е пример за сериозно отношение не само към реалностите в днешното образование, а и към всичко, случващото се в държавата ни. Мога само да й пожелая все така бодър и силен дух, с който да заразява всички около себе си.      ", "date": "2019.06.09", "title": "100 годишна учителка: Ученик не се наказва, преподава се с любов"}
{"url": "https://www.actualno.com/showbusiness/madona-istinskata-mi-muza-be-dejvid-boui-news_757040.html", "text": "    \"Истинската муза\" на Мадона е покойният Дейвид Боуи заради неговия едновременно \"мъжки и женски дух\", споделя звездата пред „Billboard“.      60-годишната певица, която може да се похвали с успешна музикална кариера в продължение на три десетилетия, разкрива, че няколко артисти, включително Деби Хари, Криси Хинд и Арета Франклин са я вдъхновявали да бъде музикант, но Дейвид Боуи е бил „истинска муза“ за нея.   Говорейки пред „Billboard“, блондинката сподели „Аз, разбира се, бях вдъхновена от Деби Хари и Криси Хинд и Арета Франклин, но истинската ми муза беше Дейвид Боуи.“\r\nИзпълнителката на хита \"Like A Virgin\" разкри, че причина за това е смесеният \"мъжки и женски дух\" на Боуи, който я е привличал.  Мадона продължава, твърдейки, че „Той въплъщаваше едновременно мъжки и женски дух и това ми хареса. Накара ме да мисля, че няма правила.  Но грешах. Няма правила - ако си момче. Има правила, ако си момиче.“\r\n„Ако си момиче, трябва да играеш. Позволено е да си красива, сладка и секси. Но не можеш да се държиш прекалено умно. Не трябва да имаш мнение, противоречащо на статуквото“   В интервюто си звездата твърди, че развлекателната индустрия не иска звездите да остаряват и вярва, че възрастта се възприема като \"грях\".    „И накрая, не остарявайте. Защото възрастта е грях. Ще бъдете критикувани и порицани и определено няма да ви пускат по радиото.“, каза Мадона.  ", "date": "2019.06.09", "title": "Мадона: Истинската ми муза бе Дейвид Боуи "}
{"url": "https://www.actualno.com/europe/tejka-politicheska-kriza-v-moldova-otstranen-prezident-i-pravitelstvo-objaveno-za-nezakonno-news_757095.html", "text": "    Конституционният съд о Игор Додон и назначи за изпълняващ длъжността президент Павел Филип на негово място. Само няколко часа по-късно Филип подписа указ за разпускане на парламента и свика предсрочни избори на 6 септември.      В отговор парламентът се събра извънредно днес по една единствена точка в дневния си ред -  приемане на декларация за политическата ситуация в Молдова.   Депутатите единодушно приеха декларация, с която признават за незаконно назначаването на Павел Филип за изпълняващ длъжността президент на страната. Народните представители решиха да се обърнат към международни организации, включително в Съвета за сигурност на ООН за ситуацията в Молдова, предаде БГНЕС.\r\n\"Молдовският парламент се обявява против узурпацията на властта от бившето правителство, което загуби доверието на Молдова. Вместо мирно прехвърляне на властта, беше решено да се отговори с дестабилизация. Парламентът признава правителството на Филип за незаконно\", пише Мая Санду, лидер на блока АКУМ, която вчера положи клетва като нов министър-председател.  Парламентът призова също всички служители на правоприлагащите органи \"да не се подчиняват на заповедите на узурпаторите и да застанат на страната на законното правителство - парламента, правителството и президента\".        До кризата се стигна след като в продължение на 3 месеца парламентарно представените партии не успяха да се договорят за съставянето на коалиционно правителство.\r\nКонституционният съд беше дал срок до 8 юни за съставяне на нов кабинет и вчера настоя президентът да разпусне парламента. Държавният глава Игор Додон обаче отказа с мотива, че смята да даде повече време на партиите да се договорят.\r\nТака малко по-късно през деня беше формирана коалиция между проруската социалистическа партия на Молдова и проевропейският блок АКУМ.\r\nДвете партии сформираха парламентарно мнозинство и излъчиха за премиер съпредседателят на блока АКУМ Мая Санду, която вчера положи клетва като министър-председател на Молдова.\r\nРано тази сутрин Конституционният съд обаче обяви вчерашните действия на парламента за незаконни и прекрати правомощията на президента.      Парламентът отговори, че Демократическата партия, която все още е на власт, се опитва да узурпира властта чрез съда. ", "date": "2019.06.09", "title": "Тежка политическа криза в Молдова: Отстранен президент и правителство, обявено за незаконно"}
{"url": "https://www.actualno.com/showbusiness/kristiano-ronaldo-sprja-avtobus-za-da-pregyrne-dete-bolno-ot-rak-video-news_757049.html", "text": "    Португалската футболна звезда Кристиано Роналдо заедно с отбора си напускали стадион в Порто след тренировка преди финалите на Лигата на нациите, когато футболистът вижда 11-годишно момче да държи плакат с молба за прегръдка.      Детето стояло на пътя с плакат, на който пишело: \"Кристиано, моля да ме прегърнеш\". Звездата на Ювентус не се поколебава да изпълни  мечтата на 11-годишния Едуардо Морейра,  който,  както се оказало по-късно, страда от левкемия.   Роналдо незабавно наредил на автобуса на националния отбор да спре и поканил младия си фен. Охраната помогнала на момчето да влезе в автобуса, за да може Роналдо да изпълни желанието на детето. Той прегърнал младия фен и се снимал с него, съобщава френският портал Флаш.\r\nМоментите от трогателната среща са били и заснети на видео.    ", "date": "2019.06.09", "title": "Кристиано Роналдо спря автобус, за да прегърне дете, болно от рак (ВИДЕО)"}
{"url": "https://www.actualno.com/society/zavyrshi-planovijat-godishen-remont-na-peti-blok-na-aec-kozloduj-news_757155.html", "text": "    На 9 юни 2019 г. приключи плановият годишен ремонт на пети енергоблок на АЕЦ „Козлодуй”. Това съобщиха от пресцентъра на дружеството. След проверка и издадено одобрение от Агенцията за ядрено регулиране, блокът бе включен в електроенергийната система на България в 14 часа и 58 минути.      По време на ремонтната кампания, започнала на 1 май, бяха изпълнени планираните работи по ремонт и профилактика на оборудването и системите на блока и бе извършено презареждане на реактора със свежо ядрено гориво. Реализирани бяха и предвидените дейности, свързани с осигуряване на дългосрочна експлоатация и повишаване на топлинната мощност на пети блок до 104%. В тази връзка бе подменен роторът на цилиндър високо налягане на парната турбина, с което се осигурява техническа възможност за работа на блока на повишена мощност.   Шести блок на атомната централа работи с пълно натоварване на мощността. ", "date": "2019.06.09", "title": "Завърши плановият годишен ремонт на пети блок на АЕЦ „Козлодуй”"}
{"url": "https://www.actualno.com/curious/7-te-strahotni-kachestva-na-vsjaka-zodija-news_756632.html", "text": "           1. Той прави живота вълнуващ.\r\n2. За овните всеки момент в живота е важен, а усещането е заразно.\r\n3. Ако имате нужда от партньор за скокове с бънджи, овенът е точният човек.  4. Може да се карате жестоко с овен, но след 5 минути той е забравил всичко.\r\n5. Не само ще ви посрещне на вратата, но и ще покаже колко са щастлив от факта, че му идвате на гости.\r\n6. Като страстна натура, той винаги имат нужда да бъде забелязван. Така че е много лесно да му направите впечатление с комплимент.    7. Той се влюбва бързо, но много силно. 1. Телецът е зодията, която най-много обича да се глези.\r\n2. Той е лоялен приятел и винаги ще бъде с теб, когато е нужно.   3. Ако се чувствате виновни, че сте изяли от една бисквитка, а сте на диета, телецът ще ви каже, че сте я заслужили и ще ви донесе и чаша мляко.\r\n4. Винаги ще се чувствате добре дошли в дома на телеца.\r\n5. Може да разчитате на помощ от негова страна в реализирането на идеите си.\r\n6. Телецът не може да лъже, винаги е искрен дори и със себе си.\r\n7. Зодията държи да се добере до най- добрите гледки , вкусове , звуци, миризми и чувства, които светът предлага , така че животът му е пълноценен и богат. 1. Близнаците винаги са готови за дълъг и смислен разговор.\r\n2. Обожават да срещат нови хора и да изпитват нови преживявания.\r\n3. Ако не харесваш това, което днес са показали, не се притеснявай, защото утре ще бъдат съвсем различни.\r\n4. Зодията е природно интелигентна и начетена.\r\n5. Те са отворени и комуникативни , така че опознаването няма да представлява особен проблем.\r\n6. Чувствате се статични и неактивни? Нуждата на близнаците да променят по нещо в хората сигурно ще ви бъде от полза.\r\n7. Винаги можете да разчитате на близнаците , че ще бъде предвидливо непредвидими . 1. Независимо дали пиете кафе на заведение или в техния дом, ракът ще ви накара да се чувствате уютно и комфортно.\r\n2. Заради сантименталния си характер, ракът обича често да си спомня за добрите стари времена.\r\n3. Когато той пита някого „Как си?”, това означава, че наистина иска да разбере какъв е отговорът.\r\n4. Доброто познаване на обкръжението на рака му позволява да разбере винаги, когато нещо не е наред.\r\n5. Каквото и да подарят, то винаги идва направо от сърцето им.\r\n6. Ракът притежава „тиха сила”, която често се подценява.\r\n7. Винаги е много щастлив, когато прекарва времето с хората, които обича най-много. 1. Ако ви трябва неспирно забавление – това е зодията.\r\n2. Лъвът обича живота и хората.\r\n3. Той е непоправим и безгрижен романтик.\r\n4. Винаги готов е да защити и да се притече на помощ на хората, които силно обича.\r\n5. Очарованието, което притежава лъва може да го извади от много неприятни ситуации.\r\n6. Ако лъв се интересува от вас, той ще направи така че да се почувствате най-желаният човек на света.\r\n7. С три думи лъвът е уникален, чудноват и много приятна личност. 1. Девата е чувствителна и способна да изпитва много дълбоки чувства.\r\n2. Винаги ще е там, където се нуждаят от нея най-близките й.\r\n3. Девата е способна да преподреди дома ви и това да й достави истинско удоволствие.\r\n4. Никога няма да ви се случи да чакате дева, защото тя винаги идва 5 минути преди уговорения час.\r\n5. Чувствате се ужасно поради някаква причина? Девата е способна да реши проблема.\r\n6. Загриженост и отговорност са двете думи, които най-добре характеризират девата.\r\n7. Тя прави всичко, което си науми, така че за нея няма невъзможни неща. 1. Везните успяват да направят всяка ситуация по-приятна. Те винаги излъчват приятни вибрации.\r\n2. Везните са щастливи, когато всички около тях са щастливи.\r\n3. Няма как да не се влюбите или да станете добри приятели с везните. Тях всички ги обичат.\r\n4. Везните винаги ще ви помнят да видите двете страни на всеки проблем.\r\n5. Те ценят красотата и я носят в живота на хората, които ги обичат.\r\n6. 6. За тях релаксацията е изкуство, но държат и останалите около тях да се чувстват добре.\r\n7. Винаги са в поетично настроение и обожават изкуство. 1. Скорпионите са най-лоялните хора, които някога ще срещнете.\r\n2. Винаги са готови за дълги и важни разговори, защото са обсебени от интимността.\r\n3. Много е забавно да правиш заговори и схеми със скорпион.\r\n4. Те забелязват всичко, дори и най-малките детайли.\r\n5. Ако направите нещо добро за тях, те ще оценят това \r\n6. Никога няма да се чувствате странно, говорейки за секс със скорпиона. Това е неговата любима тема.\r\n7. Скорпионът е най-мощният знак в зодиака .Винаги използва своите сили за правене на добро. 1. Животът със стрелец е приключение.\r\n2. Няма да намерите по-добродушен знак в зодиака от него. Той ще ви даде всичко, което ви е необходимо, без да очаква нищо в замяна.\r\n3. Стрелците са добра компания за забавления , защото се весели и дружелюбни.\r\n4. Винаги има мнение и не се страхува да се бори за своите убеждения.   5. Стрелците винаги са отворени да чуят за опита и идеите на другите хора.\r\n6. Във взаимоотношенията си с хората са искрени и директни.\r\n7. Когато се чувствате тъжни, се обадете на приятел стрелец, който винаги ще светне с фенерче в тъмния тунел. 1. Козирозите жънат успехи с лекота в личен и професионален план.   2. Никога не пропускайте забавление, организирано от козирог. Той е невероятен домакин.\r\n3. Те са силни и самостоятелни.\r\n4. Винаги ще са до вас, за да ви подкрепят.\r\n5. Те са амбициозни и имат навик да заразяват с високите си цели и околните.\r\n6. Земни и добродушни са.\r\n7. Любовта на козирога често е придружавана от вкусни сладкиши.    1. Водолеят винаги разполага с достатъчно находчиви и оригинални идеи под ръка.\r\n2. Той е разумен, обективен и винаги дава добри съвети.\r\n3. Благодарение на интелекта му, е отличен събеседник.\r\n4. Страхотно е да сте в компанията му, защото смята своите приятели за свое семейство.   5. Не следва тълпата, а създава своя.\r\n6. Той е добър и иска да направи свта едно по-добро място за живеене.\r\n7. Водолеите искат всички хора да са щастливи и са готови да действат в тази посока, а не само на приказки. 1. Енергични и правещи добро – рибите са като феи от друга планета.   2. Кактово и да планирате с родените под знака риби ще ви е много лесно, защото те винаги се съгласяват с всички.\r\n3. Интуицията им е много силно развита – може да разчитате на нея.\r\n4. Рибите са много дълбоки и чувствителни хора.\r\n5. Пълни са с разбиране и никога не осъждат, така че с тях може да споделите всичко.\r\n6. Неизчерпаемата им енергия е по-силна от чаша вино.\r\n7. Обичат приключенията и новите места. Начинът, по който живеят, е вдъхновяващ. ", "date": "2019.06.09", "title": "7-те СТРАХОТНИ качества на всяка зодия   "}
{"url": "https://www.actualno.com/tennis/rafael-nadal-specheli-za-12-i-pyt-titlata-na-rolan-garos-news_757185.html", "text": "    Световният №2 триумфира за 12-и път в своята кариера на втория за годината турнир от Големия шлем . Испанецът победи в своя 12-и финал в Париж след 6:3, 5:7, 6:1, 6:1.      Надал изигра поредния си силен мач на турнира и изгуби едва втория си сет в надпреварата. Битката бе повторение на финала от миналата година, когато обаче Краля на клея се наложи с категоричното 3:0.\r\nПървият сет започна изключително обещаващо и след 45' по нищо не личеше кой ще стигне до трофея, тъй като резултатът бе едва 3:3. В петия гейм австриецът първи стигна до пробив, но веднага след това бе пробит. Последва серия от три гейма за Рафа, с което спечели частта с 6:3. Вторият сет бе изпълнен от лесно спечелени сервис геймове за сервиращите преди в 12-я гейм шампионът да се пропука и поставеният под №4 Тийм да измъкне частта, а с това и да изравни резултата.\r\nИ когато всички очакваха австриецът да настъпи газта, той започна все по-често да бърка, а ударите на Надал да го затрудняват все повече. Точно това помогна на Рафа да спечели следващите два сета без никакъв проблем след 6:1, 6:1 и да триумфира за изумителен 12-и път на любимия си турнир.  За статистиката новият стар шампион остави 3 аса срещу 7 на съперника. Надал записа 38 уинъра на сметката си срещу 31 на Тийм, а непредизвиканите грешки бяха 31:38 в полза на подгласника. ", "date": "2019.06.09", "title": "Рафаел Надал спечели за 12-и път титлата на Ролан Гарос"}
{"url": "https://www.actualno.com/society/momcheto-ot-plovdiv-e-pyrvijat-sluchaj-u-nas-na-verbuvane-na-etnicheski-bylgarin-news_757066.html", "text": "    Продължава разследването на случая с предотвратения . Според информация на Специализираната прокуратура 16-годишният младеж е сглобявал тръбна бомба, каквато е била използвана при атентатите в Белгия и в Сарафово.      От прокуратурата , защото при претърсването на помещението са намерени много формули и схеми за синтезиране на взривни вещества от общодостъпни съставки. Преди ареста ученикът е бил изведен от училището от своя баща, предаде БГНЕС.   Бившият директор на ДАНС в Пловдив и експерт по антитероризъм Ангел Стоев заяви пред Нова телевизия, че опасност от подобни действия има в бъдеще. „Хората трябва да бъдат по-внимателни, така че да не стигаме до тежки мерки, свързани с антитерористичната защита, а с едно по-голямо внимание от страна на обществото и на хората да се предпазим от атаки”, каза той.\r\nПо думите му е ясно, че ученикът е започнал подготовка за извършване на терористичен акт.  „Вътрешното ми усещане е, че действията на органите са били абсолютно адекватни”, добави той.  „ повече би се похвалила, че някой, който е християнин е бил привлечен за тяхната кауза и биха го използвали за един самоубийствен терористичен акт, а не толкова за разпространение на идеологията им, но нека не забравяме, че в България има големи групи от хора, които са по-податливи за атаките на радикалния ислям, именно чрез интернет”, обясни експертът.\r\nОт понеделник с момчето ще се занимават инспектори от „Детска психологическа стая”. Прокуратурата обаче ще протестира това решение с мотива, че с ученика трябва да се работи в изолирана среда.   Арабистът и експерт по тероризъм  Владимир Чуков  подчерта, че това е първият случай у нас на вербуване на етнически българин. „Този случай показа, че ние не сме бяло петно на картата”, каза той.    „В случая за радикализирането на момчето трябва да се търсят две причини – училището, което обаче не мисля, че е причината, и семейството – втората причина. Мисля, че ясно трябва да се попита семейството защо е стигнало до подобно състояние. Очевидно е имало нещо, което го е тормозело и го е сложило да живее в свят, който не е неговият. Бащата трябва да обясни защо този вербовчик е по-авторитетен от него за сина му. Това вече е работа на учените”, заяви арабистът.\r\nАдвокатът на 16-годишният ученик Емил Велинов съобщи, че родителите сами са подали сигнал на службите. „Бащата и майката на момчето забелязали, че то се държи по-странно, отколкото преди това. Има променено поведение. Притеснени от този факт започват да търсят причината. След проведен разговор между майката, бащата и момчето, установяват, че той чрез телефона си и сайтовете кореспондира с хора, които прокуратурата твърди, че са от ИДИЛ. Родителите притеснени от това, започват разговори с него, променят начина си на поведение спрямо детето, взимат му телефона и започват да провеждат сеанси при психолог. Бащата решава да се обърне към службите, защото и той  не е човек, който може да се справи сам”, разказа той.\r\nПо повод на протеста на прокуратурата срещу решението на съда, адвокатът каза: „Изолацията ще навреди на психиката на детето повече, отколкото ще му помогне. Достатъчно е човек да осъзнае това, което е сторил, да се опита да го преодолее и да не се връща към него”, каза той.   Адвокат Велинов заяви, че момчето не е имало намерение да извърши атентат. \"За мен няма реални данни за подготвян терористичен акт. Детето е абсолютна жертва на интернет\". ", "date": "2019.06.09", "title": "Момчето от Пловдив е първият случай у нас на вербуване на етнически българин"}
{"url": "https://www.actualno.com/society/gradushka-se-izsipa-nad-4-rajona-v-ujna-bylgarija-news_757181.html", "text": "    Този следобед градушка се изсипа в районите на Кърджали, Велинград, Пазарджик и Димитровград. В много райони на Централна и Южна България има краткотрайни превалявания, придружени от гръмотевици, предаде репортер на БГНЕС.      Също този следобед смерч се образува над Варна. Валежите продължават и утре, като е обявен жълт код в 12 области на Северна, Централна и Южна България за интензивни валежи и гръмотевични бури.    ", "date": "2019.06.09", "title": "Градушка се изсипа над 4 района в Южна България"}
{"url": "https://www.actualno.com/curious/sedmichen-horoskop-za-10-16-uni-news_757186.html", "text": "     Овен       Настъпва време, в което ще имате възможност да бъдете, колкото се може повече, себе си. През новата седмица ще сте изпълнени с енергия. В работата ви не се колебайте да проявите изобретателност и инициатива. В средата на периода ви очаква успех, след който може да предявите  претенции за по-високо заплащане. В личния живот щастието ще е гарантирано, ако съумеете да проявите отстъпчивост и реална загриженост за чувствата на партньора ви. Телец През тази седмица бъдете убедителни, когато защитавате идеите си. Много вероятно е да имате възможност да споделите намеренията ви пред широка публика. Не се колебайте да използвате всичките си налични ресурси, тъй като рядко се отдава подобна възможност. В личен план ви очаква застой, което не е непременно нещо лошо. Насладете се на спокойствието.   Близнаци През тази седмица ще имате възможност за развитие в нова насока. Ако отдавна ви е омръзнало това, което правите хич и не се замисляйте да смените попрището. Нека трудностите и неяснотите не ви плашат. Всяко начало е нова възможност - подарете си я. Със сигурност след време ще сте доволни от решението си, а и от себе си. Рак     Това е седмица, която ще е решаваща за вашето развитие в професионален план. Не се колебайте да дадете всичко от себе си. Все пак си осигурете начин за релакс и почивка, за да може да сте в кондиция през целия период. Ранното лягане за сън ще ви даде необходимата енергия. В личен план всичко ще е спокойно и прекрасно. Ще сте обичани и ценени от партньора ви. Лъв Това е седмица, в която ще трябва да признаете своите слаби места, вместо да показвате на останалите къде са техните грешки. Бъдете сигурни, че светът няма да свърши и дори ще спечелите много симпатии и нови приятелства. Ако е възможно помислете за почивка на място, което ще ви даде усещане за откъснатост и свобода. Не пренебрегвайте и сигналите на организма ви за здравословен проблем. Дева Тази седмица ще се наложи да поемете повече задължения, отколкото имате обикновено. Това ще бъде временно и колкото невероятно да ви се струва ще ви даде повече, отколкото ще ви отнеме. Възможно е дори да осъзнаете, че в живота ви са липсвали важни неща. При планирането на почивката ви не пренебрегвайте мнението и желанието на партньора ви.   Везни През тази седмица ще имате много възможности да се възползвате от влиянието, което можете да отказвате върху другите. Това ще помогне да насочите събитията, в желаната от вас насока. Моментът е подходящ за повишение или преместването на друг вид работа, която да ви даде повече възможности. В личен план не се очакват особени събития, освен ако вие самите не пожелаете да раздвижите ситуацията. Скорпион Всичко, което си намислите през този период ще се сбъдне. Въпросът е в това да сте много внимателни във всичко, което желаете и начина, по който си го представяте. Водете от принципа да не вредете никому, тогава ще имате най-голям шанс да сбъднете желанията си. Не се чудете, ако това доведе до нарушаването на контактите с някои хора. Очакват ви нови познанства и приятели. Стрелец Това е седмица, в която ще имате възможност да продължите своето развитие. Много вероятно е да бъдете притиснати от обстоятелствата. Вместо да се предадете, покажете, че съвсем не сте толкова слаби, колкото изглеждате. Потърсете отдушник в просто занимание, което от време на време да ви разсейва от задълженията. Козирог    Тази седмица може да се наложи да смените графика си на работа, а и на живот. Не се подавайте на паниката от промяната. Ще ви е нужно време да свикнете, но скоро ще разберете, че всичко е било за добро. В крайна сметка животът не е работа и пари. В противен случай ще осъзнаете колко много неща сте пропуснали, но ще бъде късно. Наслаждавайте се на живота. Водолей Това е седмица, в която ще имате шанса да сбъднете ваша мечта. Вие най-добре от всички знаете, че няма невъзможни неща. Сега е време да го докажете. Може да срещнете сериозна доза скептицизъм, но не ѝ се подавайте. Много вероятно е в средата на седмицата да получите първите сигнали, че сте на прав път. В края на периода си подарете забавно приключение, което да ви отдалечи от работната обстановка. Риби През тази седмица ще осъществите ваша мечта. Процесът ще е плавен и ще ви подскаже, че вероятно е най-добре да не спирате до тук. Може да установите с учудване, че нямате време за еуфорично празнуване. Това означава, че имате нужда от други преживявания. Ако нямате желание за голяма почивка, просто не почивайте. Щом имате енергия и желание - използвайте ги докрай. ", "date": "2019.06.09", "title": "Седмичен хороскоп за 10-16 юни"}
{"url": "https://www.actualno.com/europe/es-prizova-politicheskite-sili-v-moldova-kym-dialog-news_757031.html", "text": "    В събота ЕС призова за спокойствие и сдържаност, както и за диалог във връзка със събитията в Молдова, след като Конституционният съд обяви за незаконни действията на парламента за формиране на правителство, се казва в изявление на европейската дипломатическа служба.      \"ЕС призовава за спокойствие и сдържаност. Избраните по демократичен път представители на властта трябва да намерят път напред чрез диалог\", се казва в изявлението, съобщи РИА Новости, цитирана от БГНЕС.   ЕС също така очаква Молдова да \"зачита върховенството на закона и да гарантира демокрацията в съответствие с основните принципи на споразумението за асоцииране\".\r\n\"ЕС декларира своя ангажимент за сътрудничество с Молдова в осъществяването на активен процес на реформи в страната, по-специално по отношение на борбата с корупцията, гарантиране на независимостта на съдебната система и деполитизиране на държавните институции ...\", се казва в съобщението на ЕС.  На заседанието на парламента на 8 юни беше сформирано правителство, водено от съпредседателя на блока АКУМ Мая Санду. Но Конституционният съд на Молдова обяви всички действия на парламента за незаконни, тъй като депутатите трябваше да създадат правителство преди 7 юни, но не спазиха срока и парламентът трябваше да бъде разпуснат.\r\nАдминистрацията на молдовския президент Игор Додон смята, че по този начин Конституционният съд е превишил пълномощията си. Оценка за действията му ще бъде поискана от Венецианската комисия и Европейският съд по правата на човека.    ", "date": "2019.06.09", "title": "ЕС призова политическите сили в Молдова към диалог "}
{"url": "https://www.actualno.com/europe/kazahstan-izbira-prezident-v-izvynredni-izbori-news_757035.html", "text": "    Избирателните секции за гласуване на извънредните избори за президент на Казахстан са отворени в повечето региони на страната, съобщи РИА Новости, цитирана от БГНЕС.      Това са шести президентски избори в Казахстан. Нурсултан Назарбаев, който оглавяваше страната почти 30 години, подаде оставка от президентския пост на 20 март. Държавен глава стана Касим-Жомарт Токаев, който преди това беше председател на горната камара на парламента.   Токаев насрочи извънредни президентски избори три седмици след встъпването си в длъжност.\r\nСедем души са регистрирани като кандидати за президент, включително Токаев, номиниран от партията „Нур Отан“, начело с Назарбаев. Президентът се избира за срок от пет години. Няма минимален праг на избирателна активност, изборите ще бъдат обявени за валидни във всеки случай. За да спечели, кандидатът трябва да събере повече от 50% от гласовете. Ако никой от кандидатите не получи необходимата подкрепа на гражданите, ще бъде назначен втори тур.  Гласуването приключва в 20.00 часа местно време. ", "date": "2019.06.09", "title": "Казахстан избира президент в извънредни избори"}
{"url": "https://www.actualno.com/education/s-izpit-po-anglijski-ezik-prodyljava-kandidatstudentskata-sesija-na-su-news_757061.html", "text": "    В 9.00 часа в 243 аудитория в Ректората на Софийския университет започна изпитът по английски език, за който са подали заявления 1 232 кандидат-студенти.      Кандидат-студент изтегли вариант № 1 в присъствието на заместник-ректора проф. Ренета Божанкова, заместник-декана на Факултета по класически и нови филологии проф. Яна Андреева и председателя на изпитната комисия доц. Александра Главанакова, съобщиха от Софийския университет.   Проф. Божанкова приветства кандидат-студентите с „Добре дошли“ и посочи, че този изпит е един от многото, които им предстоят. „Убедени сме, че сте отлично подготвени за него и със спокойствие, присъствие на духа и добро настроение ще работите в днешния ден“, каза още заместник-ректорът.\r\nСпециалностите, за които кандидат-студентите могат да кандидатстват след успешно положен изпит по английски език, са:  „Философия“, „Философия (на английски език)“, „Психология“, „Социология“, „Политология“, „Публична администрация“, „Културология“, „Библиотечно-информационни науки“, „Публични информационни системи“, „Хебраистика“, „Педагогика“, „Социални дейности“, „Неформално образование“, „Българска филология“, „Славянска филология“, „Балканистика“, „Английска филология“, „Френска филология“, „Италианска филология“, „Испанска филология“, „Португалска филология“, „Скандинавистика“, „Класическа филология“, „Унгарска филология“, „Новогръцка филология“, „Румънска филология“, „Тюркология“, „Арабистика“, „Иранистика“, „Китаистика“, „Индология“, „Японистика“, „Кореистика“, „Арменистика и кавказология“, „Южна, Източна и Югоизточна Азия“, „Африканистика (на английски език)“, „Химия и английски език“, „География и английски език“, „Биология и английски език“, „Предучилищна и начална училищна педагогика“, „Предучилищна педагогика и чужд език“, „Начална училищна педагогика и чужд език“, „Социална педагогика“; Специална педагогика“, „Логопедия“, „Медийна педагогика и художествена комуникация“, „Комуникационен мениджмънт“.\r\nС успешно издържани кандидатстудентски изпити по история на България и по английски език може да се подават документи за прием в специалностите „Международни отношения“, „Европеистика“ и „Регионално развитие и политика“, а с изпити по география и по английски език – в „Туризъм“, „Регионално развитие и политика“ и „Европеистика“.   Приемът в специалностите „Европеистика“ и „Регионално развитие и политика“ става и с успешно издържани изпити по английски език и по български език и литература, по философия и социални науки или по математика (I и II).     ", "date": "2019.06.09", "title": "С изпит по английски език продължава кандидатстудентската сесия на СУ "}
{"url": "https://www.actualno.com/society/400-jazovira-u-nas-se-nujdajat-ot-speshen-remont-news_757044.html", "text": "    400 язовира у нас се нуждаят от спешен ремонт. Това обяви председателят на Държавната агенция за метрологичен и технически надзор (ДАМТН) Петър Горновски.      Опасност към момента за населението няма, дъждовете намаляха, а с тях и нивото на водата в язовирите. Водните съоръжения обаче трябвало да се поддържат в техническа изправност и да се следят целогодишно, пише \"Монитор\".   \"Можем да кажем, предвид първо на прогнозата, че вече е по-спокойно. Понижават се водните нива на язовирите, особено тези, които в последната седмица повишаваха нивата и преливаха някои от тях\", увери Горновски пред Дарик радио.\r\n\"Разбира се предвид прогнозите и това, което ни очаква в близките дни, имаме готовност за реакция и всички държавни институции също, защото ние сме в координация с тях\", добави той.  По думите му над 800 язовира имат проблеми със съоръженията и язовирните стени. Сред тях е определена една група от 400 язовира, които се нуждаят от спешен ремонт. Преди всичко това били малките язовири, строени през 1950-те и 1960-те години. ", "date": "2019.06.09", "title": "400 язовира у нас се нуждаят от спешен ремонт"}
{"url": "https://www.actualno.com/europe/konstitucionnijat-syd-na-moldova-otstrani-prezidenta-igor-dodon-news_757073.html", "text": "    Конституционният съд на Молдова на заседание в неделя временно отстрани от длъжност президента Игор Додон. За временно изпълняващ длъжността е назначен министър-председателят, който трябва да разпусне Парламента и да определи дата за предсрочни избори.      Президентът Игор Додон смята, че решението на Конституционния съд относно временното прехвърляне на правомощията на държавен глава на премиера Павел Филип е насочено към по-нататъшна узурпация на властта.   \"Това е отчаяна стъпка - да се използва контролирания Конституционен съд, за да се присвои още повече властта\", каза Додон в коментар за РИА Новости, предаде БГНЕС.\r\nНа въпроса как президентът планира да действа в тази ситуация, отговорът беше кратък: „Външна и вътрешна мобилизация“.  По-рано президентът заяви, че Молдова ще призове световната общност да посредничи по въпроса за мирно предаване на властта, заявявайки, че в противен случай страната ще се изправи пред \"безпрецедентна мобилизация\" и протести.\r\nПроруската социалистическа партия на Молдова и проевропейският блок АКУМ сформираха в събота парламентарно мнозинство, а след тримесечно чакане най-накрая беше сформирано ново правителство. Съпредседателят на АКУМ Мая Санду положи клетва като министър-председател вчера.   Конституционният съд обяви тези решения на парламента за незаконни, а законодателите отговориха, че Демократическата партия, която все още е на власт, се опитва да узурпира властта чрез съда.     ", "date": "2019.06.09", "title": "Конституционният съд на Молдова отстрани президента Игор Додон "}
{"url": "https://www.actualno.com/music/igrata-leo-i-moisej-dadoha-zajavka-za-nov-leten-hit-video-news_757102.html", "text": "    Добре позната комбина - рапърът и Лео Бианки поднесоха свежа лятна изнанада на всички свои почитатели. От съвсем скоро в YouTube можете да чуете чисто новата им песен - \"Bye, bye\".      Изненадващо в колаборацията се включва и певецът Моисей, който успешно се вплита с вокали в рап ритмите на Играта и Лео. Парчето носи много свежо и лятно настроение, за което допринася и видеоклипът. Той съдържа абсолютно всички задължителни атрибути за едно невероятно лято - слънце, море, плаж, коктейли, яхти, горещи страсти и разбира се - красиви жени.   \"Текстът на песента е мой, а музиката на Dmitrii 'SinVstyle' Sinitca. Режисьор на видеото е Радостин Сабев Шошо. Снимахме на едни много красиви частни вили в Гърция. Казваме bye, bye на лошото време и откриваме лятото с хит\", сподели пред Играта и пожела на всички свои почитатели горещо лято, изпълнено с незабравими емоции.      ", "date": "2019.06.09", "title": "Играта, Лео и Моисей дадоха заявка за нов летен хит (ВИДЕО)"}
{"url": "https://www.actualno.com/europe/zaplaha-za-bomba-v-16-obekta-v-moskva-news_757099.html", "text": "    Анонимни заплахи за поставени бомби бяха получени в неделя в 16 обекта в Москва, сред които катедралата \"Христос Спасител\" и телевизионната кула в Останкино. Полицията е започнала спешна проверка, съобщи говорител на аварийните служби на столицата, цитиран от РИА Новости, предаде БГНЕС.      \"Получихме информация за заплахите за експлозии на 16 адреса, включително телевизионната кула на Останкино, мавзолея и катедралата на Христос Спасител\", каза източникът на агенцията.   Според него всички места вече проверяват персонала на оперативните служби. ", "date": "2019.06.09", "title": "Заплаха за бомба в 16 обекта в Москва"}
{"url": "https://www.actualno.com/curious/4-te-dvojki-zodii-koito-si-podhojdat-perfektno-news_756628.html", "text": "                   Тези две зодии се привличат и приличат заради оптимизма, който притежават и любовта към живота и неговите удоволствия. Въздухът и Огънят са стихии съответстващи на тези два знака, които управляват зодиите. Именно тази комбинация ги прави толкова успешна и добре разбираща се двойка. Всеки от тях има свои собствени задачи във връзката и двамата работят, за да бъде тя успешна.    И двата знака са огнени и се характеризират със силен характер и съперничество, разбира се, ако не става въпрос за истинска любов. Страстни натури са и, ако наистина създадат връзка, то любовта им ще бъде умножена по две. Те биха дали всичко един за други и  именно затова са сред най-успешните зодиакални двойки, щом стане въпрос за романтични отношения.     И двата знака имат богато дар слово.Общуването и на двамата представители е силна черта в характера.Те са в постоянна любовна игра и сексуална енергия, което е двигателя на връзката им. Обожават забавлението и правят всичко възможно да не минава и ден без да са се смяли заедно и да са се забавлявали по детски.    Родените под тези два зодиакални знака са създадени да управляват бъдещето. Разбира си избират да правят това по свой специфичен начин. Ако успеят да се обединят от тази двойка ще излезе нещо удивително. И двамата гледат напред към светлото бъдеще, което прави връзката им позитивна и целеустремена. Нищо не може да ги отклони от пътя който са си избрали. ", "date": "2019.06.09", "title": "4-те двойки ЗОДИИ, които си подхождат ПЕРФЕКТНО   "}
{"url": "https://www.actualno.com/asia/arestuvaha-stotici-protestirashti-privyrjenici-na-opozicijata-v-kazahstan-news_757108.html", "text": "    Полицията в Казахстан задържа стотици протестиращи привърженици на опозицията по време на президентските избори днес, с които трябва да бъде избран наследник на управлявалия почти 30 години лидер Нурсултан Назърбаев, съобщи АFP.      По време на най-масовите протести от 3 години насам в централно-азиатската държава полицията е арестувала стотици хора в столицата Нурсултан и в Алмати, като ги е качила в полицейски бусове, съобщават кореспонденти на АФП.    ", "date": "2019.06.09", "title": "Арестуваха стотици протестиращи привърженици на опозицията в Казахстан "}
{"url": "https://www.actualno.com/chronicles/londonskijat-simfonichen-orkestyr-iznasja-pyrvija-si-koncert-news_757008.html", "text": "    Лондонският симфоничен оркестър е сред най-големите оркестри в Обединеното кралство. От 1982 г. се помещава в Барбиканския център в Лондон.      Създаден е през 1904 като независима организация, първата в Обединеното кралство. Първият концерт изнасят на 9 юни същата година, под диригентството на Ханс Рихтер. Същият е диригент до 1911, когато е заменен от Едуард Елгър.   С концерта си в Париж през 1906, Лондонският симфоничен оркестър е първият британски оркестър, гостувал на страна извън острова. През 1912 оркестърът получава покана да свири в Ню Йорк, като се предвижда членовете му да пътуват със злополучния курс на парахода „Титаник“, но малко преди отпътуването отменят запазените билети. Въпреки това, през 1912 изнасят концерта си в Ню Йорк. През 1973 са поканени да свирят на Залцбургския фестивал, след което правят турне по света.\r\nЛондонският симфоничен оркестър участва в записите на много музика за филми като „Междузвездни войни“, „Хари Потър и стаята на тайните“ и др. Участват и в записите на много музикални албуми като „Sgt. Pepper's Lonely Hearts Club Band“ на „Бийтълс“.   ", "date": "2019.06.09", "title": "Лондонският симфоничен оркестър изнася първия си концерт"}
{"url": "https://www.actualno.com/celebrate/sv-kiril-aleksandrijski-news_757016.html", "text": "    Св. Кирил е известен в историята на християнската църква както със своето благочестие и ученост, така и с твърдостта, с която защищавал догмите на православната вяра против лъжеучителя Несторий.      Той се родил в Алескандрия във втората половина на IV в. и живял доста дълго в Нитрийската пустиня под ръководството на мъдрия и благочестив старец Серапион. Чичо му Теофил, архиепископ Александрийски, го извикал при себе си и го направил дякон. Скоро Кирил станал известен проповедник и с добродетелния си живот спечелил всеобщо уважение. След смъртта на Теофил в 412 г. той бил избран на архиепископския престол.   Св. Кирил започнал започнал с най-голямо усърдие да изпълнява възложените му задължения и с твърдост отстоявал догмите на истинската вяра. В онова време имало много смутове и несъгласия ту от последователи на лъжеучението, ту от евреи, които от омраза към християните се стремели да предизвикат безредия в града.\r\nСкоро след избирането си за архиепископ св. Кирил се обявил против коварните действия на част от евреите, които произвели нощно време умишлена тревога и избили множество от наизлезлите християни. Тогава и управителят на града Орест чрез подкуп застанал в числото на враговете на епископа и направил против него донос до императора. Станали смутове в града. Нитрийските монаси, боейки се да не би епископът да се подложи на опасност, дошли в Александрия на помощ.  В това време живеела в Александрия една девойка, на име Ипатия, уважавана от всички за своята ученост и добродетелен живот. Тя била дъщеря на философа Теон и сама преподавала философия. Тя излязла от къщи, за да примири враждуващите. Но разярената тълпа се нахвърлила срещу нея и я убила. Всички тия смутове и безредици извикали най-строги мерки против жителите на Александрия.\r\nБезредиците в града утихнали, но скоро след това се появили нови смутове, които доста дълго вълнували мира на Църквата. Несторий, патриарх Цариградски, човек умен, красноречив, но самонадеян и горделив, започнал да проповядва, че Иисус Христос се бил родил не Бог, а човек, че Божеството се било съединило с Него при Богоявлението и че поради това, пресвета Дева Мария не следвало да се нарича Богородица. Това ново учение възбудило много спорове. Несторий силно защищавал своето мнение и разпратил своите проповеди-послания по разни страни, градова и манастири.\r\nСв. Кирил бил крайно огорчен от това извратяване на истината и счел за необходим свой дълг твърдо и ревниво да я отстоява. Виждайки, че ереста се разпространява, той написал увещателно послание до Несторий и писма до император Теодосий Млади, до сестра му Пулхерия, до римския папа Целестин и до големите манастири. В тия послания той убедително опровергавал мненията на Несторий и излагал християнското учение за въплътяването на Сина Божий.       Несторий в гнева си против св. Кирил се стараел да му противодействува и се оплакал от него пред императора. В това време папа Целестин свикал в Рим събор, който осъдил новото лъжеучение и определил да бъде свален Несторий, ако той не се откаже от заблужденията си. Св. Кирил поканил да вземат живо участие в обсъждането на Несториевата ерес йерусалимския и антиохийския първосветители. Той свикал в Александрия събор, който се съгласил с определенията на римския събор. Но ереста продължавала да се разпространява. Посланията на Кирил до Несторий останали безуспешни. Тогава император Теодосий Млади свикал вече вселенски събор в град Ефес. Това бил Третият Вселенски събор от 431 година.\r\nСв. Кирил пристигнал в Ефес, където се събрали около 200 епископи. Но Несторий не се явил и отказал да подпише, че е съгласен с догмите на Цървата, изложени от св. Кирил и пратени му от името на събора. Тогава съборът решил - Несторий да бъде свален. Несторий отхвърлил валидността на това решение, като се позовавал на това, че антиохийският архиепископ Йоан отсъствал от събора. Йоан умишлено се бавел да дойде, понеже държал страната на Несторий и бил враждебно настроен срещу Кирил. Като пристигнал най-после, той се стремял по всякакъв начин да вреди на Кирил и чрез клевети възбудил против него императора. Кирил бил заплашен със сваляне и заточение и бил задържан под стража, като всичко понасял с кротост и проявявал необикновена твърдост на духа. Той знаел, че нищо не трябва да склони епископа да прави отстъпки в делото на вярата, но заедно с това бил готов да прощава личните оскърбления и обиди.\r\nНай-после истината възтържествувала. Св. Кирил се върнал в епархията си, като се оправдал във всичко онова, в което се стараели да го обвинят. Несторий пък бил отлъчен от Църквата и заточен в Египет, където умрял от страшна и мъчителна болест - езикът му бил изяден от червеи.\r\nГрижите и трудовете разстроили здравето на св. Кирил. Той често боледувал и умрял в 444 година, като оставил много съчинения, в които с яснота и сила излага догматите на християнското учение. Освен писмата, в които той отхвърля мнението на Несторий, най-бележити негови  съчинения са: Изяснения на Мойсеевото Петокнижие, на пророчествата на Исаия, на дванадесетте малки пророци, на Евангелията на Йоан и Лука, на посланията, Книга за поклонението с дух и истина, Учението за Света Троица.        ", "date": "2019.06.09", "title": "Св. Кирил Александрийски"}
{"url": "https://www.actualno.com/europe/kandidat-za-premier-na-velikobritanija-moje-da-poluchi-zabrana-za-sasht-zaradi-narkotici-news_757112.html", "text": "    В петък Майкъл Гоув, който е един от претендентите за ръководител на Консерваторите обяви пред \"Daily Mail\", че е взимал кокаин \"по време на няколко социални събития\", когато е бил млад журналист и сега съжалява за това.      Признанието на Майкъл Гоув обаче означава, че може да му бъде забранено да пътува до Съединените щати, съобщава The Sunday Times, позовавайки се на служители от Федералното бюро за разследвания и Агенцията за борба с наркотиците, преде БГНЕС .   Американските визови правила изискват от кандидата да отговори дали някога е нарушавал законите, свързани с притежаването, разпространението и употребата на наркотични вещества.\r\n\"Не е кой знае какво, че е признал, но това може да му донесе забрана да посещава САЩ, особено що се отнася до това дали преди това е излъгал в заявлението си за виза\", заяви американският специалист по имиграционното право Сюзан Макфадън.  За последен път 51-годишният Гоув пътува до САЩ през януари 2017 година, за да разговаря с Доналд Тръмп преди встъпването му в длъжност.\r\nГоув, който е министър по околната среда, храните и селските регион, е сред ключовите кандидати за поста министър-председател, след като Тереза Май се оттегли като лидер на Торите на 7 юни. Тя обаче ще продължи да изпълнява длъжността до 23 юли, когато партията ще избере своя наследник.    ", "date": "2019.06.09", "title": "Кандидат за премиер на Великобритания може да получи забрана за САЩ заради наркотици "}
{"url": "https://www.actualno.com/asia/evropejskite-dyrjavi-ne-sa-v-pozicija-da-kritikuvat-iran-zajavi-vynshnijat-ministyr-na-stranata-news_757109.html", "text": "    Европейските държави не са в позиция да критикуват Иран. Това заяви външният министър на страната Мохамад Зариф преди посещението на германския му колега Хейко Маас, съобщи AFP, цитирана от БГНЕС.      Първият дипломат на Германия ще пристигне в Техеран в понеделник на фона на натиска от страна на Европа върху Иран да изпълни ангажиментите си по споразумението за ядрената програма от 2015-та година, от което САЩ се изтеглиха.   „Европейците със сигурност не са в позиция да критикуват Иран, дори и по теми, с които нямат нищо общо със споразумението“, заяви Зариф пред журнлисти.\r\nИран подписа ключовия документ за отказ от ядрената програма с Китай, Русия, Германия, Великобритания, Франция и САЩ в резултат на което санкциите срещу страната бяха облекчени. Миналата година обаче президентът Доналд Тръмп изтегли Вашингтон от договора и наложи нови санкции на Иран.  „Европейската и западната политика нанася само щети в региона“, допълни Зариф. „Сега някои държави като Германия спряха оръжейните продажби за Саудитска Арабия заради бомбардировките в Йемен, но други държави не са го направили. Като цяло, Западът позволява авторитарни режими в нашия регион да извършват престъпления“, каза още външният министър.\r\nПрез май, иранският президент Хасан Рухани заяви, че Техеран няма да изпълнява части от споразумението за ядрената програма и заплаши да отиде още по-далеч, ако не бъдат облекчени санкциите.   Зариф сега подчерта, че европейците имат задължението да гарантират, че икономическите връзки на Иран са възстановяват до нормалното.    В петък Техеран отхвърли идеята на Франция за подновяване на ядрените преговори и предупреди, че разширяването на настоящето споразумение ще доведе до неговия колапс. ", "date": "2019.06.09", "title": "Европейските държави не са в позиция да критикуват Иран, заяви външният министър на страната "}
{"url": "https://www.actualno.com/society/prognoza-za-vremeto-9-uni-nedelja-news_757003.html", "text": "    Днес отново ще се развива купеста и купесто-дъждовна облачност. На много места валежите ще са интензивни, в централните райони - със значителни количества. Ще духа слаб до умерен вятър: в западната половина от северозапад, а в източната от север-североизток, като след обяд в цялата страна ще се ориентира от север. Максималните температури ще са между 26° и 31°.      Над Черноморието ще се развива купеста и купесто-дъждовна облачност и на места, главно по северното крайбрежие ще превали и прегърми. Ще духа слаб до умерен североизточен вятър. Максималните температури ще са между 25° и 27°. Температурата на морската вода е 20°-23°. Вълнението на морето ще е 1-2 бала.\r\nНад планините ще се развива купесто-дъждовна облачност и ще има краткотрайни валежи с гръмотевици. Ще духа умерен вятър от север-североизток. Максималната температура на височина 1200 метра ще е около 18°, на 2000 метра 12°.\r\nПрез първата половина от следващата седмица вятърът ще бъде предимно от север-североизток, слаб, в Дунавската равнина и източните райони, временно до умерен. Отново на много места из цялата страна ще има превалявания, придружени с гръмотевици и временно усилване вятъра, възможни са и градушки. По-интензивни ще са явленията във вторник, когато на места в Централна България и източните райони отново ще има значителни количества дъжд. Температурите ще остават под 30°. На по-малко места ще са валежите в сряда.   ", "date": "2019.06.09", "title": "Прогноза за времето - 9 юни (неделя)"}
{"url": "https://www.actualno.com/curious/dneven-horoskop-za-10-uni-news_757196.html", "text": "     Овен       Този понеделник разликата между вас и другите ще е осезаема. Вашата роля е да се опитате да намалите прекалено видимите различия.Това, което не може да скриете представете за ексцентричност. Телец Този понеделник всичко ще бъде в пъти по-добре от вчера. В това число трябва да включите и самите вас, както и отношението към околните. Добронамереността прави чудеса. Ще видите!   Близнаци Този понеделник не позволявайте на безгрижното настроение, което ви е обзело да ви накара да направите нещо необмислено, за което после да съжалявате. Насочете положителната си енергия към някоя градивна дейност в офиса. Рак     Този понеделник може да не сте изпълнени с физически сили, но пред вас ще се открият нови източници на духовни сили, мъдрост, знания и разбиране за околния свят. Опитайте се да запомните, колкото се може повече. Лъв Този понеделник се опитайте да се освободите от всичко излишно, както в себе си така и в дома и на работното си място. Забравете всички обиди, които са ви нанесли. В дома си се огледайте и изхвърлете всичко ненужно. Дева Този понеделник трябва да бъдете внимателни, въздържани и точни във всичко, което предприемате. По този начин ще получите или, които ще ви позволят да преминете на следващото ниво във вашето развитие.   Везни Този понеделник всичко за вас ще върви наопаки. Ако се опитате да се уедините все ще се намери някой досадник, който да ви развали спокойствие. Ако пък търсите нечие внимание той ще ви отблъсне. Не се отчайвайте и утре е ден. Скорпион Този понеделник избягвайте споровете и то най-вече в работата си. Ако спорите ожесточено, само ще срещнете стена. Изложете аргументите си и изчакайте другата страна да узрее за тях. Така ще е по-лесно и за двете страни. Стрелец Този понеделник ще усетите, че в последно време сте преизпълнили плановете и вече спокойно можете да оставите активните действия и да преминете към пасивен отдих. Всичко, което сте свършили до момента е правилно и остава да берете плодовете на труда си. Козирог    Този понеделник ще ви се наложи да работите здраво, при това но високи обороти. Дейността ви ще привлече вниманието на околните и ще сте в течение на всичко случващо се. Водолей Това е добър ден да опитате късмета си. Дори да не сте сигурни в себе си демонстрацията на самочувствие и вяра ще ви помогне в начинанието. Риби Този понеделник не се предавайте под натиска на обстоятелствата. Ще ви е нужно само малко повече усилие. След първата крачка всичко ще е по-лесно. ", "date": "2019.06.09", "title": "Дневен хороскоп за 10 юни"}
{"url": "https://www.actualno.com/europe/g-20-obsyjda-zastarjavaneto-na-naselenieto-i-niskata-rajdaemost-news_757042.html", "text": "    Разширяването на разходите за здравеопазване, недостига на работна ръка и финансовите услуги за възрастните хора: за първи път в неделя водещите световни политици се занимават с икономически въпроси, свързани със застаряването на човечеството и намаляващата раждаемост.      Министрите на финансите на страните от Г-20 и ръководителите на централни банки в Япония, където бързо застаряващото население е основен вътрешен проблем, бяха предупредени от експерти да разгледат въпроса преди да е станало твърде късно, информира БГНЕС.   Г-20 е смесена група от държави на различни етапи от развитието на икономиките си и профилите на населението, вариращи от бързо застаряващата Япония до Саудитска Арабия, председател на Г-20 през следващата година, който има младо население.\r\nДомакинът Япония е готова да сподели своя опит и тревогата, че нациите трябва да са готови да действат, преди застаряването на населението да започне да оказва натиск върху икономиката.  По-дългата продължителност на живота и намаляващата раждаемост, особено сред богатите държави, са довели до бързо увеличаване на населението в напреднала възраст в държави като Испания, Италия и Южна Корея, според Организацията за икономическо сътрудничество и развитие /ОИСР/.\r\nНо моделът не се ограничава само до богатите и развити страни - Бразилия и Китай също се сблъскват с „бързата демографска промяна“, според ОИСР.\r\nОчаква се до 2050 г. светът да има повече от два милиарда жители на възраст над 60 години, което е два пъти повече от 2017 г., гласи доклад на ОИСР.       Много икономики обаче не успяват да актуализират своите пенсионни системи и системи за заетост, за да се приспособят към променящата се демография, предупреждават експерти.\r\nТова доведе до фискални и дългови рискове за цели държави, както и за отделните граждани.\r\n„Работната сила се свива\", това предупреждение бе анонсирано пред АФП от ръководителя на ОИСР Ангел Гуриа, в кулоарите срещата на Г-20 в западния японски град Фукуока.\r\n\"Много голяма част от човечеството застарява и тогава работната сила се свива. Но бих казал, че Г-20 по-специално застарява по-бързо\", каза генералният секретар на ОИСР.\r\n\"Това са тенденции, които ще продължат, страхувам се. Това не е нещо, което може да спре внезапно.\", добави Гурия.       ", "date": "2019.06.09", "title": "Г-20 обсъжда застаряването на населението и ниската раждаемост "}
{"url": "https://www.actualno.com/asia/masov-protest-v-honkong-sreshtu-nov-zakon-za-ekstradicija-news_757100.html", "text": "    Стотици хиляди протестират в Хонг Конг срещу закон, за който има опасения, че може да позволи на Китай да вземе на прицел политическите си опоненти в територията.      Спорният законопроект за екстрадиция ще позволи на заподозрени за престъпления да бъдат съдени в Китай.   Очаква се протестът днес да бъде най-големия от 2014-та година насам, когато хиляди излязоха по улиците по призива на Движението на чадърите, което настояваше за преки избори на ръководителя на изпълнителния орган на Хонконг.\r\nЛидерът на Хонконг Кари Лам настоява измененията да бъдат приети преди юли. Поддръжниците на закона твърдят, че съществуват предпазни мерки, които да предотвратят екстрадирането в Китай на лица, които са изправени пред религиозно или политическо преследване.  Критиците на законопроекта обаче смятат, че жителите на бившата британска колония ще станат жертва на дълбоко дефектната съдебна система на Китай и това ще доведе до по-нататъшна ерозия на съдебната независимост на града.\r\nПротестиращите, излезли на улицата в горещото време, облечени в бяло, включват широк кръг хора - от бизнесмени и адвокати до студенти, продемократични фигури и религиозни групи.   Промените ще позволят искания за екстрадиране от различни органи в континентален Китай, Тайван и Макао на заподозрени за престъпления като убийства и изнасилвания.    След това исканията ще бъдат решавани за всеки отделен случай.\r\nПредставители на Хонконг заявиха, че съдилищата в Хонконг ще имат последната дума дали да предоставят такива искания за екстрадиция, а заподозрени, обвинени в политически и религиозни престъпления, няма да бъдат екстрадирани.\r\nПравителството се опитва да успокои обществеността с някои отстъпки, включително обещавайки да предава само бегълци за престъпления, които имат максимални присъди от поне седем години.    ", "date": "2019.06.09", "title": "Масов протест в Хонконг срещу нов закон за екстрадиция "}
{"url": "https://www.actualno.com/society/novinite-naj-vajnoto-za-denja-9-uni-news_757198.html", "text": "            Смесената комисия по историческите въпроси зацикли върху живота и делото на Гоце Делчев. Три дни скопската страна отказва да признае очевидния, документиран и признат от самия Гоце факт, че войводата е българин по народност. Това от пресцентъра на ВМРО. Не на това мнение са обаче са от външно министерство, които разпространиха преди дни становището на историците в комисията, според които преговорите вървят успешно, особено относно античната история и някои теми от средновековието.   Извънредни проверки в къщи за гости започна Министерството на земеделието и Държавен фонд „Земеделие“. 14 обекта на територията на цялата страна ще бъдат разследвани. Първата проверена къща е във Великотърновско.      Продължава разследването на случая с предотвратения атентат в Пловдив. Според информация на Специализираната прокуратура 16-годишният младеж е сглобявал тръбна бомба, каквато е била използвана при атентатите в Белгия и в Сарафово.  Конституционният съд Игор Додон и назначи за изпълняващ длъжността президент Павел Филип на негово място. Само няколко часа по-късно Филип подписа указ за разпускане на парламента и свика предсрочни избори на 6 септември.    Граждани и полицаи се събраха на митинг под надслов „Българските полицаи не са убийци”. Повод за недоволството стана присъдата на петимата полицаи, осъдени на по 7 години затвор за смъртта на Ангел Димитров-Чората. \"Ресайкъл Компани\" ЕООД, заявило инвестиционно намерение за строителство на цех за производство на олово в старозагорския кв. АПК, се отказва от реализацията му. Официалната си позиция по казуса дружеството е изпратило до Радио Стара Загора. 400 язовира у нас се нуждаят от спешен ремонт. Това обяви председателят на Държавната агенция за метрологичен и технически надзор (ДАМТН) Петър Горновски. Преди дни, в Деня на Ботев и загиналите за свободата на България, една учителка-легенда в Стара Загора навърши 100 години. И на тази възраст Павлина Ташкова има бистър ум и завидна памет. Все още е организирана, строга и точна, както я помнят колеги, ученици и близки. Нападателят на Левски Валери Божинов напуска тима, пише Sportal.bg. Стрелецът на \"сините\" е бил освободен от клуба. Причината е, че новият треньор на тима Петър Хубчев не го иска в състава си.        ", "date": "2019.06.09", "title": "Новините: Най-важното за деня, 9 юни"}
{"url": "https://www.actualno.com/europe/pytnicheski-samolet-se-prizemi-avarijno-v-sankt-peterburg-news_757038.html", "text": "    Пътнически самолет, изпълняващ полет U6 226 от Санкт Петербург до Екатеринбург, се завърна малко след излитането си на летище „Пулково“ в Санкт Петербург, съобщи РИА Новости.      По време на полета внезапно се задействал един от сензорите , сигнализирайки за техническа неизправност на машината, което наложило аварийното кацане. Самолетът се е приземил нормално.   Според онлайн таблото на летището, този полет се е изпълнявал от „Ural Airlines“ със самолет модела на „Airbus“. ", "date": "2019.06.09", "title": "Пътнически самолет се приземи аварийно в Санкт Петербург "}
{"url": "https://www.actualno.com/starazagora/ottegljat-investicionnoto-namerenie-za-stroitelstvo-na-ceh-za-olovo-v-stara-zagora-news_757091.html", "text": "    \"Ресайкъл Компани\" ЕООД, заявило инвестиционно намерение за строителство на в старозагорския кв. АПК, . Официалната си позиция по казуса дружеството е изпратило до Радио Стара Загора. От нея става ясно, че създаденото през юли 2017 г. дружество има основен предмет на дейност преработка и рециклиране на отпадъци и в екипа му са \"привлечени утвърдени специалисти в областта на екологията, физиката, управлението на отпадъците и опазването на околната среда\". Проектите му са \"реализирани под стриктния контрол както на държавните институции, така и на частни лаборатории, с цел да се предотврати, намали или ограничи вредното въздействие на отпадъците върху човешкото здраве и околната среда\".      В позицията се обяснява, че инвестиционното предложение „Изграждане на цех за производство на олово” е стартирало през 2017-а и в разработването му са участвали \"водещи експерти - еколози, икономисти, юристи и т.н. Във всеки един етап от развитието на , същият беше , а в немалко случаи бяха съобразявани и предложения, които постъпваха от отделни граждани\". От \"Ресайкъл Компани\" ЕООД посочват, че преди насроченото за 10 юни обществено обсъждане на предложението е \"подета негативна медийна кампания\", която се е отразила и на нагласите на обществеността за реализацията на проекта. \"Стигна се до там, че Община Стара Загора промени своето положително становище за изграждането на цеха, като само преди няколко дни посочи, че инвестиционното намерение е абсолютно неприемливо\", се казва в позицията. За дружеството \"е напълно необяснима смяната на позицията на един от основните участници в съгласувателната процедура - Община Стара Загора, която само в рамките на 4 месеца дава две коренно противоположни становища, свързани с реализацията на проекта\".   Предвид изложеното в позицията се заявява, че \" , и в резултат на това, ние заявяваме нашето оттегляне от обявеното инвестиционно намерение\". От дружеството обаче .\r\nПълния текст на позицията може да бъде видян .   ", "date": "2019.06.09", "title": "Оттеглят инвестиционното намерение за строителство на цех за олово в Стара Загора"}
{"url": "https://www.actualno.com/crime/tir-avarira-na-am-trakija-kraj-burgas-dvijenieto-e-ogranicheno-news_757121.html", "text": "    Временно се ограничава движението в активната лента на АМ „Тракия“ в посока Бургас при км 85 поради аварирал ТИР, съобщиха от Агенция „Пътна инфраструктура”.      Движението се осъществява в изпреварващата лента и се регулира от пътна полиция.    ", "date": "2019.06.09", "title": "ТИР аварира на АМ „Тракия” край Бургас, движението е ограничено "}
{"url": "https://www.actualno.com/europe/hiljadi-na-protest-vyv-venecija-prizovavat-za-zabrana-na-lajnerite-news_757015.html", "text": "    Хиляди хора излязоха по улиците на Венеция, призовавайки големите кораби да бъдат забранени за плуване в каналите на лагуната.      Протестът идва дни след като круизен кораб се блъсна в туристическа лодка, наранявайки четирима души.   Критиците твърдят, че такива големи кораби представляват риск за опазването на лагуната, замърсяват неговите води и развалят красотата му.\r\nМинистри заявиха, че катастрофата в неделя е доказала необходимостта от забрана на лайнери и че те работят за разрешаването на проблема, предаде БГНЕС.  Около 3000 души, много от които носеха плакати като „Не на големите кораби“преминаха по улиците на Венеция, обект на световното наследство на ЮНЕСКО, съобщава италианският вестник „La Repubblica“, цитиран от АФП.\r\nДемонстрацията до площад „Сан Марко“ беше организирана от движението „Не на големите кораби“.   \"Това, което се случи в неделя показва, че те /големите круизни кораби/ са опасни, те са извън контрол в случай на неуспех, не могат да продължат да играят руска рулетка с нашите домове, живота ни, с нашия град, само за да направят тези круизни компании богати“, - каза Томазо Качари, един от организаторите на протеста.    Критиците твърдят, че вълните, създадени от круизни кораби по канала, разрушават основите на града, който редовно страда от наводнения. ", "date": "2019.06.09", "title": "Хиляди на протест във Венеция призовават за забрана на лайнерите"}
{"url": "https://www.actualno.com/society/grajdani-protestiraha-v-podkrepa-na-osydenite-policai-za-smyrtta-na-chorata-news_757094.html", "text": "    Граждани и полицаи се събраха на митинг под надслов „Българските полицаи не са убийци”. Повод за недоволството стана присъдата на петимата полицаи, осъдени на по 7 години затвор за смъртта на Ангел Димитров-Чората, предаде репортер на БГНЕС.      Инцидентът стана преди 14 г. Днес събралото се множество на площада настоява да бъде преразгледано делото и съдът да излезе с ново решение. Пет синдикални организации стоят зад протеста.\r\n“Искаме това дело да бъде преразгледано, защото не приемаме за доказано наличието на умисъл в смъртта на Ангел Димитров. Не може да приемем, че петима случайно подбрани полицейски служители са пристъпили към изпълнение на задълженията си с идеята да отнемат човешки живот. Затова се надяваме искането на главния прокурор да бъде прието от съда за основателно и делото да бъде преразгледано”, каза за БГНЕС председателят на управителния съвет на Синдикалната федерация на служителите в МВР Валентин Попов.\r\nНа митинга са и приятели на полицая Борис Механджийски. Те носеха черни блузи с надпис „Аз съм Борко“.   „Искаме ясно да кажем, че човек като Борко не може да бъде убиец. Очевидно е, че има нещо много сбъркано в това дело, за да се стигне до там, че един човек, който е пример за подражание, в името на народа, той е зад решетките. Това е покъртително за нас. Няма как Борко пряко или косвено да е участвал в такова жестоко деяние каквото е убийството. Аз вярвам, че и колегите му не са замесени в подобно жестоко деяние. Борко не би допуснал такова нещо“, каза Благой Грозданов и призова хората, които идния петък ще решат дали делото да бъде преразгледано да се запознаят с биографията на Механджийски и да си направят извод дали е възможно той да бъде убиец.\r\nБГНЕС припомня, че през май 2019 г. получиха петимата полицаи, обвинени за смъртта на Ангел Димитров – Чората. Това са Мирослав Писов, Георги Калинков, Янко Грахофски, Иво Иванов и Борис Механджийски.    Ангел Димитров почина на 10 ноември 2005 година при полицейската операция “Респект” в Благоевград. За смъртта на Чората Европейският съд по правата на човека в Страсбург осъди България на 1 юли 2014 година. За смъртта му пред съда бяха изправени Мирослав Писов, Георги Калинков, Борис Механджийски, Янко Граховски, Иво Иванов.Софийският военен съд призна за виновни и петимата за това, че са убили Димитров умишлено и с особена жестокост, като Мирослав Писов беше осъден на 19 години затвор, а останалите на по 18 години. Последва дълго лутане между инстанциите. Апелативният съд първо върна делото, след това потвърди присъдите, но решението му беше отменено от Върховния касационен съд и накрая бяха намалени наказанията на подсъдимите наполовина, а ВКС окончателно ги оправда през 2011 г. Първоначалните изводи на лекарите бяха, че Чората е починал от причинена му тежка черепно-мозъчна травма и разкъсване на аортата, след като е бил бит и ритан от полицаите около 10 минути. След това обаче нова експертиза заключи, че Димитров се е задушил, докато е бил притиснат на земята с белезници. Според вещите лица мъжът се задушил фатално и заради хронични заболявания, поет кокаин и по-къс врат.През 2014 г. Европейският съд по правата на човека в Страсбург прие, че българските власти са нарушили правото на живот и забраната за нехуманно и унизително отношение, както и правото на справедлив процес, поради което държавата беше осъдена да плати 50 000 евро обезщетение на близките и близо 35 000 евро разноски.\r\nЗаради решението на съда в Страсбург, главният прокурор на делото, което ВКС уважи през 2016 г. и посочи, че Военно-апелативният съд е бил длъжен да назначи нова експертиза, която да преодолее различията в предходните заключения на вещите лица. ", "date": "2019.06.09", "title": "Граждани протестираха в подкрепа на осъдените полицаи за смъртта на Чората"}
{"url": "https://www.actualno.com/europe/pojar-izpepeli-jilishten-blok-v-iztochnata-chast-na-london-news_757177.html", "text": "    Голям пожар изпепели новопостроен жилищен блок в източната част на Лондон, съобщават британските медии.      Пожарната команда на столицата обяви, че 15 противопожарни автомобила и около 100 пожарникари са били мобилизирани за гасенето на пламъците.   До момента няма информация за пострадали хора. Не е и известна и причината за избухването на огъня, който за кратко време е обхванал голяма част от фасадата на жилищния блок. ", "date": "2019.06.09", "title": "Пожар изпепели жилищен блок в източната част на Лондон "}
{"url": "https://www.actualno.com/business/izvynredni-proverki-na-kyshtite-za-gosti-ne-otkriha-narushenija-v-ljaskovec-news_757194.html", "text": "     Извънредни започна Министерството на земеделието и Държавен фонд „Земеделие“. 14 обекта на територията на цялата страна ще бъдат разследвани. Първата проверена къща е във Великотърновско.        Проверките започнаха от град Лясковец. Проверява се новото финансиране, за което са кандидатствали собствениците, а именно – закупуване на оборудване за басейн.   150-годишна възстановена къща паметник на културата, която работи като туристическият обект от 4 години. Това бе първият обект проверен от земеделското министерство. И днес тя бе пълна с туристи. „По време на проверките с вас ще установим, дали тези къщи се използват по предназначение или не. И дали ще бъдат използвани по предназначение или не”, коментира Стефан Спасов, началник отдел в МЗХ и ръководител на проверките пред Нова телевизия. Освен земеделското министерство вече втори месец проверка на къщата правят данъчните и Икономическа полиция. Инвестицията е в имота е над 400 хиляди лева. Помощта от държавата е около 70 хиляди. Въпреки изненадващата проверка притеснение в собствениците нямаше. „Не ни притеснява, защото ние си работим, функционираме. Пред данъчните сме редовни, плащаме си всеки месец туристическата такса. Така, че няма от какво да се притесняваме”, пък заяви Димитринка Качамакова,  собственик на къщата за гости.   След два часа документална и реална проверка нередности нямаше . „Собствениците поддържат изрядна документация за платени туристически данъци, за 2015, 2016, 2017, 2018 и 2019 години в Община Лясковец. Така, че изрядна документация и съответствие пълно с целите на проекта. Гости от различни страни пребивават – Франция, Португали, масово от Румъния и сега има. Разбира се и от България”, обяви Стефан Стефанов. Проверките на 14-те къщи за гости се планира да приключат до 14 юни. , собствениците ще възстановяват получените суми, а тези, които кандидатстват с проекти за оборудване и екстри, няма да получат одобрение.     ", "date": "2019.06.09", "title": "Извънредни проверки на къщите за гости, не откриха нарушения в Лясковец"}
