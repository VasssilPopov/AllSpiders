{"url": "https://www.actualno.com/society/stolichnijat-kvartal-obelja-se-vdigna-na-protest-sreshtu-prezastrojavane-snimki-news_766615.html", "text": "    Граждани се събраха на протест в столичния квартал \"Обеля\". Те изразяват недоволството си от застрояването на зелените площи, липсата на достатъчно детски и спортни площадки, ясли и детски градини, както и на паркоместа, предвид разпространяващото се строителство в столичния квартал.       Протестиращите не искат строежи в \"Обеля\" и настояват да остане нещо живо и зелено в района.\r\nНедоволните искат и оставката на кмета на община Връбница.   Това далеч не е първият подобен протест в района. Още от миналата година, жителите на квартала настояват още за цялостен ремонт на вътрешнокварталните улици и за откриването на повече ясли и детски градини.\r\nНедоволните се заканиха, че са готови да отидат пред Столична община и да поискат обяснение както от кмета на София Йорданка Фандъкова, така и от главния архитект Здравко Здравков затова кой е дал разрешителното за строежите в столичния квартал.     ", "date": "2019.07.08", "title": "Столичният квартал \"Обеля\" се вдигна на протест срещу презастрояване (СНИМКИ)"}
{"url": "https://www.actualno.com/crime/26-godishen-motorist-zagina-pri-katastrofa-v-plovdiv-news_766581.html", "text": "    26-годишен моторист загина при тежка катастрофа в Пловдив, съобщиха от Областната дирекция на МВР.      Сигналът за инцидента, който е станал на бул. \"Македония\" в кв. \"Кючук Париж\" при кръстовището с ул. \"Дрин\", е подаден около 16.45 часа.   Младият мъж се е движил с мотор \"Ямаха\" по булеварда, като се е ударил в стълб. Той е загинал на място.\r\nПредстои да бъде извършен оглед на местопроизшествието и да се изяснят причините и обстоятелствата около тежкия инцидент.  Водачите да преминават с повишено внимание и съобразена скорост в участъка на катастрофата, призовават от полицията. ", "date": "2019.07.08", "title": "26-годишен моторист загина при катастрофа в Пловдив "}
{"url": "https://www.actualno.com/balkani/ohrana-na-erdogan-se-sbi-s-policijata-na-letishte-saraevo-news_766579.html", "text": "    Личната охрана на турския президент се сби със служителите на Граничната полиция на Босна и Херцеговина на летището в Сараево. Това съобщава порталът Klix, цитиран от ТАСС.      Турският лидер пристигна в босненската столица за участие в срещата на върха от Процеса за сътрудничество в Югоизточна Европа /ПСЮИЕ/. След кацането на самолета на Ердоган неговата охрана се е „държала неподобаващо и е отказала да премине през проверка“, съобщава порталът.   В резултат между охраната и граничните полицаи е възникнала словесна престрелка, която е прераснала в сблъсък. След това турските гости са извадили оръжието от самолета и са си го сложили, но при появата на Ердоган на стълбичката конфликтът е спрял.\r\nКонфликтът е потвърден от директора на граничната полиция Зоран Галич. Според него граничните служители са „действали професионално, което е помогнало да се избегне открит сблъсък“. „Тези, които идват в Босна и Херцеговина, трябва да уважават закона, а не да се опитват да са над него“, добави той.  Klix отбелязва, че това не е първият случай на неподобаващо поведение на охраната на Ердоган в Сараево. По време на предишни визити тя се е държала „грубо и дръзко, което в крайна сметка е довело до реакция на граничната полиция“.\r\nСрещата на върха на ПСЮИЕ ще продължи два дни до 9 юли. Тази вечер е планирана вечеря на Ердоган с членовете на босненското президентство.    ", "date": "2019.07.08", "title": "Охрана на Ердоган се сби с полицията на летище Сараево "}
{"url": "https://www.actualno.com/crime/myj-zagina-pri-katastrofa-na-mikrobus-kamion-i-avtobus-v-ruse-news_766570.html", "text": "    Мъж загина при тежък инцидент малко след 17 часа днес на изхода на Русе, предади БГНЕС.      По първоначални данни на изхода от Русе в посока София, са се ударили микробус, камион и автобус на градския транспорт.   Веднага към мястото са изпратени екипи на пожарната, полицията и спешна помощ. Загинал е водачът на микробуса, към момента няма данни за други пострадали. Извършва се оглед на място.\r\nВременно е въведено ограничение на движението по пътя Русе – Бяла. За леките автомобили обходният маршрут е през селата Иваново – Басарбово, а тежките изчакват на място. По случая е образувано досъдебно производство.   ", "date": "2019.07.08", "title": "Мъж загина при катастрофа на микробус, камион и автобус в Русе"}
{"url": "https://www.actualno.com/business/angelkova-prizova-da-ne-otpisvame-sezona-konkurentite-imat-agresivna-politika-news_766564.html", "text": "    Нека не отписваме сезона, още преди началото му обявихме, че ще има спад, като отчетохме ранните записвания. Това заяви пред бТВ министърът на туризма Николина Ангелкова.      \"Нашите конкуренти Турция, Тунис и Египет имат агресивна политика по отношение на субсидиране за да привличат повече хора на организиран туризъм\", обясни тя.   За Гърция министърът обясни, че там плажната ивица е много голяма и затова има повече зони с евтини плажни принадлежности.\r\nПо думите й цените на чадър и шезлонг по плажовете у нас варират между 3 и 5 лева. Може би ма два плажа с по-високи цени и \"Перла\" е един от тях, каза още министърът.  Тя посочи, че на всеки плаж трябва да има табели с цените, а ако липсват глобата е между 5 000 и 10 000 лева. Ангелкова съобщи още, че миналата година 120 000 лева са били глобите само на един плаж.\r\nОткакто има Министерство на туризма, има 31% ръст на чуждестранните туристи, посочи Николина Ангелкова и обяви, че е готова да подаде оставка, когато премиерът Бойко Борисов я поиска.    ", "date": "2019.07.08", "title": "Ангелкова призова: Да не отписваме сезона, конкурентите имат \"агресивна политика\""}
{"url": "https://www.actualno.com/politics/borisov-dade-podrobnosti-za-sreshtata-s-futbolnite-bosove-news_766587.html", "text": "    -председателят на България Бойко Борисов разкри малко повече подробности относно провелата се днес на родните грандове от Първа лига.      След нея стана ясно, че \"феърплей\" е била водещата дума и именно от него трябва да се ръководят клубовете през следващия сезон.   Борисов потвърди, че ще има много по-строги мерки, ако някой се опита да подкупи или да натисне някой от съдиите \"Ще имаме доста мероприятия по контрол на съдийските бригади.\r\nДали сме им таен телефон и ако някой иска да ги плаши, тормози, подкупва, може да попадне в подобни мероприятия. Тогава няма защо да се сърди. Аз първо предупреждавам, защото имам уважение.  Най-важното в спорта е феърплея, а ние ще си проведем нашите мероприятия.  Казал съм на съдиите да създадат организация с Младен Маринов (министърът на вътрешните работи – б.р.), защото ако някой го е страх, ние ще реагираме. Тогава ще видим дали наистина ги е страх\", заяви премиерът пред Спортното шоу на Дарик.  ", "date": "2019.07.08", "title": "Борисов даде подробности за срещата с футболните босове"}
{"url": "https://www.actualno.com/analysis/pojaryt-na-ruskata-jadrena-podvodnica-mojel-da-dovede-do-globalna-katastrofa-news_766598.html", "text": "     на свръхсекретната руска ядрена подводница е можел да доведе до \"катастрофа с глобални измерения\", ако не са били самоотвержените действия на екипажа. Това според руски медии е заявил в събота на погребението на високопоставен представител на руските военноморски сили, предаде Ройтерс.      \"Всички те са споделили една и съща съдба - да спасят живота на другарите си, да спасят плавателния си съд и с цената на живота си да не допуснат катастрофа с глобални измерения\", е казал на погребението на загиналите моряци в събота в Санкт Петербург Сергей Павлов, помощник на командващия руските военноморски сили. Думите му бяха цитирани от изданието \"Фонтанка\".   В цитираното изявление няма никакво обяснение как точно възникналият пожар е можел да доведе до глобална катастрофа. По-рано руските власти казаха, че екипажът е овладял пожара и е изолирал ядрения реактор на подводницата, отбелязва Ройтерс.\r\nГоворителят на Кремъл Дмитрий Песков каза пред репортери, че не знае какви са били изявленията на официалните лица на погребението и затова не може да коментира въпроса.  На 1 юли при пожар на борда на дълбоководен изследователски апарат загинаха 14 подводничари. Според руското министерство на отбраната подводницата е изследвала морското дъно в района на Арктика.\r\nРуските власти бяха обвинени, че са опитвали да покрият пълните подробности около случая със свръхсекретния плавателен съд, отбелязва Ройтерс.   Президентът Владимир Путин призна публично, че е имало едва три дни след случилото се.    Загиналите моряци бяха погребани в събота с церемония в Санкт Петербург, която беше закрита за обществеността.\r\nМиналата седмица Путин удостои четирима от моряците с най-висшето държавно отличие, \"Герой на Русия\", а останалите десет - с Орден за храброст.\r\nРуският президент заяви, че екипажът на подводницата е бил елитен и опитен и че двама от членовете му още преди последната си мисия вече са били носители на званието \"Герой на Русия\".    ", "date": "2019.07.08", "title": "Пожарът на руската ядрена подводница можел да доведе до \"глобална катастрофа\""}
{"url": "https://www.actualno.com/europe/kichur-kosa-ot-napoleon-prodadena-za-pochti-19-hil-evro-news_766571.html", "text": "    Кичур от косата на Наполеон Бонапарт е продаден на търг във Фонтенбло за 18 650 евро, предаде РИА „Новости“,цитиран от БГНЕСл      Наполеон го е подарил на своя камердинер Констант Вери, който е придружавал императора по време на всички военни походи от 1805 до 1813 г. На свой ред Вери през 1811 г. е подарил кичура на Мишалон, прочут фризьор и майстор на перуките.   Автентичността на артефакта се потвърждава от записка, написана от ръката на камердинера: „Мой скъпи приятелю, тук ще намерите кичур коса на Императора, както ви обещах.\r\nПазете този подарък. Не исках да го давам на никого, въпреки многобройните молби от всички страни. Приемете моите най-искрени поздрави“.  Кичури от косата на Наполеон могат да се срещнат доста често на търговете, но всички те са били откъснати след неговата смърт на остров Света Елена през 1821 г. Тяхната средна цена е от 3 до 10 хиляди евро. ", "date": "2019.07.08", "title": " Кичур коса от Наполеон продадена за почти 19 хил. евро "}
{"url": "https://www.actualno.com/analysis/oon-registrira-nad-460-hiljadi-predumishleni-ubijstva-v-sveta-za-godina-news_766584.html", "text": "    Над 460 хиляди са били извършени в света през 2017 г. Това значително превишава броя на убитите в резултат на въоръжени конфликти, които през същата година са били 89 000.      Данните се съдържат в публикуван днес във Виена доклад на Службата на ООН за борба срещу трафика на наркотици и организираната престъпност, предаде ТАСС. Докладът е озаглавен \"Глобално изследване на проблемите с убийствата\" и съдържа данни за 2017 г.   Най-голяма част от са били мъже (81 %), сочат данните в документа. Основната част от умишлените убийства е в страните от Северна и Южна Америка (173 000), след което идват Африка (163 000) и Азия (104 000). Европа е на последно място с 22 000 предумишелни убийства.   През анализираната 2017 г. в света са били убити 87 000 жени. ООН изтъква, че жените все по-често са жертви на домашно насилие. Почти 50 000 жени са убити от съпрузите си, от бившите си мъже или от други членове на семейството, като основен мотив е ревност или страх от раздяла. В доклада се отбелязва, че дейността на организирани престъпни групи се явява основна причина за по-голямата част от предумишлените убийства. Причина за половината от битовите убийства е прекомерната употреба на алкохол и на наркотици.    Същевременно днес ООН разпространи и друга негативна статистика - две трети от хората по света нямат достъп до правосъдие, съобщи Фондация Томсън Ройтерс. Данните са от изследване на Специализираната работна група за правосъдие, която е партньорство между членове на ООН, граждански групи и частния сектор. Групата е констатирала, че 5,1 милиарда души страдат от липса на правосъдие. В това число влизат над 1 милиард, които нямат юридическа идентичност и над 2 милиарда, които работят неофициално без договори и закони за защита на труда.    Над 2 милиарда души нямат законови доказателства за собствеността върху жилищата си и поземлените си права. Над 40 милиона души са в капана на модерното робство, над 12 милиона души няма национална идентичност, а над 200 милиона души живеят в общества без върховенство на закона, показват още данните. 1,5 милиарда души имат съдебни проблеми, които не могат да разрешат, защото не знаят към кого да се обърнат или защото съдебната система е прекалено скъпа или несправедлива.\r\nПредоставянето на достъп до правосъдието за всички е една от амбициозните глобални цели, които са си поставили членовете на ООН до 2030 г. редом с изкореняването на глада и неравенството между половете. По-късно този месец ще има среща на високо равнище, на която ще се обсъжда напредъкът по изпълнението на тези цели. ", "date": "2019.07.08", "title": "ООН регистрира над 460 хиляди предумишлени убийства в света за година"}
{"url": "https://www.actualno.com/europe/federer-premina-prez-beretini-za-malko-nad-chas-igra-news_766606.html", "text": "    Осемкратният шампион Роджър Федерер се класира без проблеми за четвъртфиналите на Уимбълдън, след като разби италианеца Матео Беретини с 6-1, 6-2, 6-2 на Централния корт в Ол Ингланд Клъб.      Беретини се намираше в добра форма преди днешната среща, но Федерер не му остави никакви шансове и стигна до чист успех след час и 13 минути игра.   Швейцарският маестро се представи на изключително ниво, като реализира 23 печеливши удара и допусна едва пет непредизвикани грешки в целия двубой.\r\nСветовният номер 3 бе отличен на собствен сервис, като загуби едва 11 точки при подаванията си, а от своя страна проби съперника си шест пъти.  По този начин Федерер се класира за 17-ия си четвъртфинал на Уимбълдън, а там ще срещне осмия поставен Кей Нишикори или казахстанеца Михаил Кукушкин. ", "date": "2019.07.08", "title": "Федерер премина през Беретини за малко над час игра"}
{"url": "https://www.actualno.com/europe/augsburg-chast-ot-svetovnoto-kulturno-nasledstvo-snimki-news_766576.html", "text": "    Германският град Аугсбург бе включен в списъка на ЮНЕСКО за световно културно наследство заради изградената преди повече от 800 години водопроводна система, водонапорни кули, богато украсени фонтани, канали и стотици мостове.      Баварският град на 2000 години представи изградената през средновековието система за осигуряване на чиста питейна вода и канализация като „сложно взаимодействие между иновативния дух и техническия прогрес“.   Старата част на Аугсбург, разположен  на така наречения „романтичен път на Германия“, е прорязан от канали и над 500 мостове - повече, отколкото във Венеция, пише АФП.   Историята на водата в Аугсбург е свързана са културното и художественото богатство на града, заявява директорът по културните въпроси на града Томас Вайцел.\r\nАугсбург винаги е смятал водата за ценно богатство и се е стремял да я съхрани.\r\nНаходчивите инженери на Аугсбург са предшественици на европейските специалисти в затварянето и пренасочването на речните води от потоците на Лех, Вертак и Синдолд.       Водата тече по акведукт и водонапорни кули от 1416 г., която превръща водопроводната система на Аугсбург в най-старата в Германия и в Централна Европа  Водата е текла през кухи дървени трупи, свързани с метални отливки към декоративни фонтани.\r\nВодата е преминавала през домовете на месаря в града, което е осигурявало възможност за охлаждане на месото и за изхвърляне на отпадъците.\r\nПо-късно силата на водата е използвана в индустрията, като тя е задвижвала мелници и помпени станции, а Аугсбург се превръща в център на текстилната и хартиеното производство.      По време на индустриалната революция през 19 век градът става свидетел на изграждането на първата водноелектрическа централа.  Единият от водните канали, наречен Леденият канал, е първата в света беловодна река, в която на олимпийските игри през 1972 г. се провеждат състезания по беловодно кану. ", "date": "2019.07.08", "title": "Аугсбург – част от световното културно наследство (СНИМКИ)"}
{"url": "https://www.actualno.com/crime/bylgarski-grajdanin-ubil-syprugata-si-v-ispanija-news_766603.html", "text": "    39-годишен български гражданин е убил 28-годишната си съпруга и майка на двете му деца в испанското градче Салас де лос Инфантес в автономната област Кастилия и Леон, съобщиха El Pais и El Norte de Castillam цитиран от dir.bg.      Тялото на Моника Асенова е открито на улицата пред дома й. Сигналът е подаден около 10 часа тази сутрин. Младата жена е била намушкана с нож, а след това е паднала през прозореца, но все още се разследва дали е била бутната от мъжа си или се е опитала да избяга от него.   Убиецът е успял да избяга, но малко по-късно е задържан от Гражданската гвардия. Той е направил пълни самопризнания.\r\nДо момента е установено, че съпрузите са живели заедно до 28 юни, когато в дома им избухнал пожар. Тогава Моника с двете им дъщерички отишла при баща си, който живее на около 35 километра от Салас. Съпругът й пък останал в града.  Тази сутрин младата жена дошла до апартамента, за да прибере някои вещи, когато е била нападната и намушкана. Все още не е ясна причината за убийството.\r\nМестните власти обаче съобщиха, че през 2011 г. Моника Асенова е подала жалба срещу съпруга си за домашно насилие. По-късно обаче жената оттеглила жалбата, като обяснила, че е получила нараняванията си при злополука.   Съпрузите живеели от години в Салас де лос Инфантес. Моника работела в супермаркет, а на последните местни избори през май т.г. била кандидат и водач на листата на Народната партия.    Мъжът й пък бил назначен на 6-месечен трудов договор към общината, но в момента бил в болнични. Разследването на убийството продължава. ", "date": "2019.07.08", "title": "Български гражданин убил съпругата си в Испания"}
{"url": "https://www.actualno.com/europe/vatikana-svali-imuniteta-na-obvinenija-v-seksualen-tormoz-nuncij-news_766580.html", "text": "    Ватикана отне дипломатическия имунитет на разследвания в Париж за сексуален тормоз папски нунций, съобщиха от френското външно министерство, цитирано от АФП.      Срещу 74-годишния Вентура са подадени четири жалби за сексуално насилие, включително от служител на кметството в Париж. През пролетта разследващият прокурор поиска от Ватикана да свали дипломатическия имунитет на Вентура.   Говорителят на Министерството на външните работи потвърди, че Светият престол е свалил дипломатическия имунитет на Вентура.\r\nРоденият в Италия Вентура се разследва също за предполагаемо сексуално насилие в Канада, където е бил пратеник на Ватикана от 2001 до 2009 г.   ", "date": "2019.07.08", "title": "Ватикана свали имунитета на обвинения в сексуален тормоз нунций "}
{"url": "https://www.actualno.com/europe/prikazkata-na-15-godishnata-senzacija-gof-na-uimbyldyn-prikluchi-news_766574.html", "text": "    Сензацията на Уимбълдън 2019 Кори Гоф приключи с участието си в турнира на осминафиналите, след като бе победена от бившата номер 1 в света Симона Халеп с 6-3, 6-3.      15-годишната американка се превърна в център на вниманието, след като първо преодоля квалификациите, за да се превърна в най-младата участничка в основната схема на надпреварата в цялата ѝ история, а след това записа последователни победи над Винъс Уилямс, Магдалена Рибарикова и Полона Херцог за място на осминафиналите.\r\nДнес обаче тя бе спряна от опитната Халеп, която проби съперничката си общо пет пъти, за да стигне до чист успех след час и 15 минути игра.   По този начин румънката достигна четвъртфиналите на Уимбълдън за четвърти път в кариерата си, а в следващия си мач ще срещне китайката Шуай Джан.  С турнира се раздели една от фаворитките за титлата - чехкинята Каролина Плишкова. Третата поставена в схемата бе сразена от сънародничката си Каролина Мухова с 6-4, 5-7, 11-13 в изключително оспорван мач на Корт 2 в Ол Ингланд Клъб. \r\nВ заключителната част на третия решаващ сет Плишкова първа взе превес, след като проби за 11-10, но 22-годишната Мухова показа характер и взе следващите три гейма, за да затвори мача след три часа и 16 минути игра.\r\nЗа място на полуфиналите Мухова ще спори с осмата поставена Елина Свитолина, която по-рано днес победи Петра Мартич в два сета.     ", "date": "2019.07.08", "title": "Приказката на 15-годишната сензация Гоф на Уимбълдън приключи "}
{"url": "https://www.actualno.com/europe/nadal-dostigna-14-finalite-na-uimbyldyn-sled-lesen-uspeh-news_766554.html", "text": "    Рафаел Надал се класира за четвъртфиналите на Уимбълдън след категоричен успех над Жоао Соуса – в отделните части 6-2, 6-2, 6-2.      Испанецът достигна до изразителната победа, след като реализира по два пробива във всеки от трите сета, за да се поздрави с успеха след 1 час и 46 минути игра.\r\nДвукратният шампион на Ол Ингланд Клъб направи 30 печеливши удара при 10 грешки и завърши срещата с ас – неговият пети в мача.   Така Надал за втора поредна година е сред най-добрите осем в Лондон, като в спор за място на полуфиналите ще се изправи срещу победителя от изцяло американския осминафинал между Сам Куери и Тенис Сандгрен. Португалия пък ще трябва да почака за своя първи четвъртфиналист в турнир от Големия шлем.  Сънародникът на Надал – Роберто Баутиста Агут, достигна до своя първи 1/4-финал на Уимбълдън след убедителна трисетова победа над Беноа Пер – в отделните части 6-3, 7-5, 6-2.\r\nПървият сет бе решен от един-единствен пробив за испанеца, дошъл в осмия гейм. Във втората част французинът се противопостави на своя съперник, но отново допусна късен брейк в 11-тия гейм, след който Баутиста Агут дръпна с 2-0.\r\nВ третата част испанецът поведе с пробив за 3-0 и след това не изпусна инициативата, записвайки седма победа от седем мача срещу Пер. Баутиста Агут достигна четвъртфиналите и на Аустрелиън Оупън по-рано през сезона, като в спор за място на полуфиналите на Ол Ингланд Клъб той ще спори със спечелилия измежду Милош Раонич и Гуидо Пея.     ", "date": "2019.07.08", "title": "Надал достигна 1/4-финалите на Уимбълдън след лесен успех"}
{"url": "https://www.actualno.com/balkani/micotakis-objavi-systava-na-pravitelstvoto-dendias-stava-vynshen-ministyr-news_766593.html", "text": "    Вече е ясен съставът на новото гръцко правителство на премиера Кириакос Мицотакис, чиято партия „Нова демокрация“ спечели мнозинство на предсрочните парламентарни избори в нашата южна съседка.      Никос Дендиас ще оглави министерството на външните работи. Милтиадис Варвициотис ще отговаря във външно министерство за европейските въпроси, а Костас Франкоянис ще бъде заместник-министър на външните работи за икономическата дипломация. Трети заместник на Дендиас ще бъде Андонис Диаматарис, който ще бъде заместник-министър за гръцката диаспора.\r\nВицепремиер в правителството на Мицотакис е Панайотис Пикраменос, който по-рано беше председател на Върховния съд на Гърция и бивш служебен премиер. Говорител на кабинета е Стелиос Пецас. Той беше шеф на кабинета на Мицотакис в „Нова демокрация“.\r\nФинансите ще бъдат поверени на Христос Стайкурас. Досегашното министерство на икономиката се трансформира в министерство на развитието и инвестициите, което ще оглави Андонис Георгиадис. Министър на инфраструктурата и транспорта ще стане Костас Ахилеа Караманлис.     Никос Панайотопулос застава начело на министерството на отбраната. За вътрешен министър е посочен Панайотис Теодорикакос, а негов заместник отговарящ за Македония и Тракия ще бъде Теодорос Караоглу.\r\nОт познатите имена в правителството са включени Йоргос Кумуцакос, който ще се занимава с въпросите на миграцията, и Костис Хадзидакис, поемащ енергетиката.\r\nЧленовете на новото гръцко правителство ще положат клетва утре в 12.00 часа местно и българско време, след което министрите ще се отправят в своите министерства за церемонията по предаване на властта.    За председател на парламента, който ще започне работа на 17 юли, управляващите предлагат Константинос Тасулас. Позната семейна история    Премиерът Кириакос Мицотакис е син на любимия премиер на гърците Константинос Мицотакис. Той управляваше страната в периода от 1990 до 1993 г., а преди това беше дългогодишен парламентарист и външен министър в правителствата на Константин Караманлис /1974-1980 г./, който пък основава „Нова демокрация“ след свалянето на диктатурата на „черните полковници“ през 1974 г. Казват, че старият Караманлис не бил очарован от това, че именно един Мицотакис го наследява начело на „Нова демокрация“.\r\nКъм клана Мицотакис принадлежи Дора Бакояни. Тя беше първата жена кмет на Атина в периода 2002 до 2006 г. и като такава имаше заслуги за успешното провеждане на Олимпийските игри в Атина през 2004 г. След това в правителството на Константинос Караманлис, който е племенник на стария Караманлис, беше външен министър от 2006 до 2009 г. Така тя се превърна в първата жена кмет и външен министър в историята на страната си. Нейният съпруг Павлос Бакоянис, чиято фамилия носи, беше една от звездите на „Нова демокрация“ през 70-те и 80-те години преди да бъде убит от терористите от „17 ноември“ през 1989 г.\r\nПавлос Бакоянис младши, който е син на Дора, спечели смазваща победа на кметските избори в Атина, и така двама Мицотакис ще бъдат начело на държавата, първият като премиер, а вторият като кмет на най-големия град в страната. Самата фамилия Мицотакис е свързана по роднинска линия с най-големия гръцки политик Елефтериос Венизелос, на когото днешна Гърция дължи своите граници.   Другото голямо име и представител на изтъкната фамилия е това на Милтиадис Варвициотис. Неговият баща е Йоанис Варвициотис, който беше министър на отбраната в правителството на Константинос Мицотакис /1990-1993 г./. Старият Варвициотис също като стария Мицотакис са политици от най-близкото обкръжение на Констанин Караманлис / премиер на Гърция 1974-1980, президент на Гърция 1980-1985 г. и 1990-1995 г./ Фамилията Варвициотис, която е в гръцката политика от края на 40-те години на миналия век, притежава кораби, т.е. принадлежи към гръцкия икономически елит. Самият Милитиадис беше министър на флота по времето на предишния премиер Андонис Самарас, който управляваше Гърция до идването на власт на Ципрас през 2015 г.\r\nНа сцената излиза и Костас Ахилея Караманлис. Фамилията Караманлис произхожда от село Проти, Серско. Нейният основател е Георгиос Караманлис – учител и деец на гръцката въоръжена пропаганда в Македония. Той има трима сина. Първият от тях е Константин Караманлис, който е най-големият гръцки политик през втората половина на XX век, многократно премиер и президент на страната. Той има двама братя Алеко – бащата на Константинос Караманлис премиер на Гърция от 2006 до 2009 г., при когото Гърция изпадна в тежка икономическа и финансова криза, която за малко да разклати стабилността на еврозоната. Третият брат е Ахилеас, който е също депутат от „Нова демокрация“ и представлява град Сяр в парламента от 1974 до 1996 г. без прекъсване. Негов наследник сега ще оглави едно от министерствата в кабинета на Мицотакис. ", "date": "2019.07.08", "title": "Мицотакис обяви състава на правителството, Дендиас става външен министър "}
{"url": "https://www.actualno.com/society/novinite-naj-vajnoto-za-denja-8-uli-news_766562.html", "text": "           Редакционният екип на ви представя най-важните новини за изминалия ден, 8 юли. Концесионните такси са конфиденциална информация, която е заложена в договорите на всеки наемател, но в България обикновено формирането на цените (бел. ред. - на чадърите и шезлонгите) става, като видим комшията колко продава и правим неговата цена, за да нямаме конкуренция и да сме сигурни, че щом той толкова е сложил и ние ще изкараме някой лев.   Българите са на второ място в света по незапознатост със спецификата на фалшивите новини. Това показва проучване на \"Галъп Интернешънъл\", цитирано от БНТ. Повече от една четвърт от запитаните не могат да определят дали са срещали такива новини, или не.     Военната прокуратура в София е започнала досъдебно производство срещу двама генерали, ръководители на служба \"Военна информация\" в Министерството на отбраната (МО). Производството е стартирано след намеса на ДАНС. Глоба в размер на 300 лева заплашва всеки собственик на куче с тегло над 5 килограма, който го разхожда в градска среда без повод. На 1000 лева пък скача санкцията за онези стопани на агресивни четириноги, които ги извеждат навън без намордник и повод. Това решиха депутатите с промените на първо четене в Закона за ветеринарномедицинската дейност. България губи около 2% от БВП годишно от пътни инциденти. Това прави близо 1.8 млрд. лева на година. Това каза експертът от Института за пътна безопасност Богдан Милчев, който присъства на представянето на учебни симулатори за водачи на МПС с изкуствен интелект, предаде агенция „Фокус“.   Искате да станете командир в руските десантни или танкови войски? Тогава трябва да се убедите, че притежавате правилните гени. В руската армия войниците ще се разпределят в различните видове войски въз основа на техните \"генетични паспорти.\" Турският президент Реджеп Тайип Ердоган подчерта, че мирът, стабилността и благоденствието на Балканите са от голямо значение за Турция. ", "date": "2019.07.08", "title": "Новините: Най-важното за деня, 8 юли"}
{"url": "https://www.actualno.com/plovdiv/gradskijat-transport-na-plovdiv-veche-e-v-google-maps-news_766561.html", "text": "    От този месец жителите и гостите на Пловдив могат бързо и лесно да организират своя маршрут в града, благодарение на Google Maps. В приложението вече всеки може да получи информация кой номер автобус да хване , за да стигне до желаната дестинация. Освен градския транспорт, в Google Maps са включени и вариантите с ходене пеша, придвижване с велосипед или с автомобил.       Иновацията е въведена благодарение на организацията с нестопанска цел „Тракия Тех“, които са трансформирали информацията за градския транспорт в база данни, която Google Maps да използва. Така Пловдив става вторият български град след столицата София, за който може да се получи упътваща информация от услугата на най-голямата търсачка в света.  От „Тракия Тех“ уточняват, че информацията за графика на автобусите, която Google Maps дава, не е информация в реално време и е възможно да има разминавания. От организацията с нестопанска цел, която е основен технологичен партньор на община Пловдив, предвиждат в бъдеще услугата да бъде надградена, за да може да се използват данните на автобусите в реално време. ", "date": "2019.07.08", "title": "Градският транспорт на Пловдив вече е в Google Maps "}
{"url": "https://www.actualno.com/europe/djokovich-syshto-nameri-mjasto-na-chetvyrtfinalite-na-uimbyldyn-news_766594.html", "text": "    Световният номер 1 Новак Джокович се класира за четвъртфиналите на Уимбълдън след победа над французина Юго Умбер с 6-3, 6-2, 6-3.      Шампионът от миналата година нямаше особени затруднения срещу младия Умбер, като реализира пет пробива, а от своя страна бе отличен на собствен сервис и не даде нито една възможност за пробив на съперника си.   Сърбинът реализира 25 печеливши удара срещу 14 непредизвикани грешки за чистата победа, дошла след час и 42 минути игра.\r\nПо този начин Джокович се класира за четвъртфиналите на Уимбълдън за 11-ти път в кариерата си, а в следващия си мач ще срещне белгиеца Давид Гофен, който по-рано нес победи Фернандо Вердаско от Испания в четири сета.   ", "date": "2019.07.08", "title": "Джокович също намери място на четвъртфиналите на Уимбълдън "}
{"url": "https://www.actualno.com/politics/borisov-turcija-e-kluchov-partnior-na-bylgarija-snimki-news_766610.html", "text": "    “Мирът и диалогът са най-добрите дипломати“, заяви министър-председателят Бойко Борисов по време на срещата си с турския президент Реджеп Тайип Ердоган.      Двамата лидери разговаряха в рамките на Срещата на върха на държавните и правителствени ръководители в  Процеса за сътрудничество в Югоизточна Европа в Босна и Херцеговина.    Борисов и Ердоган обсъдиха задълбочаването на двустранното сътрудничество и приноса на Турция за овладяване на мигрантския поток по българската граница.  По време на разговора българският премиер Борисов подчерта важността от устойчивото развитие на двустранното партньорство, което е част от българската външна политика.\r\n„Турция е непосредствен съсед на България, съюзник в НАТО и ключов партньор в областите миграция, борба с тероризма, енергийни доставки и сигурност, транспортни коридори, земеделие и животновъдство“, подчерта Бойко Борисов.       Българският министър-председател изтъкна, че страната ни ще продължи да се води от принципите на добросъседство, взаимно уважение, равенство и ненамеса във вътрешните работи.\r\nБойко Борисов и Реджеп Тайип Ердоган дадоха висока оценка на активизирането на политическия и икономическия диалог между България и Турция, като подчертаха доброто развитие на областта на туризма, енергетиката и транспорта през последните години.\r\n„Оценяваме приноса на Турция по въпросите с миграцията и подкрепяме продължаването на добрите практики, включително прилагането на съвместната декларация межди ЕС и Турция от 18 март 2016“, заяви по време на срещата премиерът Борисов. Той беше категоричен, че мирът и диалогът са най-доброто средство на дипломацията за всички държави в Европа. „Страните кандидатки за членство в ЕС, включително Турция, са наши непосредствени съседи и ние имаме интерес да изградим регион на стабилност, сигурност и просперитет, в които ценностите и принципите на ЕС са гарантирани“, изтъкна още пред турския президент българският министър-председател.       ", "date": "2019.07.08", "title": "Борисов: Турция е ключов партньор на България (СНИМКИ)"}
{"url": "https://www.actualno.com/europe/zelenski-otpravi-pyrva-pokana-kym-putin-za-sreshta-news_766507.html", "text": "    Зеленски отправи днес предложение към руския си колега за пръв разговор помежду им, призовавайки западните лидери да посредничат, съобщава АFP, пре.      \"Искам да се обърна към руския президент Владимир Путин. Трябва да говорим? Ние го правим. Нека го направим\", каза във видеообръщение.   Бившият комичен актьор, който беше избран с огромно мнозинство през априлските президентски избори, призова за среща с руския силен, която да включва американския президент Доналд Тръмп и други западни лидери.\r\nТой предложи да се обсъди анексираният от Русия Крим и конфликтът в Източна Украйна, където украинските сили се борят с подкрепяните от Русия сепаратисти.   заяви при встъпването си в длъжност през май, че приключването на войната на изток и връщането на анексираната територия на Украйна е негов приоритет.\r\nДосега Зеленски не се е срещал с Путин, а руският лидер коментира, че актьорският талант на Зеленски не компенсира липсата на политически опит.\r\n\"Да обсъдим на кой принадлежи Крим и кой не е в района на Донбас,\" каза Зеленски, позовавайки се на източната зона на конфликта.       Около 13 000 души бяха убити в конфликта в Източна Украйна, който избухна през 2014 г.\r\nКиев и неговите западни поддръжници обвиняват Русия в насочване на войски и оръжия през границата, за да разпалва пламъците на конфликта. Москва отрича всяко военно участие, въпреки доказателствата за противното.\r\nПроцесът за мир, включващ Германия, Франция, Русия и Украйна, е в застой. През юни френският президент Еманюел Макрон заяви, че е възможно да се проведат нови разговори със същите страни участници.\r\nЗеленски предложи в коментарите си към Путин новите преговори да включват и САЩ и Великобритания, които са силни поддръжници на Киев.\r\n\"Предлагам следния състав за разговори: аз, вие, американският президент Доналд Тръмп, британският премиер Тереза Мей, германският канцлер Ангела Меркел (и) френският президент Еманюел Макрон\", каза Зеленски.      Москва заяви, че не е готова незабавно да коментира възможността за такива разговори, като нарече предложението на Зеленски \"абсолютно нов формат\".\r\n\"Първо е необходимо да се разбере дали подобна среща има някакви перспективи\", заяви говорителят на Кремъл Дмитрий Песков пред журналисти.\r\n\"Това е нова инициатива. Разбира се, че ще бъде разгледана, но засега не мога да изразя никаква реакция\", добави той. ", "date": "2019.07.08", "title": "Зеленски отправи първа покана към Путин за среща"}
{"url": "https://www.actualno.com/politics/rumen-radev-pozdravi-putin-po-sluchaj-140-g-diplomaticheski-otnoshenija-news_766517.html", "text": "    „Приемете моите искрени поздравления и най-добри пожелания по случай 140-ата годишнина на дипломатическите отношения между България и Русия, установени на 7 юли 1879 г. след Освобождението на България от османско иго и възстановяване на българската държавност.“ Това се казва в писмо на държавния глава Румен Радев до неговия руски колега президента Владимир Путин по случай отбелязването на 140 години от установяването на дипломатически отношения между България и Русия, съобщиха от прессекретариата на държавния глава.      Държавният глава подчертава, че българският народ не забравя решаващата роля на Русия за освобождението на България, в резултат на Руско-турската война от 1877–1878 г. и почита паметта на загиналите в нея руски воини. „Бих желал да отбележа, че отношенията между нашите народи се базират на дълбоки исторически, културни и духовни връзки, имащи своите корени в много по-далечната история“, заявява президентът.   В писмото си Румен Радев отбелязва, че 140-годишната нова и най-нова история на двустранните отношения се е развивала невинаги еднозначно, но и в най-сложните периоди отношенията между България и Русия винаги са били в центъра на общественото и политическо внимание и интерес. Нещо повече, те винаги са носили емоционалния заряд и чувствителност, характерни за държавите с дългогодишни исторически традиции в своите контакти.\r\n„Това ни дава основание да констатираме, че имаме необходимата солидна основа, за да продължим да развиваме равнопоставен и взаимноизгоден диалог“, подчертава българският президент. В писмото си държавният глава изразява увереност и че с общи усилия и добронамерен подход могат да бъдат реализирани набелязаните перспективи в двустранния диалог, както и сътрудничеството при намирането на решения на актуалните предизвикателства в регионален и международен план.   ", "date": "2019.07.08", "title": "Румен Радев поздрави Путин по случай 140 г. дипломатически отношения"}
{"url": "https://www.actualno.com/asia/germanija-ne-iska-da-prashta-voenni-v-sirija-vypreki-priziv-na-sasht-news_766469.html", "text": "    Германското правителство отхвърли призива на САЩ за разполагане на сухопътни войски в Сирия, като заяви, че подобен ход не съответства на приетата в страната стратегия за борба с терористичната групировка „Ислямска държава“ (ИД).      \"Когато казвам, че правителството възнамерява да се придържа към сегашните мерки на коалицията срещу ИД, това не включва сухопътни войски, както е добре известно,\" каза говорителят на германското правителство Щефан Зайберт, предаде БГНЕС.   Изявлението идва в отговор на официално искане от специалния пратеник за Сирия Джеймс Джефри, в което Вашингтон призовава Берлин да разположи сухопътни войски в Близкия изток, за да замени частично американските сили. Според Джефри германските войски ще помагат на американските си съюзници и ще предоставят техническа помощ на кюрдските сили, борейки се с останките на ИД.\r\nВ момента Германия предоставя разузнавателни самолети, самолети за зареждане с гориво и военни треньори, разположени в Ирак, като част от ангажиментите си към антитерористичната коалиция на западните държави.   ", "date": "2019.07.08", "title": "Германия не иска да праща военни в Сирия, въпреки призив на САЩ"}
{"url": "https://www.actualno.com/asia/policijata-izpolzva-sylzotvoren-gaz-sreshtu-studenti-ekolozi-v-ankara-video-news_766592.html", "text": "    Полицията използва сълзотворен газ срещу студенти от Близкоизточния технически университет в Анкара, протестиращи срещу изсичането на дървета на територията на висшето учебно заведение заради строеж на сграда за общежитие, информират световните агенции.      Преди това студентите разположили палатков лагер в парковата зона на територията на университета с цел предотвратяване изсичането на дърветата.     Пристигналата по-късно полиция е поискала от тях да се разотидат, а след отказа им е използвала сълзотворен газ. След кат протестиращите били отблъснати, започнало изсичането на дърветата.  Според кмета на района Чанкая Алпер Ташделен, решението на администрацията на Близкоизточния технически университет за изсичането на дървета е незаконно, тъй като нямат разрешение за строителство.\r\nЗа изясняване на ситуацията са пристигнали представители на общината, но от университета им е отказан достъп до територията на учебното заведение. ", "date": "2019.07.08", "title": "Полицията използва сълзотворен газ срещу студенти еколози в Анкара (ВИДЕО)"}
{"url": "https://www.actualno.com/blagoevgrad/tradicii-i-izkustvo-v-bansko-zapochnaha-s-dyrvorezba-i-izrabotka-na-bushleta-news_766516.html", "text": "    За пета поредна година по време на активния летен сезон в Банско, Културните вечери „Традиции и изкуство”  започанаха на 5 юли с демонстрация на дърворезба и изработка на бушлета. Всички присъстващи се запознаха с тънкостите на тези занаяти, които съхраняват и представят по уникален начин местните традиции, обичаи и фолклор.       Всеки петък  и събота до края на септември, гостите и жителите на града имат възможност да се докоснат до богатото културно-историческо наследство на района, а до 9 юли са добре дошли на втория етаж на Посетителски информационен център, за да разгледат изложбата „Стари тъкани”  на Светлана Дяконова –Арсен, потомка на стари бански родове. Тя представя богата колекция от ръкоделия, събирана от 5 поколения, които пазят дълбоките корени на българската традиция, както и европейското влияние намерило отражение в стила и техниката на изработка на експонатите.   След 150 години на „емиграция” изложбата отново се завръща в Банско . Очакваме ви в петък 12 юли във Велянова къща, където ще има демонстрация на бански занаят тъкане на разбой. ", "date": "2019.07.08", "title": "„Традиции и изкуство” в Банско започнаха с дърворезба и изработка на бушлета"}
{"url": "https://www.actualno.com/smolyan/3000-lv-plashta-na-policaj-pijan-i-drogiran-devinchanin-news_766467.html", "text": "    3000 лева трябва да плати за посегателство върху полицай 35-годишен девинчанин.      Миналата година на 20-ти септември полицаи спрели пътнически автобус заради ремонти по пътя Девин – Кричим.\r\nДокато автобусът е спрял Божидар Ч. от Девин слиза от него и започва да се заяжда с един от работниците на пътя, видимо пиян.\r\nПолицаите го предупредили, но той, вместо да се качи, се заял с полицейския наряд.  Обиждал полицая и служител от Горското в Михалково, като ги наричал “боклуци“. Хвърлил кутия от цигари в гората и при направена забележка от горския, му казал „Селянин, вземи си боклука и си го носи във вашето село“. В опит на полицая да го усмири, той се нахвърлил върху него, скъсал десния пагон и десния джоб на светлоотразителната му жилетка.\r\nТова негово деяние според съда „се отличава с изключителен цинизъм и дързост“.\r\nНаправена му била проба за алкохол, която показала 1,63 промила. Тестът му за наркотици показал употребени амфетамин и кокаин.    Присъдата на Божидар от Девинския районен съд е той да плати на полицая 3000 лева (без лихвите) като обезщетение за претърпени неимуществени вреди от непозволено увреждане, разноски в размер на 450 лева и държавна такса от 120 лева.\r\nМакар, че присъдата е определена след споразумение между страните, той я обжалва пред Окръжния съд в Смолян, където е поискал обезщетението да е в порядъка 200-500 лева.\r\nС окончателно решение обаче присъдата на Районния съд е потвърдена. Божидар трябва да плати и още 350 лева за адвокатско възнаграждение на полицая. ", "date": "2019.07.08", "title": "3000 лв. плаща на полицай пиян и дрогиран девинчанин "}
{"url": "https://www.actualno.com/burgas/hotelier-za-cenite-na-chadyrite-i-shezlongite-kolkoto-sloji-komshijata-tolkova-news_766393.html", "text": "     (бел. ред. - ) . Това заяви пред Диана Колчева, съпредседател на сдружение \"Клуб на хотелиера\" в община Несебър.      По принцип, правилото при формирането на цените е, на база на разходите, които влага всеки един инвеститор, да може изкара минималната себестойност на цената на това което продава, уточни още Колчева.   Диана Колчева беше категорична и, че \"Клуб на хотелиера\" не одобрява като начин да се развива туризма по Черноморието и счита този инструмент за вреден.\r\n\"Още през 2014 година министър Ангелкова обеща, че концесионирането на плажовете до 2019 година ще бъде обвързано с намаляване цената на шезлонг и чадър. Ние го очакваме това от тогава и тя беше обещала около 12 лева за комплект чадър с два шезлонга, което означава по 4 лева за всяко едно от нещата, но това не се случи. И в момента тя, в качеството си на министър, въпреки обещанието си, продължава да защитава концесионерите по българските плажове, което не е коректно от нейна страна. Тя е майстор в спазването на максимата \"разделяй и владей\" и го направи миналата седмица в четвъртък, когато дойде в Слънчев бряг, уж на среща с хотелиерите от бранша. Три пъти променя часа на срещата. Тя не знае ли, че ние работим лятото, ние не стоим със скръстени ръце\", коментира хотелиерът.  Диана Колчева смята и, че българинът е този, който трябва да се възползва от ресурсите на държавата, в която е роден. Според нея, исканите на много места по Черноморието 30, 40, 70 лева за чадър и два шезлонга правят нашето море непривлекателно място за почивка и това стана факт.\r\n\"Ние сме собствениците на територията България и давайки на концесия ресурса природа – наречен пясък и море, ни принуждават да плащаме. Защо? Не може ли да се намери друга форма на стопанисване, в която да не са толкова високи цените? Как преди можеше на Централния плаж в Бургас чадърът да струва 50 стотинки, защо не не се използва тази форма по всички плажове? Защото туристът идва заради ресурса - слънце, море и пясък, не заради асфалти и басейни, тях ги има навсякъде. И българското правителство ограничава достъпа до ресурса, заради който са дошли тези туристи тук\", допълни г-жа Колчева.    ще продължи да следи темата, като даде възможност на концесионери на ивици по Черноморието да изкажат своята позиция за това как се формира цената на чадърите и шезлонгите, какво пречи в нормативната уредба на туризма, какво трябва да се промени там и в политиката на българската държава.     ", "date": "2019.07.08", "title": "Хотелиер за цените на чадърите и шезлонгите: Колкото сложи комшията, толкова"}
{"url": "https://www.actualno.com/politics/mvnr-izkazvaneto-na-dachich-e-nepriemlivo-i-vredi-na-dobrosysedskite-otnoshenija-news_766525.html", "text": "    По разпореждане на вицепремиера и министър на външните работи Екатерина Захариева посланикът на Република Сърбия у нас Владимир Чургус бе извикан днес в Министерството на външните работи, съобщиха от МВнР.      Поводът бе изказване на министъра на външните работи на Република Сърбия от 6 юли 2019 г., в което той прави коментар на отговор, даден от българския министър-председател Бойко Борисов на пресконференция в Познан   Пред посланик Чургус беше изразена позицията, че изказването на министър Дачич е неприемливо и не отговаря на очакванията на българската страна за поддържане на приятелски и добросъседски отношения. Бе подчертано, че на срещата в Познан българският премиер говори като европейски политик и коментарът на външен министър на страна извън Съюза в този случай е неуместен.\r\nБе изтъкната и ролята на България за европейската интеграция на Западните Балкани и в частност на Република Сърбия, успехите на Българското председателство на Съвета на ЕС, което успя да върне този ключов за региона въпрос в европейския дневен ред.  На срещата бе повдигнат въпросът и за последвало изявление на сръбския външен министър Ивица Дачич за информационна агенция „Танюг“, което също се оценява като неприемливо от българската страна. В тази връзка настоятелно бе изразено очакване подобни изказвания да не се повтарят в бъдеще.\r\nПосланик Чургус благодари за подкрепата, която България оказва за европейския път на Република Сърбия, и подчерта връзките между двата народа, като обърна внимание на емоционалния характер на изявленията. Всички имаме интерес от добри отношения със съседите и стабилност в региона, заяви още дипломатът.    ", "date": "2019.07.08", "title": "МВнР: Изказването на Дачич е неприемливо и вреди на добросъседските отношения"}
{"url": "https://www.actualno.com/healthy/roditeli-na-pochinalo-ot-levkemija-momiche-osydiha-mz-i-nzok-news_766532.html", "text": "    Родителите на починалата от левкемия поради отказано финансиране за лечение в чужбина Габриела Йорданова на 5 г. от Русе – Петър и Росица, осъдиха повторно Министерството на здравеопазването (МЗ) и Националната здравно-осигурителна каса (НЗОК) за общо 100 000 лева. Това съобщава специализираният сайт .      Решението на състав на административния съд в Пловдив с председател Мариана Михайлова отпреди дни е второ, след като през 2016 г., Върховният административен съд (ВАС) отменил първото поради нередовности в исковата молба и върнал делото за повторно разглеждане в Пловдив от друг състав на същия съд.   Делото, което родителите на Габи завели срещу МЗ и НЗОК, като правоприемник на Фонда за лечение на деца, който пък частично е наследил дейността на център „Фонд за трансплантации” е по Закона за отговорността на държавата и общините и по Закона за защита от дискриминация. Случаят с починалата от остра левкемия Габи е показателен, тъй като заради забавяне и последвал отказ за финансиране на лечението в чужбина, момиченцето умира.\r\n5-годишната Габриела Йорданова починала на 3 септември 2012 г. в Италия след направена операция по присаждане на костен мозък. Детето все пак заминало в чужбина, но благодарение на даренията на стотици българи. Заради чиновническия отказ за финансиране, момиченцето отишло твърде късно в Италия и лекарите там не успели да го спасят.  Мотивът за отказа за държавно финансиране на лечението бил, че Габи има по-голяма сестра и че между двете деца има пълна съвместимост, така че операцията можела да се направи и в България. В същото време обаче от фонда дали пари на две други болни деца за лечение в чужбина, въпреки че случаите им били аналогични с този на Габи. След смъртта на детето си родителите завели дело за дискриминация, което спечелили.\r\nПо време на второто дело в Пловдив била разпитана бабата на починалата Габи. Тя разказва, че внучка ѝ била родена през 2007 г. и когато била на годинка и половина се разболяла от остра лимфобластна левкемия. Била подложена на химиотерапия, но през 2011 г. получава рецидив. Бабата се грижела за по-голямата сестра на Габи, докато майката била в болница с по-малкото дете, а бащата нонстоп карал такси, за да изкара пари. Според бабата мъките на родителите да гледат как гасне детето им и да не могат да му помогнат, били огромни. След смъртта на Габи се разболял и баща ѝ, който дори изпаднал в кома, се казва в показанията на бабата.   Решението на Административния съд в Пловдив не е окончателно и може да бъде обжалвано пред ВАС.     ", "date": "2019.07.08", "title": "Родители на починало от левкемия момиче осъдиха МЗ и НЗОК"}
{"url": "https://www.actualno.com/plovdiv/plovdivskijat-obshtinski-inspektorat-na-proverki-po-stroejite-v-grada-news_766513.html", "text": "    „През лятото засилваме проверките за нарушения по строителните обекти“. Това заяви за директорът на Пловдивския общински инспекторат Ангел Славов.      „Проверяваме стриктно дали се спазват разпоредбите за недопускане на замърсяване и запрашаване по строителните обекти. Това включва както самите строежи, така и камионите, които влизат и излизат от обекта“, заяви Ангел Славов. Той бе категоричен, че инспекторите ще продължат с проверките през цялото лято.\r\nОсвен за нарушения по строежите, от Пловдивския общински инспекторат следят стриктно и за спазването на удълженото работно време на нощните заведения. В тази връзка до момента са съставени няколко акта на нарушители. Санкция е наложена и на заведение в квартал „Капана“. Актът е заради това, че собственикът е поставил повече маси на открито от издаденото му разрешително. ", "date": "2019.07.08", "title": "Пловдивският общински инспекторат на проверки по строежите в града"}
{"url": "https://www.actualno.com/varna/155-sa-svobodnite-mesta-za-detskite-gradini-vyv-varna-news_766558.html", "text": "    Днес бяха обявени резултатите от поредното класиране във варненските детски градини. Стана ясно, че от кандидатствалите за първа група общо 537 деца, приетите са само 345. Причината за това е, че някои родители кандидатстват за определени детски градини или за такива, в които няма обявени свободни места.      От приетите деца, по първо желание са класирани 224, по второ желание са класирани 66 деца, останалите са по трето и четвърто желание. Това съобщиха от дирекция „Образование и младежки дейности“ към Община Варна.\r\nСлед резултатите, общината ще обяви отново свободните 155 места в детските градини, а електронната системата за кандидатстване ще бъде отворена за регистрация/редакция на заявленията. Това ще стане на 15 юли. Резултатите от класирането ще бъдат официално обявени на 22-ри юли. ", "date": "2019.07.08", "title": "155 са свободните места за детските градини във Варна"}
{"url": "https://www.actualno.com/healthy/prikluchi-remontyt-na-nacionalnija-centyr-za-obuchenie-v-speshnata-pomosht-news_766539.html", "text": "    Националният център за обучение и квалификация в системата за спешна медицинска помощ вече разполага с 22 ремонтирани помещения, Строително-монтажните дейности, чиято стойност възлиза на близо 280 хил. лв., са извършени в изпълнението на Проект BG05M9OP001-3.007-0001 „Подобряване на условията за лечение на спешните състояния“ (ПУЛСС), финансиран от Европейския социален фонд чрез Оперативна програма „Развитие на човешките ресурси” 2014-2020 г., с бенефициент Министерството на здравеопазването, съобщиха от министерството.      Към днешна дата националният център разполага с 10 самостоятелни зали за обучение на медицинския персонал от системата на спешната помощ, като всяка зала е с капацитет до 15 души. Отделно от това са обособени 6 административни офиса и 6 склада, в които се съхранява медицинското оборудване, необходимо за предстоящите обучения. В рамките на ремонта изцяло са подновени подовите настилки, стените, радиаторите и дограмата в помещенията; извършено е цялостно окабеляване и е осигурена интернет свързаност и др.   Също в изпълнение на проекта ПУЛСС за центъра е закупено и доставено офис обзавеждане, компютърно оборудване, както и съвременна медицинска апаратура (набори за осигуряване на дихателни пътища; дефибрилатори; манекени). Освен новозакупената апаратура обучаващите се в Центъра ще имат на разположение и медицинската техника, закупена в изпълнение на реализирания от Министерството на здравеопазването през предходния програмен период проект ПУЛСС1.\r\nПериодът на изпълнение на проект BG05M9OP001-3.007-0001 „Подобряване на условията за лечение на спешните състояния“ е от 28.02.2017 г. до 31.12.2019 г., а общата му стойност възлиза на 7 000 000 лв. безвъзмездна финансова помощ от Европейския социален фонд. Основната цел на проекта е подобряване качеството на предоставяната на гражданите спешна медицинска помощ чрез инвестиции в човешкия капитал.  Специфичната цел на проекта е повишаване на знанията и уменията на персонала от системата за спешна медицинска помощ на територията на цялата страна. В рамките на проекта ще бъде проведено обучение по съвременни методи и програми на персонала от спешните отделения и центровете за спешна медицинска помощ. ", "date": "2019.07.08", "title": "Приключи ремонтът на Националния център за обучение в спешната помощ"}
{"url": "https://www.actualno.com/education/istorici-neobhodim-e-shirok-obshtestven-debat-za-uchebnicite-po-istorija-news_766398.html", "text": "    Учителите трябва да участват в писането на по история, а за тяхното съдържание e необходимо да се проведе широк обществен дебат, с участието на всички заинтересовани страни. Около това мнение се обединиха учени от секция \"История\" при Съюза на учените в България, предаде БГНЕС.      На специална пресконференция, озаглавена \"Битката за историята в учебниците по история за 10 клас\", те изразиха мнението си за начина на представянето на периода на Комунизма българските ученици, както и за цялостния процес на структурирането на съдържанието на учебниците. В нея участваха доц. д-р Благовеста Иванова - председател на секция \"История\"; проф. д.н. Нина Дюлгерова - преподавател във ВСУ \"Черноризец Храбър\" и ЮЗУ \"Неофит Рилски\", както и Николай Поппетров - историк, автор в учебника по история на \"Булвест 2000\" за 10 клас.   \"Някои текстове се нуждаят от пълна преработка. Истината е такава. И в сегашния си вид те могат да изпълнят задачите си. Не мисля, че ще подкопаят националното самочувствие на българите. Не мисля, че ще оневинят комунистическия режим или пък ще го изкарат по черен, отколкото е бил. Не са съвършени\", смята историкът Николай Поппетров. Той е сред авторите в един от за десети клас, но по периода до 1944 година.\r\nСпоред него липса обществен диалог по темата, който би следвал да бъде организиран от образователното министерство. \"Историята изисква дебат, ясен поглед и чисти помисли\", категоричен е Поппетров. Според историка в разговора за  учебниците не може да има академичен монопол, а той трябва да премине от сферата на академизма в публичността, като в него трябва да се включат всички – учители, родители и различни експерти.  \"Историята е нюансирана. На децата трябва да се поднася информация с превес на най-важното, но докато се стигне до него, трябва да се внимава. Говори за терор, ограничения в културата, пълна цензура. В история на литературата кого изучаваме? Ще махнем ли Радичков? Комунист ли беше Радичков? Комунист беше. Член ли бе на Държавния съвет? Член беше. Това тоталитарен орган ли е. Да! Като се замисляме по програмата по история, да се замислим и за програмата по литература. Какъв беше Димитър Димов? Партиен член беше. Ама те го насилили. Хубаво, ама за 900 хил. винаги можеш да кажеш, че са ги насилили. Какво правим тогава? Деликатна е историята. Тя изисква дебат\", коментира още Поппетров.\r\nИсторикът даде пример с Германия, където има създадена специална институция за политическо образование, която предоставя на младите хора \"динамичен прочит на миналото\". \"Ще видите портрет на Хитлер, но и един аутобан, както и ще разберете за жертвите в Аушвиц. Няма да видите само едното или само другото\", смята той. \"Болката на България не е бюрокрацията. Не е липсата на образование или некадърност. Болката на България е чиновническото високомерие. Ти получаваш един пост, барикадираш се зад един телефон. Зад теб – министърът и партията, независимо как се казват те. Оттам нататък – ти си непоклатим. Това трябва да се преодолее, иначе ще ни се смее целият свят, както редовно става\", допълни още Поппетров.   Според проф. Нина Дюлгерова посланието на историците е просто – да не се въздейства политически върху тези, които пишат учебниците.    Вижте разказа на оцелял от лагера в Белене в  ", "date": "2019.07.08", "title": "Историци: Необходим е широк обществен дебат за учебниците по история"}
{"url": "https://www.actualno.com/curious/dneven-horoskop-za-9-uli-news_766435.html", "text": "     Овен       Този вторник е добър ден за преговори. В служебно отношение ще имате възможност за изява и сключването на успешни сделки. Телец Това е ден, в който да покажете на какво сте способни. Сега всичко, което правите ще става по-добре и по-забележимо.   Близнаци Днес може да се посветите на изучаването на непознати дейности. Бъдете по-благосклонни към себе си и си дайте толкова време, колкото ви е необходимо. Рак     Това е ден, в който да разберете, че сравнението не води до нищо добро. В една връзка е валидна само личната истина. Лъв Този вторник е добър ден за планиране на бюджет и финансови операции. Потърсете начини да намалите разходите. Дева Този вторник е ден за любов. Ако вече сте срещнали своята си припомнете вашите романтични моменти и помислете за създаването на нови.   Везни Този вторник е добър ден за среща с приятели. Разговори с близки хора ще ви помогнат да разберете по-добре ситуацията, в която се намирате.    Скорпион Този вторник е ден за добри дела. Дори най-малката помощ, която днес окажете на някого ще ви накара да се почувствате изключително пълноценни. Стрелец Този вторник не надценявайте силите си. Заемете се с добре познати дейности, които не изискват особени усилия. Козирог    Този вторник е добър ден за проучване на нов бизнес. Помислете дали може да се справите сами, ако не - внимателно изберете съдружниците си. Водолей Този вторник ще получите неочаквано признание. Достигнали сте незабелязано до по-високо ниво. Поздравления! Риби Този вторник ще може да свършите изключително много работа. Може да се наложи да си вземете отпуск, но ще си заслужава. ", "date": "2019.07.08", "title": "Дневен хороскоп за 9 юли"}
{"url": "https://www.actualno.com/montana/obshtina-lom-osigurjava-nova-usluga-za-91-lica-news_766529.html", "text": "    91 възрастни хора и лица с увреждания ще се възползват от услугата „ патронажна грижа “, която включва както медицински грижи така и социални услуги, подпомагащи потребителите за справяне с ежедневни дейности от бита.      Услугите ще се предоставят от домашни помощници и социални работници директно в дома на потребителя в рамките на 2 часа на ден , след извършване на индивидуална оценка на нуждите на всеки един от тях. \r\nОбщина Лом сключи договор с Министерството на труда и социалната политика по процедурата за директно предоставяне на безвъзмездна финансова помощ “Патронажна грижа за възрастни хора и лица с увреждания“ на Оперативна програма „Развитие на човешките ресурси“ 2014-2012. Проектът е на стойност 241 387 лв. и ще се реализира в срок от 16 месеца.\r\nЧрез предоставянето на услуга \"патронажна грижа\" ще се създадат условия за подкрепа на 91 възрастни хора и лица с увреждания да преодолеят затрудненията си от здравословен характер и да допринесе за подобряване на техния психологически, социален и здравен статус.  Проектът има за цел подобряване качеството на живот и възможностите за социално включване на хора с увреждания и възрастни хора на територията на общината, чрез осигуряване на мрежа от услуги в домашна среда и създаване на условия за качественото им предоставяне. ", "date": "2019.07.08", "title": "Община Лом осигурява нова услуга за 91 лица"}
{"url": "https://www.actualno.com/smolyan/myj-nameri-skelet-na-izcheznal-prez-septemvri-rodopchanin-news_766502.html", "text": "    При обход на свой имот в местността „Камбозови лъки“ на село Средногорци – близо до бивш рибарник, 54-годишен мъж от селото намерил човешки череп и кости.      Незабавно след получаване на сигнала в събота, на мястото пристигнала дежурна оперативна група при РУ-Мадан. От проведените оперативно-издирвателни мероприятия се установява, че намерените кости вероятно са на 80-годишне мъж, който е обявен за издирване на 02.10.2018г.\r\nПо данни на близките му Хамид Емирски от Средногорци е напуснал дома си на 28-ми септември и оттогава е в неизвестност.\r\nХамид живеел сам, вдовец е. Сигнал за изчезването му подал неговият брат, който отишъл до дома му и видял, че го няма. За последно той е бил забелязан в района на хижа „Хевея“.  Дълго време за откриването му имаше надежда, защото обичал да пътува, често ходел до Кърджали. Хората мислеха, че той е хванал автобус и е заминал за някой град, но от него така и досега вест нямаше.\r\n„Предстои да бъде извършена ДНК- експертиза, която по безспорен начин да идентифицира намерените останки. Работата по случая продължава“, съобщават от полицията. ", "date": "2019.07.08", "title": "Мъж намери скелет на изчезнал през септември родопчанин"}
{"url": "https://www.actualno.com/balkani/tachi-kym-trymp-kosovo-e-naj-golemijat-privyrjenik-na-sasht-v-sveta-news_766541.html", "text": "    Косовният президент Хашим Тачи заяви, че Косово се гордее да бъде най-проамериканската държава в света, това съобщава македонската агенция \"Макфакс\", като цитира писмото на Тачи до американския държавен глава Доналд Тръмп по случай националния празник на САЩ четвърти юли. Части от писмото са публикувани в понеделник от сръбската телевизия \"РТС\", предаде \"Фокус\".      \"Позволете ми да потвърдя, че сме ангажирани за постигането на споразумение със Сърбия, което ще донесе стабилност между двете държави и в целия регион\", категоричен е Тачи.    ", "date": "2019.07.08", "title": "Тачи към Тръмп: Косово е най-големият привърженик на САЩ в света"}
{"url": "https://www.actualno.com/music/rekordnite-35-000-posetiha-devetoto-izdanie-na-a-to-jazz-news_766496.html", "text": "     Ненадминат успех отбеляза деветото поредно издание на най-мащабния джаз фестивал у нас. Рекорден брой от 35 000 почитатели на музиката и качественото преживяване се събраха в първия уикенд на юли в Южен парк 2, за да споделят три дни, наситени с невероятните изпълнения на световни и български артисти, разнообразна съпътстваща програма и много забавления.       Незабравима за хилядите гости на събитието ще остане изключителната енергия, струяща от сцената при всяко едно от музикалните пътешествия с най-иновативните и атрактивни млади имена от програмата на фестивала. Българските банди заслужено спечелиха сърцата на публиката, а хедлайнерите в трите вечери разпалиха хилядите фенове до краен предел и буквално ги взривиха с разнородните си, но безкомпромисно добри изпълнения.\r\nПетъчната вечер беше белязана от виртуозния тромпетист, композитор и продуцент Christian Scott aTunde Adjuah, който открехна вратите на най-актуалното в света на джаза и отправи към феновете послания за повече човечност и хармония в обществото. Неуморните Ghost-Note надградиха позитивното начало и буквално отвяха меломаните със своята неподражаема смесица от фънк, афробийт, хип-хоп, психиделия и дори световен фолклор. Феноменалният Jacob Collier, наричан още „детето-чудо“, постави несравним финал на събитието с искреното си и неподправено присъствие и експериментален подход. Всички чуждестранни артисти останаха в абсолютен възторг от българската публика и неколкократно изразиха желанието си да се върнат отново. Доброто прекарване прерасна, по традиция, в джем-сешъни до сутринта. A to JazZ надмина очакванията и на гостите от телевизия Mezzo, които за първи път партнират с родно събитие и избират да го отразят.\r\nТазгодишното издание на фестивала ще се запомни със страхотните емоции в приятна компания и безспирните овации. Организаторите на фестивала отново получиха висока оценка и от своите фенове за безкомпромисното ниво на организация.   сподели Петър Димитров, организатор на фестивала.\r\nA to JazZ Festival се провежда с изключителната подкрепа на фондация Америка за България, Столична община и Министерство на културата. Конференцията A to JazZ Talks се провежда с подкрепата на Столична програма „Култура“ и Национален фонд „Култура“.     ", "date": "2019.07.08", "title": "Рекордните 35 000 посетиха деветото издание на A to JazZ"}
{"url": "https://www.actualno.com/balkani/erdogan-turcija-ne-moje-da-byde-nabludatel-na-balkanite-news_766550.html", "text": "    Турският президент Реджеп Тайип Ердоган подчерта, че мирът, стабилността и благоденствието на Балканите са от голямо значение за Турция.      „Анкара не може да си позволи да бъде наблюдател на случващото се в този регион“, заяви той на брифинг преди да замине за Сараево, където ще участват в срещата на върха от Процеса за сътрудничество в Югоизточна Европа /ПСЮИЕ/. По време на визитата си в Босна турският държавен глава ще се срещне с българския премиер Бойко Борисов   Ердоган още веднъж подчерта, че Анкара е против напрежението в Егейско и Средиземно море, предаде БГНЕС.\r\n„В момента турските сондажни кораби продължават проучванията в източната част на Средиземно море в съответствие с набелязания план. Критиката и натискът няма да принудят Турция да се откаже от пътя, който е поела. Днес Турция се придържа към същата позиция, която заемаше и вчера“, заяви той, цитиран от Анадолската агенция.  Зенитните ракетни комплекси С-400 ще бъдат доставени в Турция със самолети. Надявам се, че те ще допринесат за сигурността на страната, региона и света като цяло, смята Ердоган.\r\n„Министерството на националната отбрана и Генералният щаб ще определят мястото, където ще бъдат разгърнати ЗРК С-400“, каза турският президент.    ", "date": "2019.07.08", "title": "Ердоган: Турция не може да бъде наблюдател на Балканите"}
{"url": "https://www.actualno.com/sofia/v-tyrsene-na-naj-dobrite-mesta-za-plaj-v-sofija-news_766559.html", "text": "    Потърсихме най-добрите места за плаж в София... Потърсихме най-добрите решения за горещите летни дни... И признаваме, че лайфстайл веригата „ ” ни впечатли със загрижеността си и през горещите летни дни за своите клубни членове при това напълно безплатно. Специално за лятото веригата фитнес и спа центрове е създала прохладни точки на открито „ ”.    Лято е! И ако нямаш възможността в този момент да си на море, ти предлагаме най-добрите според нас алтернативи за плаж в София! Всъщност представяме ти точно три алтернативни места, на които можеш лесно и приятно да събираш бронзов тен в столицата: Със своите 25 метра дължина, и 1.6 / 1.8 метра дълбочина външният басейн на „Pulse Fitness Spa West Park” на бул. Д-р Петър Дертлиев 60 е идеално място, както за почивка в горещите летни дни, така и за съревнования по кроул. За тези, които търсят уединение и тотален релакс, на разположение е плаж с десетки шезлонги, легла и пуфове, както и външен бар на басейна, от който можете да си поръчвате цеолдневно безалкохолни и алкохолни коктейли, снакове, био сандвичи и плодове. Водни огледала в “Pulse Fitness Spa Bulgaria” и “Pulse Fitness Spa Platinum” Любителите на красивия бронзов загар ще оценят модерните „водни огледала” в “Pulse Fitness Spa Bulgaria” на бул. България 132 и „ Pulse Fitness Spa Platinum ” на ул. Резбарска 47 с високите  удобни шезлонги, лежащи като че ли върху самата вода. Всъщност това са специално изградени външни шезлонги, поставени върху водни платформи, наподобяващи салове. Така нареченото „водно огледало“ отразява слънчевата светлина и по този начин предоставя по-равномерно оформен тен, а естествената разхлаждаща способност на водата превръща това изживяване в истински летен разкош. Бъди Happy, дори и в най-горещите дни в София! ", "date": "2019.07.08", "title": "В търсене на най-добрите места за плаж в София"}
{"url": "https://www.actualno.com/asia/britanski-tanker-se-krie-v-persijskija-zaliv-za-da-se-opazi-ot-iran-news_766551.html", "text": "    Петролен танкер на британската компания British Petroleum (BP) се крие в Персийския залив, страхувайки се, че може да бъде заловен от Иран в отговор на миналата седмица.      Корабът British Heritage, който е с капацитет от около 1 млн. барела петрол, плавал към терминал в град Басра в южната част на Ирак, но на 6 юли направил рязък обратен завой и сега се намира край бреговете на Саудитска Арабия.   Промяната на курса се дължи на опасенията на BP, че плавателният съд може да се превърне в цел, ако Иран иска да отмъсти за конфискацията на танкера \"Грейс 1\", арестуван от британски морски пехотинци край бреговете на Гибралтар на 4 юли, пише Bloomberg, позовавайки се на свои източници.\r\nХодът на ВР показва как нарастващото напрежение между Иран и Запада влияе върху индустрията на петролните танкери, която е от жизненоважно значение за световната търговия със суров петрол.  Външното министерство на Техеран заяви, че арестуването на \"Грейс 1\" е акт на пиратство, а бивш лидер на иранската Революционна гвардия заяви в Twitter, че Ислямската република . САЩ обвиниха Иран в скорошните атаки срещу танкери извън Персийския залив.\r\n\"Това е психологическа игра, която е в развитие. Никой не иска корабът му да бъде заловен като ответна мярка\", казва Оливие Жакоб, управляващ директор на енергийния консултант Petromatrix.   Цялостното въздействие върху петролния пазар вероятно ще бъде ограничено, тъй като е малко вероятно Иран да изостри конфликта и да задържи повече от един кораб, твърди Жакоб.    Корабът, регистриран на остров Ман и плаващ под британския флаг, е нает от Royal Dutch Shell, за да транспортира суров петрол от Басра до Северозападна Европа. Но той не зарежда този товар и резервацията е отменена.\r\nBritish Heritage няма как да излезе от Ормузкия проток, през който преминава 1/3 от световния нефт, превозен по море, без да плава близо до бреговете на Иран, което го излага на голям риск.\r\nНапрежението между Иран и Великобритания може да остане високо, докато правните въпроси, свързани с ареста в Гибралтар, не бъдат изгладени. Решаването на въпроса може да отнеме месеци. ", "date": "2019.07.08", "title": "Британски танкер се крие в Персийския залив, за да се опази от Иран"}
{"url": "https://www.actualno.com/ruse/cenovchani-uchastvaha-v-praznika-na-hljaba-v-selo-resen-news_766538.html", "text": "    Представителна група от самодейци към НЧ „Христо Ботев“ в село Ценово се включи в Празника на хляба, който се проведе във великотърновското село Ресен. Фестивалът бе посветен на 145 г. от основаването на местното читалище. Независимо от голямата конкуренция безпристрастно жури под председателството на Дияна Джанзова присъди три сребърни медала на самодейците от Ценово.      „Наши представители участваха и в трите състезателни категории – автентичен фолклор, традиционни  обичаи и кулинария. Успяхме да спечелим не само публиката, но и журито с факта, че в нашата група се включиха представители от различни възрастови групи - от деца до пенсионери на преклонна възраст“, споделя председателят на пенсионерския клуб „Млади сърца“ Румяна Иванова. При автентичния фолклор детската група „Славейче“ с ръководител Полина Георгиева покори душите и сърцата на многобройната публика в салона на читалището. Повечето от децата се включиха и в пресъздаването на обичая „Жътва“. Впечатляваща се оказа конкуренцията в категорията „кулинария“. В специална зала експонатите на всяка от групите бяха подредени като на изложба. Майсторките на кулинарни вкусотии от Ценово представиха знаковата за този край баница макарина, подготвена от Марийка Младенова и Тодоринка Кръстева. „Всички, които успяха да я опитат, направо си облизаха пръстите. Участниците в журито също останаха силно впечатлени. Атрактивна се оказа двуетажната пита, замесена от Кунка Тончева. По време на дегустацията и от нея не остава и троха. Майсторките кулинарки от Ценово привлякоха публиката с дребни сладки, еклери, обреден хляб и кекс“, допълва разказа си Румяна Иванова.   ", "date": "2019.07.08", "title": "Ценовчани участваха в Празника на хляба в село Ресен"}
{"url": "https://www.actualno.com/society/koshlukov-predloji-apetiten-post-na-formalno-naj-golemija-si-sypernik-news_766492.html", "text": "    Създаване на нова дирекция в БНТ - това е едно от първите предложения на новия генерален директор на обществената телевизия .      Новата дирекция ще е \"Спорт\", а Кошлуков предлага неин шеф да бъде Сашо Йовков. Припомняме, че Йовков беше кандидат за поста на Кошлуков, но го подкрепиха само двама от петимата членове на СЕМ - другите застанаха зад Кошлуков.   В настоящата структура на БНТ спортните журналисти и специалисти са обособени в продуцентски център \"Спорт\", който е част от дирекция \"Информация\" и се ръководи от главен продуцент.   ", "date": "2019.07.08", "title": "Кошлуков предложи апетитен пост на формално най-големия си съперник"}
{"url": "https://www.actualno.com/health/40-ot-naselenieto-v-sveta-e-zasegnato-ot-alergii-news_766463.html", "text": "    8 юли е определен като Световен ден за борба с алергиите. Инициативата дава началото си през 2005 г. по идея на Световната организация за борба с алергиите. Целта е популяризиране на информацията за алергичните заболявания, с акцент върху необходимостта от профилактиката и превенцията им, съобщи Център за здраве и право.      Алергията е свръхреакция на организма към определено вещество, което в своята същност може да не е вредно. Веществата, които предизвикват алергични реакции се наричат алергени. Многообразието на алергените е огромно. На практика броят на веществата, които могат да предизвикат е неограничен. Добре известни са алергичните реакции към ужилване или ухапване от насекоми, алергии към храни, лекарства, полени, домашни любимци, козметика, плесени, акари и много други.   По данни на СЗО са на четвърто място сред хроничните заболявания в световен мащаб. Между 30 и 40% от населението е засегнато от проблема. През последните 20 години честотата им се е удвоила, отчитат експертите.\r\nСпоред официалната статистика около 300 милиона души по света страдат от бронхиална астма, а трима от всеки 10 души имат оплаквания, свързани с алергия. У нас от сенна хрема страдат около 700 000 души. В Европа пациентите с хронични алергии са 150 милиона. В България всеки трети има проблем, а очакванията са през 2025 година алергиите да засегнат 50% от населението.  Дали е възможно алергичният ринит да премине в астма може да прочетете в , а кои групи хора са най-уязвими от полените в  .  ", "date": "2019.07.08", "title": "40% от населението в света е засегнато от алергии"}
{"url": "https://www.actualno.com/showbusiness/alisija-podkrepi-izmamenata-ot-bojinov-biljana-dol-snimka-news_766466.html", "text": "    Валери Божинов и сръбската красавица Биляна Дол . От няколко дни те са изтрили общите си снимки в социалните мрежи, а 44-годишната брюнетка потвърди новината с публикация в Instagram.      Оказва се, че въпреки сериозната си връзка, нападателят не е оставил зад гърба си стария си начин на живот и е изневерявал, вероятно неведнъж, на половинката си. Въпреки това тя му пожела цялото щастие на света.\r\nБиляна написа прочувствено обяснение за раздялата, в което обясни, че е дала всичко от себе си, но той не успял да озапти нагона си. , написа сръбкинята.\r\nПод публикацията на сръбкинята обаче откриваме любопитен коментар на бившата на футболиста - попфолк певицата Алисия, която е написала \"Respect ❤️\" и е тагнала профила на Биляна.   Остава да разберем дали и другата бивша половинка на футболиста - Николета Лозанова ще подкрепи колежката си, за която се знае, че са в близки отношения. Двете дори бяха на обща почивка в Дубай, на която присъства и самият Божинов. ", "date": "2019.07.08", "title": "Алисия подкрепи измамената от Божинов Биляна Дол (СНИМКА)"}
{"url": "https://www.actualno.com/interview/d-r-simeon-madjarov-namordnikyt-ne-moje-da-reshi-vyprosa-s-agresijata-na-edno-kuche-news_766497.html", "text": "                ​Според мен най-редно е всички кучета да са на повод - без значение на килограми, агресивност, поведение и т.н. Ще обясня защо. Едно куче само по себе си може да бъде непредвидимо. И това е независимо от породата, независимо от големината и нрава му. Едно малко куче, което е под 5 килограма, може да бъде инициатор на ситуация, която може да бъде с много сериозни последствия. Например, говорим за стопанин на йоркширски териер​, който го е пуснал свободно някъде да се разхожда. В такава ситуация териерът е напълно възможно да провокира някое голямо куче наоколо, което по принцип не е агресивно. Като не давам дефиниция сега на това понятие. Та в тази ситуация кой е виновният: собственикът на , което дори е на повод, или този, който си е пуснал малкото куче, което отива и създава конфронтация. По-малките породи, дори да са агресивни, не могат да предизвикат кой-знае какви бели.     ​Знаете, кучетата нямат потни жлези и се охлаждат основно през устата, чрез дишането. Това не е много свързано с географските ширини. Кучетата могат да се задушат и заключени в колата на слънце. Така, че намордникът сам по себе си затруднява просто процеса на охлаждане. Това средство трябва да бъде използвано наистина внимателно и по предназначение. Има животни, които страдат от сърдечно-съдови заболявания като брахицефалните породи - мопсове, френски и английски булдог и т.н. Те по принцип си имат физиологично заложени затруднения с дишането. Та слагането на един такъв намордник допълнително ще влоши нещата за тях. Отделно сега е и топлото време като фактор. Намордникът по принцип може да се свали по всяко време. Само по себе си намордникът не е опасен. Със сигурност създава. Той го усеща като пречка. Той му пречи да диша, да си отваря устата. Все едно на нас, хората, да ни вържат устата, защото говорим.   ​Все още няма институция ли орган, който да определи дали едно куче е агресивно, или не. Все още никой не е наложил някакви рамки, критерии или определение за агресивно куче. Има породи, които са причислени към графа \"Агресивни\", защото по една или друга причина биват използвани за боеве и друг тип такива \"развлечения\". Такива породи по-лесно могат да бъдат приучени към озлобяване. Тези породи се считат за агресивни. Въпреки това такива породи, когато бъдат добре възпитани или отглеждани, те могат да бъдат дори дружелюбни.\r\nНа много места по света е практика, когато стопаните искат да отглеждат т.нар. \"агресивни породи\", да преминават определени курсове на обучение. От друга страна, е манталитетът на хората. Знаете, всеки казва, че неговото куче е най-доброто, най-красивото, най-неагресивното и т.н. Връщайки се на темата, намордникът абсолютно не може да реши въпроса с агресията на едно куче. Това е като да сложим лепенка на счупен крак. Толкова и намордникът решава проблемът. По-скоро стопанинът наистина сам трябва да си даде сметка доколко неговото куче е агресивно, доколко може да създава конфликтни ситуации с други кучета и хора. Оттам-насетне идва и поемането на отговорност за поведението на животното.   Има доста центрове, които се занимават точно с възпитание на кучетата. И  ако се предприема такава стъпка, добре е още в първите месеци новороденото куче да бъде обучавано. ​Както и при хората, в летните горещини за животните важат основни правила. Трябва да се избягват най-топлите часове на деня за разходка. Не трябва и движението да е много продължително, тъй като на животните им се играе, но те естествено не могат да преценят колко е топло и че не трябва да ходят по жегите. Особено кучета с черна и дълга козина много лесно могат да прегреят. При животните също се получават топлинни удари. Трябва да има достъп до прясна вода непрекъснато. Забелязва се как самото животно поради големите жеги намалява апетита. Наблюдава се това явление. Хората дори си мислят, че животното не иска да се храни вследствие на някакво заболяване, а всъщност това явление се обуславя до голяма степен от високите температури. Въобще, кучетата и котките трябва да са на хладно и проветриво място през периода на горещините.    ​При наличието на кърлеж и установяването му, най-важното е паразитът да се отстрани възможно най-бързо от животното. Кърлежът пренася редица заболявания и това става чрез кръвопиенето и слюнката му. Колкото по-скоро се реагира и се премахне кърлежът, толкова по-малка е вероятността той да пренесе някакво заболяване. Това е номер едно приоритет. След това ветеринар специалист трябва да премахне паразита. Това е така, защото има опасност да остане част от самия кърлеж в кожата на животното, което може да предизвика допълнителни инфекции.\r\nДа не забравяме за препаратите - те са за профилактика и превенция, но не са със 100% гаранция. ​ ​През летния сезон търсят нашия екип точно за обезпаразитявания и профилактични дейности като ваксинации и т.н. Искам да обърна внимание на осилите, които създават проблеми за кучетата най-често, тъй като се забиват в лапичките им.​ Тези специфични треви сега и през есента отключват проблеми и се налага почти непрекъснато да вадим осили от лапите или козината на кучетата.    Вижте, най-правилно е и най-редно е всяка година да се прави реваксинация с идеята организмът да изгражда нов имунен отговор срещу опасните заболявания. С времето имунната памет отслабва. Не можем да разчитаме на ваксинации, да речем до петата година, и след това да ги прекратим и да си кажем, че ето - кучето достатъчно дълго време е имало ваксини и сега изведнъж спираме. Сега, от друга страна, поради ред причини някои много възрастни животни ги пропускаме поради ред здравословни причини.\r\nНапример, имах случай с една много възрастна сиамка за ваксина. Обаче виждам в същото време, че животното има много сериозни заболявания. Предложих на стопаните, които все пак бяха с ограничен бюджет, вместо да правим поредната ваксинация, да пуснем едни диагностични изследвания и съответно взехме необходимите мерки за котката. Това в случая беше много по-важно и животорешаващо от поставянето на една ваксина на толкова възрастен екземпляр.   ", "date": "2019.07.08", "title": "Д-р Симеон Маджаров: Намордникът не може да реши въпроса с агресията на едно куче"}
{"url": "https://www.actualno.com/curious/bylgarin-stana-mistyr-gej-evropa-news_766501.html", "text": "    Българин е Мистър Гей Европа за 2019 година. 31-годишният Александър Петров отвя конкуренцията и взе титлата, пише в. \"България днес\".      Конкурсът се състоя по време на прайда в Кьолн, Германия, в събота.\r\nУчастниците в състезанието се подложиха на осем различни предизвикателства. Александър спечели четири от тях - предварително интервю, писмен тест, личен проект и фотогенично предизвикателство. Общият му резултат е 211 точки от 240 възможни. Вторият Матиас де Роувър събра едва 198 точки.\r\nАлександър е завършил икономика. Учил е философия и психология. Работи в областта на хазарта.   \"Не съм имал най-доброто детство - разкрива новият Мистър Гей Европа. - Израснах в бедно семейство. Имах осакатяваща социална тревожност, отрицателно самочувствие. Като дете бях с наднормено тегло. В гимназията ме наричаха Грозното патенце. Мразех себе си\", връща лентата назад Александър.\r\nНовият Мистър Гей Европа разбира, че се привлича от същия пол, докато гледа предаването в дома си. Вдъхновява се от един от участниците в шоуто, който е гей дизайнер.     Петров има сериозна връзка от дълги години. Двамата с партньора му не се крият и се борят за каузата си.\r\n\"Исках да стана г-н Гей Европа, защото искам да бъда модел за подражание за млади гей момчета, които се борят да се обичат. Защото всички ние имаме способността и нуждата да обичаме, да се чувстваме привлекателни и да живеем автентичен живот, който се корени в доброта, съпричастност и братство\", признава още новият носител на короната Мистър Гей Европа. ", "date": "2019.07.08", "title": "Българин стана Мистър Гей Европа"}
{"url": "https://www.actualno.com/asia/moskva-shte-spasjava-sdelkata-s-iran-na-fona-na-jadrenata-zaplaha-news_766447.html", "text": "    Русия е обезпокоена от плановете на за нарушаване на ограничението за обогатяване на уран, поставено от ядрената сделка за 2015 г. и ще се стреми към дипломатически усилия за спасяване на пакта, заяви говорителят на Кремъл Дмитрий Песков.      \"Ситуацията разбира се, е обезпокоителна\", каза Песков пред журналисти. \"Русия се стреми да продължи диалога и усилията на дипломатическия фронт. Ние все още подкрепяме СВПД (ядреното споразумение).\"   Той каза, че посланието на Иран е една от \"последиците\" от излизането на САЩ от важната сделка, предаде БГНЕС.\r\n\"Русия и президентът Владимир Путин предупредиха за последствията, които ще настъпят, след като една от страните реши да прекрати задълженията си и да излезе от сделката\", каза Песков.  Техеран съобщи в неделя, че ще приложи нарушението на тавана за \"след няколко часа\". Първо, той обяви намерението си да направи това през май, година след като САЩ едностранно се отказаха от многостранната сделка.\r\nЕвропейските страни, подписали пакта, призоваха Техеран да спре напредъка си към нарушението на урановия праг. Но Иран заяви, че е изгубил търпение след повторното въвеждане на санкции от Вашингтон.   В Неделя Иран заплаши също да изостави по-нататъшните ангажименти по сделката за 60 дни.     ", "date": "2019.07.08", "title": "Москва ще спасява сделката с Иран на фона на ядрената заплаха "}
{"url": "https://www.actualno.com/varna/varnenski-medici-se-stjagat-za-poreden-protest-news_766441.html", "text": "    На 10 юли от 18 часа на площад \"Св. Св. Кирил и Методий\" в морската ни столица ще се проведе протест на медицински сестри, които настояват за достойно заплащане и по-добри условия на труд. Във Варна вече има залепени плакати за събитието. Организаторите на протеста приканват варненци и гости на града да се включат и да ги подкрепят.       \"Това, което се случва в здравеопазването, засяга не само медицинските работници, но и всички нас, като граждани и пациенти. Нямаме право да стоим безучастни пред борбата за достойно заплащане и условия на труд на хората, от които зависи този толкова важен сектор. Затова призоваваме всички граждани, работници от други сектори и пациенти, да се присъединят към протеста и да покажат солидарност с борбата на медицинските сестри\" Това е поредният протест на медиците, които настояват също така и за еднаква основна заплата за всички, независимо от местоработата или собствеността на болницата. Според тях възнагражданието трявба да е в размер на две минимални работни заплати за страната. Те настояват и за допълнителни възнаграждения, промени в заплащането на нощния труд; без търговски дружества в здравеопазването и др.    ", "date": "2019.07.08", "title": "Варненски медици се стягат за пореден протест"}
{"url": "https://www.actualno.com/vidin/polezni-trikove-za-borba-s-komarite-news_766488.html", "text": "    Като дойде лятото и освен хубавите ваканционни дни, идва и . Тази година той се оказа доста сериозен, особено в крайдунавските общини. за борба срещу комарите, може би, ще намалят популацията им тази година.      Експертите приканват , за за да се предпазят от ухапвания, както и да се обличат в по-светли дрехи. Но не звучи никак успокоително, че при . При останалите 20% от пациентите тя протича като летен грип.\r\nПоради това, ако имате притеснения след ухапването от комари, че отокът ви е голям, зачервяването е по-силно от обикновено, потърсете алерголог, личния ви лекар или ЦСМП. Безбройни са и бабините рецепти, които се ползват от столетия – пастата за зъби, пчелния мед или натриване с кората на банан.\r\nЕтерични масла от мента, чаено дърво, евкалипт, индийско орехче и тимол са подходящи за успокояване на сърбежа, но трябва да се използват само продукти, одобрени за употреба върху кожата и в умерени количества.  Амонякът е активната съставка в доста продукти срещу ухапвания от насекоми. Той има ефективни антибиотични свойства, които намаляват подуването. Малко количество от него се смесва с вода и се разтрива върху кожата, въпреки че миризмата му не е много приятна.\r\nСода за хляб - трябва да се смеси с малко вода и се намазва върху мястото на ухапването. След това се оставя да постои известно време за по-добър ефект.\r\nЛимонов сок или натриване с резенче лимон -той е натурално средство, което помага за облекчаване на сърбежа при ухапване.    Всяка уважаваща себе си домакиня винаги има аспирин у дома си. Аспиринът може да помогне като се раздроби и се приложи локално. Препоръчва се хапчето да се стрие с лъжица и да се добави вода, за да се образува кремообразна консистенция, която след това се прилага върху кожата.\r\nДнес ще започне планирано е от Козлодуй. Ще бъдат обхванати населените места  в близост - Хърлец, Гложене, Бутан и Крива бара.\r\nОбработката ще се извърши  върху по-голяма част от растителността, с цел повишаване попадането на препарата върху възрастните форми на комарите и така да се прекрати жизненият им цикъл.\r\nСъгласно чл. 4, ал. 1, т. 1 от Наредба № 13 от 26.08.2016 г. за мерките за опазването на пчелите и пчелните семейства от отравяне и начините за провеждане на растителнозащитни, дезинфекционни и дезинсекционни дейности, авиационното третиране ще се осъществи от изгрев слънце до 10:00 часа.\r\nВъв Видин и населените места по поречието на река Дунав на 4 юли вечерта бе направена последната имагоцидна обработка срещу комари за тази седмица. При благоприятни метеорологични условия, до края на месец юли, , както и две дезинсекции и дезинфекции на детските площадки във Видин.   „В Оряхово е извършено наземно третиране 2 пъти\", каза кметът Росен Добрев. Очакваме новата седмица да се извърши и в нашата община авиационно третиране.\" . Въпреки че се извършват обработки на града и околните села, проблемът с комарите не е решен. Местното население се опитва  да се справи с популацията и започват да пръскат с препарати около домовете си и общите площи.\r\nЕто за какво апелира един от жителите на града Илин Димитров. „Молбата ми към вас е, , да вземе препарат и да отдели 15 минути като третира зелените площи около блока, къщата или гаража си. По този начин успях тази година да се спася от кърлежите и системата показа, че работи. . Ще ви бъда искрено благодарен, ако се присъедините към действията ми!”, написа мъжът в  социалната мрежа фб .\r\nОт Регионалната здравна инспекция във Враца успокоиха гражданите,че във Тези мероприятия са започнали още през пролетта и ще продължат, в зависимост от атмосферните условия, до късна есен.\r\n„Повишена е полулацията на комари в  общините  Козлодуй, Бяла Слатина и Хайредин”, каза инспектор Иван Борисов от РЗИ Враца. „ Имаме 3 сигнала за повишена численост  в тези общини. Няма опасност за населението на област Враца. Няма регистрирано заразно заболяване, причинено от ухапван е на комари”, уточни Борисов. ", "date": "2019.07.08", "title": "Полезни трикове за борба с комарите"}
{"url": "https://www.actualno.com/cars/ruskata-luksozna-limuzina-se-okaza-po-skypa-ot-maybach-news_766458.html", "text": "    Цената на новата руска лимузина Aurus Senat L700 ще бъде около 18 млн. рубли (малко над 250 000 евро), съобщи министърът на промишлеността и търговията на Русия - Денис Мантуров, цитиран от агенция Reuters. Точната цена ще стане известна при откриването на първия шоу-рум на новата марка в Москва през август.      \"Все пак става дума за продукт, който се прави почти изцяло на ръка и излиза в малък тираж, така че е нормално цената да бъде доста висока. Очакваме, че през тази година ще бъдат продадени не повече от 6 автомобила\", обясни Мантуров.   Цената от 250 000 евро позиционира Aurus Senat L700 над Mercedes-Maybach S 650, който започва от 210 000 евро. В същото време руската лимузина ще бъде по-евтина от Bentley Mulsanne, което се продава за 21,5 млн. рубли (299 000 евро).\r\nСпоред Мантуров, първите купувачи на Auris ще станат клиенти от Обединените Арабски Емирства. За това ще помогне арабският фонд Tawazun, който през февруари тази година купи 36% от руската компания.  В момента гамата на Aurus вкючва седанът Senat S600, лимузината Senat L700, миниванът Arsenal и параден кабриолет, построен за участие в церемониални чествания. Той също е построен на базата на Senat, а до края на годината марката трябва да предложи и всъдеход под името Komendant. ", "date": "2019.07.08", "title": "Руската луксозна лимузина се оказа по-скъпа от Maybach"}
{"url": "https://www.actualno.com/crime/razsledvat-dvama-nashi-generali-zaradi-prodavane-na-tajni-na-nato-i-es-news_766361.html", "text": "     Военната прокуратура в София е започнала досъдебно производство срещу двама генерали, ръководители на служба \"Военна информация\" в Министерството на отбраната (МО) . Производството е стартирано след намеса на ДАНС.      Става въпрос за случаи на достъп до информация, класифицирана като държавна тайна с ниво на класификация \"Секретно\" и \"Строго секретно\" в нарушение на Закона за защита на  класифицираната информация. В информацията за старта на производството се посочва, че са издадени 504 такива разрешителни за 3 години - 01.04.2016 година – 01.05.2019 година. Същите разрешения, издадени от некомпетентен орган, са довели до издаване на сертификати за достъп до класифицирана информация /КИ/ на НАТО и ЕС.   За посочения период, двама души са ръководили \"Военна информация\". Първият е бригаден генерал Светослав Даскалов , а вторият е бригаден генерал Пламен Ангелов , който и в момента е начело на службата. Даскалов е начело на \"Военна информация\" до 21 май, 2018 година.\r\nСпоред ДАНС, и двамата директори на службата за сигурност не са изпълнили задълженията си по служба, регламентирани в чл. 24 ал.1 от Закона за военното разузнаване по ръководство, организиране и контролиране на дейностите по защита на класифицираната информация и са допуснали служителите по сигурността на информацията в подопечната им служба да издават разрешения за достъп за нива на класификация, които нямали право да издават, тъй като е изключително правомощие на директора на служба \"Военна информация\".  Всъщност, срещу двамата вече има обвинения, като те са повдигнати в края на месец май. Генералите са с мярка \"подписка\", а обвинението е по чл. 387, ал. 1, което е за превишаване с власт по служба и се наказва с до 3 години затвор. Интересното е, че чак на следващия ден е дадено предложение на Ангелов да му се ограничи достъпът до класифицирана информация .\r\nВ хода на разследването се събират доказателства и за извършени злоупотреби с финансови средства и нарушения на Закона за обществените поръчки в служба \"Военна информация\". Информация за това се съдържа отново в сигнали на ДАНС, оправени до прокуратурата. Военната прокуратура е възложила на АДФИ извършване на финансова инспекция, резултатите от която се очакват.    ", "date": "2019.07.08", "title": "Разследват двама наши генерали заради продаване на тайни на НАТО и ЕС"}
{"url": "https://www.actualno.com/crime/subaru-se-vrjaza-v-magazin-kraj-kocherinovo-spored-sobstvenika-otkradnato-snimki-news_766380.html", "text": "    Лек автомобил „Субару“ се вряза в магазин за хранителни стоки в село Пороминово, община Кочериново, област Кюстендилска. Собственикът й казал, че е откраднат, предаде БГНЕС.         Инцидентът станал в 3 ч. след полунощ в неделя на главната улица в селото. На \"У\"-образно кръстовище, вместо да завие наляво, лекият автомобил се качил на тротоара, съборил маси и чадър, след което се врязал в стената на магазина.\r\nСобственикът на магазина пристигнал 10 мин. след удара, в колата нямало водач, тя била заседнала в чадъра.   „Знаехме на кого е колата, човекът спеше, едвам го събудихме, вечерта беше на бира на масите пред магазина“, каза пред БГНЕС собственичката на магазина за хранителни стоки.\r\nСпоред нея не може човек, блъснал колата си преди 10 минути, да заспи толкова бързо. Собственикът на колата, който е от София и живее в наследствена къща, се сетил, че вечерта оставил ключовете в автомобила.       Младежи разказали, че след полунощ видели на няколко пъти автомобилът да минава през селото, но бил управляван от пълен и плешив мъж. Собственикът на автомобила е слаб. Взета му е проба за алкохол, по неофициална информация дрегерът е показал 1.3 съдържание на алкохол в издишваният въздух.\r\nСтената на магазина, от която имало избити тухли, вчера бе измазана, деформирана е решетъчната врата към търговския обект.\r\nЛекият автомобил, изоставен на 20 м. от магазина е обработен за отпечатъци. Работата по случая продължава в РУП-Рила, уведомен е дежурен прокурор, съобщиха от пресцентъра на ОДВНР-Кюстендил.    ", "date": "2019.07.08", "title": "\"Субару\" се вряза в магазин край Кочериново, според собственика - откраднато (СНИМКИ)"}
{"url": "https://www.actualno.com/smolyan/shefka-v-lev-ins-si-kupi-hotel-news_766453.html", "text": "    Ива Павлова от застрахователната компания \"Лев Инс \" се сдоби с хотел в родопското село Момчиловци . Тя е вече собственик на имота чрез едноличната си фирма \"АС БГ\" ЕООД – София.      Сградата, наречена \"Почивен дом\", е със застроена площ 186 кв. метра и имот около него с площ 576 квадрата. Тя е била обявена на публична продан от Националната агенция за приходите заради непогасени задължения към община Смолян на предишния собственик \"Лев Истейт\" ООД. Началната тръжна цена на обекта е била 180 000 лв .\r\n\"Това е бивш хотел в Момчиловци от веригата \"Интерхотел\". Работеше много успешно във времето, когато селото ни беше лидер в селския туризъм на региона. Навремето беше единственият хотел със сауна. Има много хубава механа. Хотелът не функционира отпреди около осем години. Купувачите са представители на \"Лев Инс\", но за да заработи, е нужен сериозен ремонт и аз се надявам да го направят в най-скоро време\", каза кметицата на Момчиловци Сийка Суркова.  Новият собственик на хотела - дружеството на Павлова \"АС БГ\", притежава 14,75% от акциите на ЗК \"Лев Инс\" АД. Самата тя е член на Надзорния му съвет. Двете дружества са на един и същ адрес в София - бул. \"Черни връх\" 51Д.\r\nСправка в Търговския регистър сочи, че и предишният собственик на имота е свързан с тази застрахователна компания и с Павлова.\r\nСъдружници в \"Лев Истейт\" са няколко фирми и физически лица. С най-голям дял в капитала на ООД-то е \"Екотур\" ООД, което до 2008 г.е било еднолична собственост на Ива Павлова, а сега съдружници в него са тя и Хени Овадиа от Израел.    Павлова е и едноличен собственик на другия съдружник \"Пела\" ЕООД. Останалите съдружници са: \"Атлас\" ЕООД на Мануил Сираков; \"Лева Груп\" ЕООД – еднолична собственост на \"Лев Корпорация\" АД; Франко Маркио, Теменужка Асенова и Хаим Овадиа.\r\nМедийни публикации в централни издания свързват Ива Павлова с като жената, която е негова приятелка и дясната му ръка. Петров бе арестуван на 10 февруари 2010 г. в дома му. Прокуратурата го обвини за лидер на престъпна група за рекет и проституция. . Осем години по-късно, след  множетво скандали, обрати и произшествия, съдебната сага приключи с оправдание на Алексей Петров по всички обвинения. ", "date": "2019.07.08", "title": "Шефка в „Лев Инс“ си купи хотел"}
{"url": "https://www.actualno.com/europe/boeing-737-kacna-avarijno-v-moskva-news_766471.html", "text": "    Самолет Boeing 737 на авиокомпания Utair се приземи аварийно на московското летище „Внуково”. След излитането си по маршрута Москва-Берлин се е задействал датчикът за неизправност в климатичната инсталация. Поради създадените командирът на полета е взел решение да върне самолета обратно, предаде БГНЕС.      От авиокомпанията информират, че екипажът бързо е направил преценка на създалата се ситуация и е действал професионално.   При аварийното кацане няма пострадали пътници.\r\nВ този материал може да научите защо стотици пилоти подадоха иск срещу .    ", "date": "2019.07.08", "title": "Boeing 737 кацна аварийно в Москва"}
{"url": "https://www.actualno.com/curious/zashto-izneverjavat-myjete-ot-razlichnite-zodii-news_766417.html", "text": "    Изневярата е ужасен момент за една връзка. Ако един мъж изневери на жената до себе си, това може да доведе до края на връзката, много сълзи и болка.      За изневярата, обаче, трябват двама души. Ако един мъж е решил да изневери, то това е защото нещо го е провокирало. Но какво? Оказва се, че играе огромна роля щом стане въпрос за изневяра.   Мъжете от различните зодии имат различна причина да изневерят. Ето каква е тя и как да разберете дали Вашият мъж би Ви изневерил и защо: 1. Овен - Няма да ви лъжем, тези мъже дори нямат нужда от конкретна причина. Набележат ли кого искат, трябва да го получат на всяка цена. В този момент те забравят всичко останало. За да избегнете това, вкарайте разнообразие във връзката ви. Не позволявайте рутината и скуката да се настанят помежду Ви.   2. Телец - Те биха направили това единствено и само, ако половинката им не е достатъчно отдадена. Ако не им дава достатъчно подкрепа и любов, те биха изневерили.Те обичат семейството и биха изневерили само ако имат много сериозна причина.     3. Близнаци - Не вярвайте на тези хора, ако Ви кажат, че не биха изневерили. Те флиртуват постоянно и няма никакъв проблем невинния флирт да се превърне в нещо повече. Те просто не се усещат и реагират импулсивно, след което мислят.     4. Рак - Те търсят истинска и силна любов, хармония и спокойствие. Искат да знаят, че половинката им ги обича истински. Те са напълно отдадени на любовта. Биха изневерили единствено и само, ако връзката отслабне и не са сигурни в чувствата на половинката си.  ", "date": "2019.07.08", "title": "Защо изневеряват мъжете от различните зодии"}
{"url": "https://www.actualno.com/bgfootball/ganchev-razkri-kakvo-sa-se-dogovorili-s-domuschiev-i-bojkov-na-sreshtata-s-bojko-borisov-news_766413.html", "text": "    Собственикът на Гриша Ганчев даде кратко изявление след срещата между него, премиера Бойко Борисов, както и босовете на Левски и Лудогорец - Васил Божков и Георги Домусчиев.      Всички те се срещнаха в Министерски съвет, където обсъдиха феърплея в българския футбол.   По-рано се появи информация, че срещата ще се проведе преди старта на сезон 2019/20 в Първа лига, който е този петък. Борисов лично се е заел с това босовете на клубовете да гарантират феърплей и първенството ни да не бъде помрачавано със скандал в самото си начало.    ", "date": "2019.07.08", "title": "Ганчев разкри какво са се договорили с Домусчиев и Божков на срещата с Бойко Борисов"}
{"url": "https://www.actualno.com/curious/dvojkite-zodii-koito-syzdavat-naj-zdravite-vryzki-news_766415.html", "text": "    Любовта понякога може да бъде наистина много сложна и трудна. При някои дойки просто не се получава и доста често това е повлияно от техния зодиакален знак.      Има обаче няколко двойки , при които любовта винаги е хармонична и истинска. Тези хора обикновено успяват да създадат здрава връзка помежду си и се радват на семейно щастие.     - Приличат си по наистина много неща и точно това ги събира. Те обичат приключенията и искат половинката им също да търси новото и различното. Тези две зодии могат да комуникират много добре и се разбират перфектно. Щастливи са заедно, защото имат еднакви интереси и разбирания за света. Не ограничават свободата си, а се подтикват да дават най-доброто от себе си в отношенията си и извън тях.    - Тези два зодиакални знака са коренно различни. Те могат да бъдат щастливи заедно, защото слабите места на единия, са силните на другия. Точно това ги прави силни заедно и ги събира. Те се подкрепят и намират утеха един в друг. Те се балансират напълно и създават хармонична, щастлива връзка.    - Те се разбират просто перфектно. Двойката, която всеки иска да покани на партито си. Тези хора могат да говорят толкова много, на всякакви теми. Всъщност те много си приличат и това ги събира. Тези два зодиакални знака ценят своята независимост и не навлизат в личното пространство на половинката си. Това ги прави щастливи заедно. Събират ги множеството прилики помежду им.      ", "date": "2019.07.08", "title": "Двойките зодии, които създават най-здравите връзки"}
{"url": "https://www.actualno.com/pleven/knsb-sivata-ikonomika-u-nas-proizvejda-23-mlrd-lv-neoblojeni-s-danyci-i-osigurovki-news_766449.html", "text": "    „По данни на Асоциацията на индустриалния капитал около 21 на сто от може да бъде квалифицирана като сива. Този процент е дял от брутния вътрешен продукт /БВП/. Той означава, че над 23 млрд. лв. от недекларирани дейности се случват „на сиво“ и по никакъв начин не стигат до облагане с осигуровки и с данъци. Това е една пета от целия ни БВП.“      Това заяви днес в Плевен президентът на КНСБ Пламен Димитров. Заедно с него в града дойдоха лидери на няколко синдикални федерации и национални секретари на КНСБ. Повод за посещението им беше започналата преди няколко седмици кампания на Независимите синдикати „Сивото убива!“, която ще бъде представена в цялата страна.\r\n„Този „сив“ капитал генерира огромни „сиви“ обороти, „сиви“ потоци, които определят възможността да се плаща на „сиво“ и на „черно“. След това се появява явлението „недеклариран труд“, „сива заетост“, наемане без договори и др.“, допълни Пламен Димитров.\r\nТой съобщи още, че недекларираната заетост в България е около 16 на сто от общата. Тя е по-ниска от някои държави в Източна Европа – в Полша е 38 на сто, в Румъния е около 29 на сто, в Словакия е около 16,7 на сто, а средно за ЕС тя е 11 на сто.  „Усилията, които всички ние полагаме за изсветляване на сивия сектор в икономиката, дават известен резултат. Той обаче не е толкова, колкото ни се иска. В Плевен най-много нарушения по трудови правоотношения, констатирани от Инспекцията по труда през миналата година, са в сектора „строителство на съоръжения“ – 90 случая. Градът е на второ място – след София, по брой на нарушенията в този сектор“, съобщи още Пламен Димитров.\r\n„За нас барометър за сивата икономика са сигналите, които гражданите подават – допълни Борис Петков, директор на плевенската Инспекция по труда. – За цялата система на Главна инспекция по труда постъпват годишно около 12 000 сигнала. При нас в Плевен те са около 350-360 сигнала на година. За полугодието на 2019 г. имаме постъпили 170 сигнала. Те са свързани предимно с неполучени трудови възнаграждения, със „заплати в плик“ или със сключени договори за четиричасов ден, а работа на пълно работно време. Тези изкривявания на нормалната икономика са в ущърб както на работещите, така и на цялото общество.“ ", "date": "2019.07.08", "title": "КНСБ: Сивата икономика у нас „произвежда“ 23 млрд. лв., необложени с данъци и осигуровки"}
{"url": "https://www.actualno.com/analysis/moje-li-novata-vlast-v-gyrcija-da-izlekuva-starite-rani-news_766427.html", "text": "    След новоизбраният премиер на Гърция Кириакос Мицотакис трябва да действа бързо, за да реши дълготрайните икономически проблеми на страната си, пише Bloomberg.      Облягайки се на солидното парламентарно мнозинство, бившият банкер и консултант по управлението ще трябва да вземе обещаните мерки, свързани с държавните финанси, проблемните заеми и осакатяващата бюрокрация, докато работи в среда на строги фискални ограничения, наложени от кредиторите.   Въпреки че наследява възстановяваща се икономика и повишаващ се фондов пазар, Мицотакис трябва да гарантира, че Гърция може да привлече инвестициите, от които отчаяно се нуждае, и да създаде работни места, докато страната се измъква от финансова криза, продължаваща повече от десетилетие и .\r\nЛидерът на \"Нова демокрация\" показа, че осъзнава тежката отговорност, с която трябва да се справя. Икономиката на Гърция нарасна с 1,9% през 2018 г., а очакваният растеж през тази година е около 2%.  След победата на Мицотакис на евроизборите, общият индекс на Атинската фондова борса нарасна с повече от 20%, а доходността по 10-годишните облигации спадна до рекордно ниски нива. За да се възползва от тази инерция, Гърция планира нова продажба на облигации до края на месеца, в опит да си осигури устойчив достъп до финансовите пазари, загубен през 2010 г.  ", "date": "2019.07.08", "title": "Може ли новата власт в Гърция да излекува старите ѝ рани?"}
{"url": "https://www.actualno.com/crime/napadnaha-57-godishen-kustendilec-otneha-mu-5000-lv-news_766421.html", "text": "    Вчера 57-годишен мъж е заявил, че малко преди 8.00 часа е нападнат от двама неизвестни и му е отнета сумата от 5000 лв. и мобилен телефон. Удар в лицето е нанесен и на 27-годишния мъж, с когото били на улицата. Инцидентът е възникнал на кръстовището на ул. „Антим Първи“ и ул.“Даскал Дамаскин“. По случая е започнато досъдебно производство, уведомен е дежурен прокурор.      В края на миналата седмица пък е заявена кражба от частен имот в с. Раненци на ударна пробивна машина, перфоратор и бидон. По случая е започнато досъдебно производство в РУ Кюстендил.   В петък срещу събота през нощта е запален лек автомобил БМВ в Дупница, автомобилът е бил на паркинг в ж.к. „Велчова завера“, пожарът е нанесъл щети по предната част на паркиран наблизо  „Форд“. Причините за възникване на пожара изяснява РУ Дупница, започнато е досъдебно производство, уведомен е дежурен прокурор, предадоха от ОДМВР - Кюстендил за кореспондент на . ", "date": "2019.07.08", "title": "Нападнаха 57-годишен кюстендилец, отнеха му 5000 лв."}
{"url": "https://www.actualno.com/politics/rumen-petkov-borisov-trygna-kym-10-noemvri-news_766487.html", "text": "     Борисов практически обяви оттеглянето си. Това се посочва в позиция на лидера на АБВ Румен Петков, разпространена от пресцентъра на партията.        \"Късният Борисов все повече заприличва на късния Живков. Широко известно е, че през ’85 година Политбюро и ЦК на БКП се занимаваха с проблемите на българския футбол. Днес Борисов постъпи по-вулгарно от всякога. Извика , с което или каза, че само те се занимават с корупция във футбола, или казва, че другите футболни клубове не съществуват и това са хората, с които се решава кой и как ще става шампион. В това му арогантно поведение се надминават и „най-смелите“ решения на ЦК на БКП, свързани с българския футбол. Остава да преименува някои отбори и да накаже някои треньори. Тогава поне футболните клубове бяха държавна собственост, днес – акционерни дружества. И къде е мястото на българския министър-председател в отношенията с търговските вериги във футбола.   Ако знаем, че има такъв тип интервенция върху съдиите, къде са правораздавателните и правоохранителните органи. И защо се демонстрира такъв цинизъм на гърба на най-популярния спорт, като се привикват шефа на Футболния съюз, ключови институции за правоохраната и правораздаването и босовете на три от клубовете. Това е обидно за тях, обидно е за футбола, но преди всичко, обидно за нас, хората, които обичаме спорта. Този цинизъм, тази вулгарност трябва да срещнат най-после сериозен отпор в българското общество\", пише Румен Петков.\r\n\"Напред към 10 ноември! Във футбола, обществото и държавата!\", се посочва още в позицията на лидера на АБВ.   ", "date": "2019.07.08", "title": "Румен Петков: Борисов тръгна към 10 ноември"}
{"url": "https://www.actualno.com/analysis/the-national-interest-rusija-shte-syzdade-genetichno-pravilni-vojnici-news_766376.html", "text": "    Искате да станете командир в руските десантни или танкови войски? Тогава трябва да се убедите, че притежавате правилните гени. В войниците ще се разпределят в различните видове войски въз основа на техните \"генетични паспорти.\"      \"Проектът е научно фундаментален. Неговата същност е да се открият такива генетични предразположености у военнослужещите, които да им позволят да се ориентират правилно към военните специалности, т.е. пълноценно да използват онези преимущества, които дава генетичната предразположеност\", разказва началникът на Руската академия на науките Александър Сергеев за ТАСС.   Постиженията в областта на медицинските технологии превърнаха генетичното изследване в стандартна медицинска процедура. То позволява да се изясни риска от развитието на генетични и други заболявания. Бременните могат да преминат генетично изследване, за да се изясни дали плодът има генетични аномалии.\r\nНо президентът Владимир Путин се отнася с голям ентусиазъм към постиженията в областта на генетиката.  През март той подписа указ, който предвижда \"осъществяването на генетична паспортизация на населението с отчитането на правовите основи на защитата на личните данни за персоналния геном на човека и формирането на генетичен профил на населението.\" Според официалната версия това се прави с цел защита на населението на Русия от химични и биологични атаки, а така също и за защита на генетичното наследства на Русия от западни шпиони и диверсанти.\r\nУказът обаче предизвика опасения, че Русия постепенно се движи към създаването на евгеническа програма, както в нацистките времена, в рамките, на която ще се предпочитат определени групи, например руснаци със славянски произход.\r\nВъв всеки случай има намерение да използва постиженията на генетиката, за да анализира най-непредсказуемото от човешките качества - реакцията му в бой- \"Проектът се заключава не само в оценката на физиологичното състояние на човека, но и в работата по прогнозирането на поведението на хората при възникването на опасни, стресови ситуации, които пряко са свързани с военната професия\", обясни още Сергеев. Способността да се игнорират стресовите ситуации, устойчивостта, работоспособността и способността в условията на стрес да се извършват ментални и физически операции - всичко това в перспектива може да попадне в генетичния паспорт на военнослужещия.       Планирано е генетично профилиране да преминат не само военнослужещи. През декември 2018 година друг учен обяви, че генетично изследване ще преминават и космонавтите.\r\nТрябва да се отбележи, че тестване под един или друг вид се прилага в армиите на много държави. Например, тест по професионална подготовка за постъпващи на военна служба в армията на САЩ се прави, за да се определи дали даден човек е подходящ и може ли да заема определени длъжности. В американската армия ползват ДНК данни на войниците в процеса на опознаване на загинали в бой. Здравният отдел към министерство на отбраната на САЩ съобщи за National Interest , че не прилага генетични тестове за разпределянето на хората по видове войски.\r\nТова не е учудващо, тъй като подобен вид тестиране ще предизвика опасения за защитата на личните данни и расовото профилиране. Това е въпрос за защитата на гражданските права, който едва ли ще стане причина за обществено недоволство в авторитарно общество, като в Русия.\r\nГлавният въпрос е в това дали действително армията е способна да реши какъв трябва да стане човек - пилот, пехотинец или готвач - въз основа на неговия генетичен профил.        ", "date": "2019.07.08", "title": "The National Interest: Русия ще създаде генетично правилни войници?"}
{"url": "https://www.actualno.com/america/kletki-i-bolesti-v-centrovete-za-migranti-v-sasht-news_766438.html", "text": "    Ръководителката на ООН по правата на човека заяви, че е \"дълбоко шокирана\" от условията, при които и бежанците се държат в центровете за задържане в САЩ, след съобщения за тежка пренаселеност и клетки, в които се разпространяват болести.      \"Като педиатър, но и като майка и бивш държавен глава, аз съм дълбоко шокирана, че децата са принудени да спят на пода в пренаселени съоръжения, без достъп до подходящо здравеопазване или храна, при лоши санитарни условия\", каза Мишел Бачелет, върховен комисар на ООН по правата на човека, предаде БГНЕС.   По-рано американският президент Доналд Тръмп заяви, че центровете за задържане на мигранти, които бяха критикувани за пренаселеност и лоши условия, ще бъдат отворени за посещения на журналисти. Вижте впечатленията от видяното в  ", "date": "2019.07.08", "title": "Клетки и болести в центровете за мигранти в САЩ "}
{"url": "https://www.actualno.com/analysis/ima-li-kremyl-motivacija-da-se-promeni-news_766267.html", "text": "    Кремъл няма мотивация да се променя, пише руският вестник „Новая газета“ в материал, представен без редакторска намеса.      Останкинската окръжна прокуратура в Москва призна, че е имало нарушения в действията на полицията по време на шествието в подкрепа на на 12 юни. По-специално, загрижеността на прокурорите е причинила неоправдано жестоко задържане на непълнолетно лице. Законосъобразността на действията на силите за сигурност срещу протестиращите в момента се проверяват в следствената комисия.   Почти едновременно съдът в Екатеринбург за първи път оправдава един от защитниците на обществения парк Дмитрий Молодцов, обвинен в нарушаване на правилата на събиране на хора (чл. 20.2, част 5 от Административния кодекс). Видеоклипът служи като доказателство за невинността на Молодцов, от който е ясно: той е минавал покрай митинга, спрял да гледа, отишъл при протестиращите, след което бил задържан.\r\nХуманизмът на прокуратурата и на съда, който, противно на всички очаквания, стигна до защитата на правата на гражданите, провокира разговори за ново \"размразяване\". Думите за което - отчасти на шега, и отчасти сериозно - се появяват в социалните мрежи всеки път, когато властите правят нещо, което не е съвсем човекоядно.  Ако погледнете, „размразяването“ е една от най-тъмните концепции на руската политическа история.\r\nСлед смъртта на кървавия тиранин, който управлявал десетилетия, страната беше толкова изтощена, че властите трябваше да дадат шанс на хората да си поемат дъх. Но размразяването никога не рискува да стане истински извор и за краткосрочното затопляне на политическата атмосфера дойдоха нови студове. Климатът остана арктически, защото съветското правителство до средата на 80-те години нямаше сериозни причини за промяна, допълва агенция Фокус.\r\nИ днес в дежурната шега, например, след законодателното разрешение на гражданите да събират мъртва дървесина, е имало размразяване, има малко повече смисъл, отколкото може да изглежда на пръв поглед. На хората е ясно, че дори полезните мерки на властите (които, разбира се, не са за отсечени дървета), се изправят срещу „цялата система”. Така че козметичните мерки като частична декриминализация на член 282 от Наказателния кодекс не допринасят за реални промени.        показа, че властите се интересуват от определен диалог с обществото. Но само в отделни случаи, които не променят цялата картина.\r\nИ в никакъв случай не се поставя под въпрос аксиомата, че страната се движи по единствения правилен курс под ръководството на незаменими професионалисти. Досега реформата в законодателството за борба с наркотиците, която позволява без никакви затруднения, да се подхвърлят „доказателства“, беше сведена до уволнението на няколко полицейски генерали. В същото време, „Новая газета“ и изданието „Проект“, които възстановиха хронологията на освобождаването на Голунов, доказват доста убедително: генералите бяха наказани не толкова заради произвол, колкото за заблуждаване на политическото ръководство на страната относно доказателствата по делото на журналиста.\r\nТезата, че пропастта между властите и реалността нараства, се потвърждава от начина, по който започна предизборната кампания. Политическите технолози в Кремъл я провеждат по традиционни методи: сякаш подкрепата на вертикалната власт е на нивото от 2007 г. и в страната няма особени икономически проблеми. Гигантската пропаст, цял каньон, може да бъде намерен в последната статия на Дмитрий Медведев за актуализирането на „Единна Русия“, където има модни думи от неговото президентство, като хаштаг, но няма и дума за реалните проблеми на партийната система.\r\nКакто в съветските времена, Кремъл през 2019 г. вече няма мотивацията да се промени и развие страната. Ново искане за промяна сега може да бъде формулирано само от самите граждани. И това вече няма да бъде размразяване.\r\nВижте историята на безпрецедентното обединяване на руските журналисти в защита на техния колега в        ", "date": "2019.07.08", "title": "Има ли Кремъл мотивация да се промени?"}
{"url": "https://www.actualno.com/curious/luboven-horoskop-za-8-12-uli-news_766339.html", "text": "     Овен       Тази седмица Овните с лекота ще привличат вниманието към себе си. Ще се чувствате сигурни в себе си, а другите ще имат само една дума за вас – харизма. Телец Ще усетите порив да изследвате нещата, които наистина вълнуват вашата половинка. Искате да сте сигурни, че сте на „една и съща страница”. За щастие, комуникацията ще върви гладко, така че следвайте сърцето си.   Близнаци Имате ли някакви страхове по отношение на интимността? Ако изпитвате несигурност в сексуален аспект, тази седмица е идеална да оправите нещата на този фронт – както с разговор, така и с действие. Рак     Новата седмица за вас е чудесен повод да затвърдите духовната си връзка с половинката. Чувствате се силни като двойка и това ви дава сила да проведете някои важни разговори.  ", "date": "2019.07.08", "title": "ЛЮБОВЕН хороскоп за 8-12 юли"}
{"url": "https://www.actualno.com/balkani/vuchich-mojeshe-da-ima-dogovor-s-albancite-ako-bjahme-ostaveni-na-mira-news_766410.html", "text": "    Сръбският президент Александър Вучич подчерта за агенция Танюг, че въпросът за Косово и Метохия трябва да бъде решен от сърби и албанци и че вероятно вече би могло да има договор, „ако бяха оставени на мира от някои хора“.      Ако ни оставят на мира, ще се договорим с албанците    коментира изявлението на бившия шеф на ЦРУ на Балканите Стивън Майер, който заяви в сутрешна програма на РТС, че сърбите и албанците трябва да се споразумеят както си знаят, като заяви, че го подкрепя.\r\nИнвестиционният цикъл от 10 милиарда евро трябва да гарантира, че Сърбия е страната с най-висок растеж в региона, заяви сръбският президент и обяви, че два милиарда ще бъдат отпуснати само за млади хора.  \"Инвестиционният план е най-важен и затова бих бил много горд преди края на мандата, ако успее. Искаме да гарантираме, че не само сме с най-висок ръст в тази част на Европа, но и с най-значителен ръст\", заяви Вучич за РТС.\r\nПрезидентът повтори, че ще се \"оттегли\" преди опозицията дори да се приближи до него, като отбеляза, че такова нещо не може да се случи и за 10 години.\r\nЗапитан за своето изявление, че ще се пенсионира преди опозицията изобщо да се приближи до него и кога ще се случи това, Вучич отговори:       \"Това би означавало, че ще върша тази работа още 10 години, щом за 10 години няма да ме стигне, но нямам това предвид, ще бъде много по-рано\".\r\nПо време на посещението на френския президент Еманюел Макрон в Сърбия следващата седмица ще бъдат подписани около 20 различни споразумения, каза сръбският президент Александър Вучич, като добави, че ще обсъди с френския лидер икономическото, политическото сътрудничество и европейския път на Сърбия, както и Косово.\r\n\"Моят екип, в сътрудничество с неговия екип, вече обменя информация, опитваме се да видим как и по какъв начин можем да решим нещата в бъдеще\", каза Вучич.\r\nСръбският президент каза след победата на Новата демокрация на над СИРИЗА на Алексис Кипър в парламентарните избори: „Гърция е истинска приятелска страна, имахме коректно сътрудничество с Ципрас и вярвам, че сътрудничеството с Мицотакис може да бъде още по-добро, предаде БГНЕС.\r\n\"Говорих с Мицотакис снощи, говорихме дълго време, поздравих го за победата, имах добро сътрудничество с Ципрас и вярвам, че с Мицотакис можем да имаме още по-добро. Това е наистина приятелска страна за сърбите и аз вярвам, че те ще имат нейната подкрепа и в предстоящия период”, заяви Вучич пред РТС.       ", "date": "2019.07.08", "title": "Вучич: Можеше да има договор с албанците, ако бяхме оставени на мира"}
{"url": "https://www.actualno.com/asia/silno-zemetresenie-v-ugozapaden-iran-news_766391.html", "text": "    Земетресение с магнитуд 5,7 удари Югозападен Иран близо до границата с Ирак, съобщи националният сеизмологичен център на страната.      Земетресението, чийто епицентър е в района на Масджед Солейман в провинция Кузестан, е ударило в 11:30 ч. (07:00 централно гринуичко време) на дълбочина 17 километра, предаде БГНЕС.   Според държавната телевизия няма данни за щети или жертви, като екипите все още оценяват ситуацията. ", "date": "2019.07.08", "title": "Силно земетресение в Югозападен Иран"}
{"url": "https://www.actualno.com/europe/vijte-oficialnata-snimka-ot-kryshteneto-na-kralskoto-bebe-archi-news_766336.html", "text": "    Синът на херцогът и херцогинята на Съсекс, Арчи Харисън Маунтбатън-Уиндзор беше кръстен от архиепископът на Кентърбъри в частния параклис на замъка Уиндзор на 6 юли. Принц Хари и Меган Маркъл предизвикаха недоволство когато обявиха, че кръщенето ще бъде частно, а имената на кръстниците няма да бъдат обявени публично. Кръщенето е задължително за кралските бебета, припомня БГНЕС.      На кръщенето си, Арчи е бил облечен със същата кремава дреха, както и братовчедите си – децата на принц Уилям и Кейт Мидълтън.   Дрехата за кръщенето е от сатен и дантела и всички кралски бебета през последните 11 години я носят.   Дрехата на Арчи е изработена от дизайнерката на кралицата Анджела Кели и екипът й в Бъкингамския дворец. Оригиналът на облеклото е изработен през 1841 година и за последно е използван през 2004-та, когато Елизабет Втора нарежда да се изработи ръчно копие на историческата дреха.\r\nЗасега не е известно кои са кръстниците на бебето. Обикновено кралските бебета имат повече от стандартните трима кръстници. Принц Луис имаше шестима, принц Джордж – седем, а принцеса Шарлот – пет.   Според някои британски медии, най-добрата приятелка на Меган – канадската стилистка Джесика Мълроуни и двама съученици на Хари – братята Томас и Чарли фон Штраубензи са получили тази чест.    Тенис звездата Серена Уилямс обяви, че не е кръстница на бебето, след като Меган наблюдава мача й на Уимбълдън миналата събота. ", "date": "2019.07.08", "title": "Вижте официалната снимка от кръщенето на кралското бебе Арчи"}
{"url": "https://www.actualno.com/ruse/obshtina-ruse-shte-finansira-22-proekta-v-sferata-na-kulturata-i-izkustvoto-news_766386.html", "text": "    Община Русе ще финансира през 2019 г. 22 проекта от общо 29 постъпили предложения в областта на културата и изкуството. 19 са одобрените проекти в направление „Малки творчески проекти“ и 3 - в направление „Международни фестивали“. Отпуснатите парични средства от Община Русе са на обща стойност 81 994 лв. Проектите са класирани от назначената от градоначалника  Пламен Стоилов комисия по чл. 21 от Правилника на Програма „Култура“.      В направление „Международни фестивали“ финансиране ще получат: ДТ „Сава Огнянов“ за фестивала „Живи статуи“ – 11 850 лв.; Фондация „Алегра“ за Фестивал и академия Allegra 2019 - 11 850 лв. и Сдружение Lаwlanders МС за Мото рок фест Born to Ride – 7000 лв. За направление „Малки творчески проекти“ са одобрени: 1. Театрални проекти: Сдружение „Артеа“ : Конкурс за млад театрален режисьор „Слави Шкаров“ ; Група за театър „Камила“ - Театрална ваканция в музея 2019 ; РУ „А. Кънчев“ - Студентски  театър „Пирон“ за „Опит за летене  - Един сън“.  2. Фестивали: Сдружение „Вдъхновение“ с IV Международен младежки фолклорен фестивал „Северина“; УН при ОУ „Отец Паисий“ - Фестивал „Музика и цветове“; Сдружение „Импулс“ - X МФ „Запознай се с традицията“  Монтекатини Терме, Италия; Сдружение „Смело сърце“ - Фестивал „Светът е за всички“ 2019; Общински младежки дом – Русе - VIII Международен фестивал „Хорова среща Св. Г. Победоносец“; НЧ „Пробуда 1901“ – с. Николово - Национален фестивал „Сцена под липите“; ОбДЦКИ – Русе - участие на хор „Дунавски вълни“ в XI МФФ в Будва, Черна гора ; НЧ „Св. Д. Басарбовски 1902“ за „Басарбовско настроение“; НЧ „Пробуда 1907“ – с. Тетово за Втори Фестивал на тиквата;  НЧ „Васил Левски 1928“ - с. Сандрово за Фолклорен фестивал „Сандрово пее и танцува“ 2019.\r\n3. Конкурси, концерти и изложби:  Сдружение УН при „Проф. В. Стоянов“ - XII МК „Франц Шуберт“ – Русе 2019; Сдружение „Приятели на музея“ - Детска нощ в музея; РБ „Л. Каравелов\" – Русе за XV МК за екслибрис Ex Libris – Ex Cinema 2019; Държавна опера Русе- Документална изложба „70 години Русенска опера. Началото“; БРТИМ - участие на Хор „Св. Г. Победоносец“ в LVIII МХК в Гориция, Италия; Академичен хор „Сексагинта Приста“ към РУ „А. Кънчев“- Първи самостоятелен матине-концерт. ", "date": "2019.07.08", "title": "Община Русе ще финансира 22 проекта в сферата на културата и изкуството"}
{"url": "https://www.actualno.com/viewpoint/cipras-nachaloto-na-kraja-ili-krajat-za-novo-nachalo-news_766424.html", "text": "    Едва преди няколко часа революционният пламък в Гърция (изглежда) беше потушен. \"Сириза\", която дойде на власт като истински политически феномен, загуби поредните предсрочни парламентарни избори. И ги загуби така, че сега сами ще правят правителство и ще управляват еднолично.      В случая, спокойно може да се каже, че \"Сириза\" и Алексис Ципрас изпитаха на гърба си българската поговорка \"храни куче да те лае\". А определено не заслужаваха чак такава загуба, още по-малко от \"Нова демокрация\".\r\nКои всъщност са \"Нова демокрация\"? Грубо казано, заедно със социалистите от ПАСОК, това бяха двете партии, които си играеха на ГЕРБ – БСП в Гърция. И точно по времето на ПАСОК Гърция де факто си постла за . Тогава, в периода 2000-2001 година, за да успее Гърция да влезе в еврозоната, правителството на Константинос Симитис прави счетоводен трик с помощта на една от големите американски инвестиционни банки Goldman Sachs. Тогава гръцкото правителство прикрива 15 млрд. долара дълг, за да изглежда поне на книга, че влиза в критериите от Маастрихт за член на еврозоната – максимум 3% бюджетен дефицит и 60% публичен дълг.\r\nКак става - чрез сложни финансови инструменти, предложени от Goldman Sachs, Гърция \"скрива\" 15-те млрд. долара дълг, като преобръща свои десетгодишни държавни облигации в суапове. Облигациите са оценени в долари и йени, но биват преобърнати в евро, за да се спазят Маастрихтските критерии. За непосветените - суапът е вид дериват и представлява основната защита срещу кредитен риск – купувачът на суапа плаща на продавача, който трябва да го обезщети в случай на просрочие. А дериватът е финансов инструмент, чиято стойност е производна на стойността на даден актив. Вместо обаче да търгуват със самия актив, участниците на пазара се договарят за обмяна на пари, активи или друга стойност в някакъв бъдещ момент.  Обмяната на гръцки облигации става като се използва т.нар. историческа лихва – механизъм, който води до намаляване на дълга. Отделно обаче се фиксира и доходност за обслужване на дълга, която е в две форми – фиксиран и плаващ курс. Дължимото се изчислява на базата на спекулативно количество дълг – например базата е 1 млн. долара, което значи, че доходността (лихвата), независимо дали е фиксирана или плаваща, се умножава по 1 млн. долара. В случая с Гърция базата е 15 млрд. долара – близо пет пъти повече, отколкото е размерът на самия заем, взет от Goldman Sachs в замяна на гръцките облигации! През 2003 година става ясно, че първоначално сделката с Goldman Sachs носи сваляне на гръцкия дълг с 2%. Но за да плати главницата от 2,8 млрд. евро на американската банка, Атина прави нов суап, който е обвързан с друга лихва – доходността по самите гръцки книжа, която е свързана с инфлацията в страната. А с годините тя расте, т.е. върху главницата се качва непрекъснато по-голяма лихва.\r\nЦялата тази история я припомням, защото веднага след като на еврозоната ѝ стана ясно какво се случва – далеч преди световната финансова криза, на власт в Гърция дойде \"Нова демокрация\" - с премиер Костас Караманлис. И той си остана на власт до 6 октомври, 2009 година, когато вече беше кристално ясно накъде тръгва Гърция – поне за експертите. По ирония на съдбата, на мястото на Караманлис дойде ПАСОК, но по средата на мандата работата вече стана такава, че трябваха заеми от ЕС, МВФ и Световната банка.   Алексис Ципрас и \"Сириза\" дойдоха на власт в началото на 2015 година и всъщност Ципрас успешно преведе Гърция през трите спасителни програми. Той успя да стабилизира нещата дотам, че Гърция да си позволи мерки като това да увеличава пенсии и да не разпрострира данъчното бреме върху повече хора. Всъщност Гърция през тази година. Но Ципрас загуби.    Дори бърз поглед на резултатите показва ясно – младите, т.е. до 24 години, предпочитат \"Сириза\", с около 8% пред \"Нова демокрация\". Само че по-възрастните, над 55 години и в пенсия, гласуват за \"Нова демокрация\" - с между 10 и 13% пред „Сириза“. Лесно можем да се досетим защо – пенсиите не са като преди. Няма и защо да се учудваме – та при Brexit стана същото, по-възрастните гласуваха Великобритания да излезе от ЕС.\r\nИменно положението с младите обаче подсказва, че \"Сириза\" има на какво да се надява. В двуполюсна система, където сякаш \"Нова демокрация\" и ПАСОК изглеждаха вечни, сега социалистите са толкова далеч назад, че трябва да правят коалиции с още по-маргинални партии, за да имат приличен процент и все пак да влизат в парламента. Но бъдещето е на тези, които припознават младите. Остава да видим дали \"Сириза\" ще прояви търпението да обере тези плодове – защото младите често са нетърпеливи. Автор:   ", "date": "2019.07.08", "title": "Ципрас – началото на края или краят за ново начало?"}
{"url": "https://www.actualno.com/europe/malta-pozvoli-na-germanski-korab-s-migranti-da-akostira-news_766346.html", "text": "    Малтийското правителство обяви, че ще позволи на германски кораб на неправителствена организация да акостира на острова, след като плавателният съд се превърна в искра за отприщването на дипломатическа война между Италия и Германия за това кой е отговорен за приемането на , спасени в морето, пише Politico в европейската си редакция.      65-те души на борда на \"Алан Кюрди\", управляван от германската неправителствена организация Sea-Eye, ще бъдат взети от военните на Малта и ще бъдат преместени в няколко страни от ЕС. Малтийският министър-председател Джоузеф Мускат публикува туит, в който обяви съответното решение, достигнато след дискусии с Европейската комисия и германското правителство.   \"Нито един от споменатите мигранти няма да остане в Малта, тъй като този случай не е под отговорността на малтийските власти\", каза Мускат. Трима души, добави той, се нуждаят от спешна медицинска помощ и ще бъдат евакуирани \"незабавно\", допълва агенция Фокус.\r\nС решението се слага край на напрегнатия диалог между италианските и германските власти.  \"Алан Кюрди\", на който италианските власти забраниха да влиза в пристанището в , реши късно в събота да отплава за Малта. Правителството на островната държава първоначално заяви, че на лодката не е било разрешено да плава в малтийски води.\r\n\"Не можем да чакаме да възникне извънредна ситуация на борда\", обяви германската НПО.   Два подобни инцидента предизвикаха истинска дипломатическа война между италианския вътрешен министър Матео Салвини и германския му колега Хорст Зеехофер, който призова италианския крайнодесен лидер да преосмисли решението си да затвори италианските пристанища за спасителни кораби на НПО и заяви, че Берлин е готов да действа „в рамките на европейско решение“.      ", "date": "2019.07.08", "title": "Малта позволи на германски кораб с мигранти да акостира"}
{"url": "https://www.actualno.com/asenovgrad/otpadni-vodi-se-izlivat-v-centyra-na-asenovgrad-zaradi-spukano-sgradno-otklonenie-news_766320.html", "text": "    Заради спукано сградно канализационно отклонение, отпадни води се изливат в централната част на Асеновград. Проблемът стои на дневен ред от години. За кратко той бе решен, след извършване на ремонт, но преди дни възникна отново. Мястото е в зоната на шарените стълби зад Градската библиотека, в непосредствена близост до централния площад.      След сигнал на граждани незабавно на мястото са били изпратени екипи от -Асеновград. От ръководството на водното дружество в града увериха, че вече е извършена проверка. Оказало, че тръбата е запушена на 25-ия метър, вероятно от събрали се отпадъци. Това запушване създава налягане в останалата канализационна система в района и съответно, става причина да се спукват по-слабите връзки, водата от които избива на повърхността. Нов опит да бъде отпушен канализационният участък ще бъде направен и през тази седмица, обещаха от водното дружество.   По-късно стана ясно, че въпросните сградни канализационни отклонения са много стари, липсват на ВиК-картата и не е ясно канализацията от колко къщи е включена към тях. А възможен вариант, за да се реши проблемът, е да бъде подадена жалба до община Асеновград с молба старите тръби да бъдат изцяло подменени. ", "date": "2019.07.08", "title": "Отпадни води се изливат в центъра на Асеновград заради спукано сградно отклонение"}
{"url": "https://www.actualno.com/asenovgrad/do-dni-dcdu-v-asenovgrad-se-mesti-v-nova-sgrada-pri-nujda-uvelichavat-kapaciteta-news_766316.html", "text": "     Очаква се до края на този месец потребителите на Дневен център за деца с увреждания ( ) вече да посещават заниманията в нова сграда. Зона за работа с малчуганите и подрастващите става бившият Дом за деца, лишени от родителски грижи \"Таню Войвода\". Помещенията от първия етаж бяха основно ремонтирани чрез финансиране по проект „Подобряване на социалната инфраструктура за деца с увреждания в община Асеновград”. Той се осъществи по Оперативна програма „Региони в растеж 2014-2020”, чрез процедура „Подкрепа за деинституционализация на грижите за деца“. Общата стойност на проекта бе в размер на 100 000 лева.        С тази сума, освен извършването на основен ремонт на първия етаж от сградата, бяха закупени и бюра, столове, офис обзавеждане, специализирани уреди за рехабилитация, велоаргометър, пътека за бягане, шведски стени и други. Част от съоръженията, с които ще се извършват заниманията с децата, са налични от преди. Дейностите вече са на финален етап, като остава да бъде поставена специална настилка на пода в коридорите, тъй като към момента там има мозайка, съобщи за управителят на Дневния център - Добромир Кузманов.    Той допълни, че остава да бъдат закупени и още необходими, но по-дребни вещи от обзавеждането, за които ще бъдат похарчени не повече от 20 000 лева. Финансите за тях ще бъдат осигурени от бюджета на Центъра и са извън първоначалната сума по проекта. Средства се отпускат ежегодно на институцията от държавата, като за 2019 г. за едно дете са делегирани близо 7 000 лева. Кузманов припомни, че към момента капацитетът на Дневния център за деца с увреждания е 30 места, от които са заети 28. Потребителите на услугата са на възраст от 3 г. до 18-годишни. Служителите в Центъра са 12, сред които има управител, социални работници, педагози, рехабилитатори, медицинска сестра, логопед.\r\n\"Независимо, че се местим в по-големи помещения, броят на персонала и на потребителите остават същите. Ако възникне нужда от увеличаване на капацитета ще поискаме разрешение за това, от държавата, понеже Центърът е държавно делегирана дейност\", каза в заключение управителят Добромир Кузманов.   ", "date": "2019.07.08", "title": "До дни ДЦДУ в Асеновград се мести в нова сграда, при нужда увеличават капацитета"}
{"url": "https://www.actualno.com/society/bezdomno-kuche-nahapa-dete-v-centyra-na-haskovo-news_766350.html", "text": "     нахапа дете в центъра на Хасково, съобщава Нова телевизия.      То е било откарано в Спешна помощ от майка си, която е била с него. Местните обясняват, че това не е единичен случай - други хора също са бил нападани от кучета, тъй като в градската градина било пълно с безстопанствени животни.   Охранителят на парка Веселин Цанев посочи, че кучетата стават все по-агресивни. Въпреки че гражданите са подали сигнали и общината е прибрала най-агресивното куче, останалите животни са останали.\r\nПо думи на пресаташето на община Хасково Диана Иванова проблемът не е само в този град. Тя подчерта, че от началото на годината в града работи приют за бездомни животни, където вече са прибрани над 150 кучета. В момента се работи по залавянето и на останалите животни, които проявяват агресия, увери тя.  Припомняме, това е поредният случай на нападение на куче над човек през последните месеци.\r\nНа 22 април 2019 г. куче нахапа 3-годишно дете в кърджалийско село Македонци.   На 7 юни 2019 г. пет домашни кучета . За тези кучета и преди е имало сигнали, но не са взети мерки.    Дни по-късно, на 20 юни 8-годишно момиче, което карало колело пред погледа на майка си до своя блок. Наложило се и други хора да се притекат на помощ, за да разтърват кучетата. ", "date": "2019.07.08", "title": "Бездомно куче нахапа дете в центъра на Хасково"}
{"url": "https://www.actualno.com/bgfootball/domuschiev-ganchev-i-bojkov-na-sreshta-s-bojko-borisov-news_766371.html", "text": "    Проблемът с тв правата на българското първенство е накарал лично премиерът на България Бойко Борисов да се заеме с разрешаването му. Той е свикал среща със собствениците на , и , съответно Кирил Домусчиев, Гриша Ганчев и Васил Божков, съобщава \"Труд\".      Срещата ще се проведе преди старта на сезон 2019/20 в Първа лига, който е този петък. Борисов лично се е заел с това босовете на клубовете да гарантират феърплей и първенството ни да не бъде помрачавано със скандал в самото си начало.   Проблемът възникна, след като в четвъртък ЦСКА изпрати ултимативно писмо до БФС заради тв правата. Клубът обвини Домусчиев в четворен конфликт на интереси като собственик на излъчващата шампионата \"Нова Броудкастинг Груп\", на Лудогорец, на \"Футбол Про Медия\" и като член на Изпълкома на футболната централа. Нито една от фирмите на бизнесмена не реагира през уикенда по въпроса. А ЦСКА остава на позиция, че иска друга телевизия да предава мачовете на отбора и ще отчислява пари към БФС и съперниците на \"червените\".  ", "date": "2019.07.08", "title": "Домусчиев, Ганчев и Божков на среща с Бойко Борисов"}
{"url": "https://www.actualno.com/burgas/izbraha-kralica-na-burgas-za-2019-godina-news_766347.html", "text": "    Новата „Кралица на Бургас“ е Михаела Едрева. Тя е на 17 години и учи в гимназията по романски езици “Г. С. Раковски“. Това реши , в чийто състав влизаха представители на бизнеса, журналисти, общински служител, носителки на короната от различни конкурси и други.        Част от шоуто беше спектакълът „Модни спомени“ на стилиста Тодор Тодоров. В него, чрез различни изкуства и модата от 30-80 години на миналия век, публиката беше върната назад във времето. Освен, че бяха направили прическите, стилистите се представиха пред публиката и като актьори, за което получиха многобройни аплодисменти. Всяка година конкурсът „Кралица на Бургас“ има . Тази година всеки присъстващ можеше да дари средства за оздравяването на 5-годишната Цвети, която страда от Детска церебрална парализа и се нуждае от лечение в САЩ.     ", "date": "2019.07.08", "title": "Избраха „Кралица на Бургас\" за 2019 година"}
{"url": "https://www.actualno.com/curious/viasat-history-predstavja-lovci-na-nacisti-i-kacaneto-na-lunata-i-nacistite-news_766372.html", "text": "    Този месец вече традиционният фокус на Viasat History върху Втората световна война ще се изрази в поредицата \"Ловци на нацисти\", която дебютира утре, вторник, 9 юли, и ще се излъчва всеки делничен ден от 22:00 часа, както и в предаването \"Кацането на Луната и нацистите\" – с премиера в деня на годишнината от кацането на луната – 20 юли, събота, от 22:45. Веднага следва \"Кацането на Луната: Най-голямата измама?\" - събота, 20 юли, в 23:50 часа, с повторение в неделя, 21 юли, от 21:00 часа.       Ловци на нацисти Всяка вечер от вторник, 9 юли, в 22:00 ч.\r\nБрой епизоди: 8 x 60 мин.  Оригинално заглавие: Nazi Hunters\r\nГодина: 2011     Това е една от най-великите истински детективски истории в света.\r\nПоказвайки осем завладяващи мисии, \"Ловци на нацисти\" разкрива как избрана група от тайни агенти и отмъстители е преследвала някои от най-големите злодеи в историята и в крайна сметка ги е изправила пред правосъдието. Динамичен, проникновен и разказан от истински ловци на нацисти, всеки епизод представя интелигентна и дръзка мисия - от драматичното преследване на Клаус Барби в Боливия до смелата операция на Мосад по отвличането на Адолф Айхман в Буенос Айрес. Поредицата показва как нацистите в крайна сметка е трябвало да поемат отговорност за престъпленията си. Кацането на Луната и нацистите Събота, 20 юли, в 22:45 ч.\r\nБрой епизоди: 1 x 60 мин.   Оригинално заглавие: The Moon Landing and the Nazis\r\nГодина: 2018\r\nФактът, че Нийл Армстронг е бил първият човек, стъпил на Луната на 19 юли 1969 г., е успех и за Вернер фон Браун и екипа от повече от 100 техници и инженери на НАСА от Германия. Върху постижението им обаче лежи тъмна сянка - много от тях имат нацистко минало и са участвали в изграждането на ракета V2. По време на производството ѝ са загинали повече от 20 000 работници, подложени на принудителен труд в нечовешките условия на нелегалните нацистки оръжейни заводи.\r\nВ секретна операция, осъществена с цел да сложат ръка на немската ракетна технология, американците прехвърлят учените в САЩ през 1945 г. Десетилетия по-късно, когато досиетата са разсекретени, се разкрива участието на немските служители на НАСА в престъпленията на Третия райх. Кацането на Луната: Най-голямата измама? Събота, 20 юли, в 23:50 ч., Повторение: неделя, 21 юли, в 21:00 ч.\r\nОригинално заглавие: The Moon Landings: The World's Greatest Hoax?\r\nГодина: 2019\r\nКогато Нийл Армстронг и Едуин Олдрин правят първите си стъпки по лунната повърхност през юли 1969 г., хората в света внезапно се разделят на две категории - такива, които вярват, че \"Аполо 11\" наистина е кацнал на Луната и такива, които не вярват.\r\nРазследваме и двете страни на този дебат - всъщност, резултатите от анкета показват, че 52% от британците все още вярват, че кацането е било сложна измама, предназначена да натрие носа на Русия в космическата надпревара. Продължаваме да търсим окончателен отговор в документалната поредица, пресъздавайки кацането на Луната и експериментирайки с различни теории.\r\nЧрез интервюта с водещи експерти, теории на конспирацията, архивни материали и подробни възстановки на кацането, слагаме край на спора веднъж завинаги. ", "date": "2019.07.08", "title": "VIASAT HISTORY представя Ловци на нацисти и Кацането на Луната и нацистите"}
{"url": "https://www.actualno.com/society/bylgarija-e-na-vtoro-mjasto-v-sveta-po-nezapoznatost-s-falshivite-novini-news_766351.html", "text": "    Българите са на второ място в света по незапознатост със спецификата на фалшивите новини. Това показва проучване на , цитирано от . Повече от една четвърт от запитаните не могат да определят дали са срещали такива новини, или не.      Проучването показва, че най-неинформирани на тема са японците. Почти половината от тях - 45%, се затрудняват въобще да отговорят на въпроса \"Срещали ли сте фалшиви новини?\". След това в класацията сме ние.   В България 26% от запитаните не могат да преценят. А тези, които твърдят, че всеки ден или почти всеки ден се сблъскват с , са 23 на сто. Най-близък до нашия резултат има Италия - 24%.\r\nСред страните от Балканите, България на практика е на последно място по дял заявяващи, че срещат фалшиви новини в ежедневието си. Водещи в това отношение са албанците - цели 56% от тях срещат проблема всеки ден. В Турция този дял е 50 на сто.  В световен мащаб повече от една трета от населението на земното кълбо твърди, че се сблъскват с фалшиви новини всеки ден или почти всеки ден. Според резултатите от проучването това се случва най-често на унгарците, украинците и испанците. Новата заплаха е всекидневно явление в живота на над 60% от гражданите в тези страни. Най-рядко тя достига до руснаците и южнокорейците. ", "date": "2019.07.08", "title": "България е на второ място в света по незапознатост с фалшивите новини"}
{"url": "https://www.actualno.com/starazagora/55-godishen-kazynlychanin-prevyrtja-dregera-na-starozagorski-policai-news_766365.html", "text": "    55-годишен казанлъчанин е задържан за срок до 24 часа за управление на лек автомобил в нетрезво състояние. На 6 юли мъжът е управлявал лек автомобил \"Фолксваген\" на първокласен път I-6 след употреба на алкохол с концентрация от 3,68 промила , установено с техническо средство.      Срещу него е започнато бързо производство по чл. 343б от Наказателния кодекс за управление на моторно превозно средство с концентрация на алкохол в кръвта над 1,2 на хиляда.\r\nПредвиденото от законодателя наказание е лишаване от свобода от една до три години и глоба от двеста до хиляда лева. ", "date": "2019.07.08", "title": "55-годишен казънлъчанин превъртя дрегера на старозагорски полицаи"}
{"url": "https://www.actualno.com/actualno/cecou-plashtaj-news_766385.html", "text": "    Ще има диференцирана вноска за членския внос, по-висшите партийни функционери могат да дават повече. Така председателят на парламента отговори дали низвергнатният от ръководството на ГЕРБ Цветан Цветанов може да се завърне на предишните си позиции.      За неразбралите, понеже беше вчера, т.е. неделя, т.е. времето, в което съвсем никой не му пука за политика, Цветанов си остане член на ГЕРБ – нищо, че беше свален от всички ръководни постове. Чудно защо, след като , че Цветанов не е виновен за конфликт на интереси – не бил акционер в \"Артекс\", значи всичко е наред с апартамента! И отговорът може да е само един – защото трябва да му се даде шанс за изкупление!\r\nОбаче изкуплението е малко така, неопределена категория. В смисъл, не е като да теглиш банков кредит – при изкуплението лихвата си е неопределена. То не че понякога и при банките не стават едни такива спорове колко точно имаш да връщаш, но в случая на Цветанов си е по-тежко – трябва да ГО умилостивява. Но, приятел в нужда се познава – Караянчева подсказа как.\r\nВ популярния испански сериал \"Моите съседи\" една от собственичките на жилища в \"Мирадор де Монтепинар\" доня Фина обичаше да дразни своите съседи според случая точно така: \"Плащай, плащай\". Цветанов, ако не е гледал, сега ще може – нали ще му остане повече време, сам си призна, че евроатлантизмът няма да го ангажира толкова. Затова, нека черпи сега мъдрост, да проучва, да изучава, да се терзае дори – колко? Колко членски внос да внесе? Няма как да му подскажа, обаче нещо ми нашепва, че не може да е малко - не за друго, ами върви още едно там уж разследване дали пък паричките за апартаментите не са по-мръснички. А искрящата чистота на парите е важна - и прането става отговорна работа, не за сам човек. Пък и ГЕРБ откъм членски внос не са цъфнали и вързали – само 161 000 лева за миналата година. Това и за един ВИП асансьор не стига, камо ли за апартамент!   Автор:   ", "date": "2019.07.08", "title": "Цецоу, плащай!"}
{"url": "https://www.actualno.com/kustendil/v-dupnica-zatvoriha-priuta-chuvat-se-komentari-che-se-evtanazirat-kucheta-bez-prichina-news_766373.html", "text": "    Приютът за бездомни кучета в Дупница, в който са настанени 25 бездомни четириноги, временно ще бъде затворен. Разпореждането дойде след проверка от Областната дирекция по безопасност на храните в Кюстендил, предаде .      От приюта трябва да изпълнят предписанията на инспекторите, а дотогава се търсят нови стопани на кучетата. Напрежението около приюта е от месеци, но в последните дни ескалира. Полицията предотврати инциденти, на място беше изпратен и прокурор.   Всичко започна, след като глутница бездомни кучета нападна майка с детето ѝ в бебешка количка в жилищен комплекс \"Бистрица\". Минувачи едва отървали младата жена от сериозни наранявания и травми. Потърпевшата беше приета от заместник-кмета на Дупница Крум Милев, като на излизане заяви, че ще подаде жалба срещу общината за преживения ужас и нападението.\r\nТова бе повод в Дупница да пристигнат група приятели на животните от София. Към тях се присъединиха и активисти от Дупница. Посегнали да разбият вратите на комплекса и да видят с очите си какво е състоянието на кучетата. В града се разпространяват коментари, че  кучета се евтаназират нерегламентирано и без причина. От неправителствения сектор се заканват да издигнат палатков лагер пред приюта, докато той не бъде приведен в адекватно състояние и не се осигури постоянна грижа за кучетата.  \"Ветеринарният лекар е в болничен. Има издадена заповед да се отвори с ключар, за да може да си продължи работата приютът с хората, които са назначени да ги заместват. Иначе приютът трябва да спре да работи. Ще има от отдел \"Екология\" служител, който ще отговаря за приюта\", увери говорителят на общината Христо Апостолов.\r\nОт Дирекцията по безопасност на храните в Кюстендил обявиха официално, че евтаназия на животни не се извършва. Кучетата са в добро общо състояние, не изглеждат стресирани и нямат симптоми за заболяване.   \"Не се затваря никаква дейност, няма нищо общо със затваряне на приюта. Амбулаторията продължава да работи, кастрации ще се правят. Има още 9 кучета за кастриране от 25-те\", заяви по-рано пред \"Хоризонт\" ресорният заместник-кмет Крум Милев.      ", "date": "2019.07.08", "title": "В Дупница затвориха приюта, чуват се коментари, че се евтаназират кучета без причина"}
{"url": "https://www.actualno.com/curious/sled-kato-ostana-bez-otbor-valeri-bojinov-ostana-i-bez-jena-news_766430.html", "text": "     и сръбската красавица Биляна Дол официално вече не са двойка. От няколко дни те са изтрили общите си снимки в социалните мрежи, а 44-годишната брюнетка потвърди новината с публикация в Instagram.      Оказва се, че въпреки сериозната си връзка, нападателят не е оставил зад гърба си стария си начин на живот и е изневерявал, вероятно неведнъж, на половинката си. Въпреки това тя му пожела цялото щастие на света.     , написа сръбкинята.  Валери бе първият, който реагира на публикацията и написа на бившата си любима: \"Благодаря ти за всичко\".      ", "date": "2019.07.08", "title": "След като остана без отбор, Валери Божинов остана и без жена"}
{"url": "https://www.actualno.com/sofia/zasega-sydyt-zadylji-stolichna-obshtina-da-mie-ulicite-i-da-kazva-kolko-e-mrysen-vyzduhyt-news_766359.html", "text": "    Софийският градски съд (СГС) задължи Столична община да изгради велоалеи, редовно да мие улиците по посочен от съда график и да обявява състоянието на замърсеността на въздуха по информационните табла на градския транспорт. Това постанови СГС по делото, заведено срещу Столична община от \"Група за чист въздух\", като временни мерки, тъй като и следващото заседание на съда бе насрочено за 11 ноември 2019 година.      По-конкретно, наложените на Столична община от съда временни мерки предвиждат в двуседмичен срок от днес по делото да бъде представен план за изграждане на велоалеи, включително от крайните квартали към централната част на града. Столична община да реализира миене на улиците с обществена значимост и вътрешно кварталните улици два пъти месечно от май до септември и веднъж месечно от октомври до април като средномесечно се измиват не по малко от 10 847 декара. Съдът задължи общината на основание чл. 385, ал. 2 от Гражданско-процесуалния кодекс (ГПК) да обявява средноденонощните нива на фини прахови частици на сайта си и на таблата на спирките на градския транспорт и станциите на метрото.    Постановените мерки могат да бъдат обжалвани в едноседмичен срок от днес с частна жалба пред Софийския апелативен съд. Временните мерки бяха поискани от \"Група за чист въздух\" още с исковата молба и съдът частично ги уважи. \"Доволни сме че въобще има постановяване на такива мерки, защото до момента няма експертизи за състоянието на въздуха, по които съдът да се произнесе, но понеже има признание от страна на ответника и изнесени факти, че действително има замърсяване, съдът използва известното до момента, за да определи тези временни мерки\", коментира адвокатът на групата Димо Господинов и определи днешното произнасяне на съда като малка победа за колектива, завел делото.  Иначе днес делото беше отложено, за да може поканените институции да посочат вещи лица, които да извършат екологична експертиза . От МОСВ са отговорили, че не разполагат с такива експерти, а по последвалото искане към БАН няма отговор. \"Ако и те отговорят, че нямат такива експерти, ще бъде поканена друга институция\", поясни Господинов. Той уточни, че вещите лица трябва да бъдат специалисти, които са пряко свързани с изработването на програми за качеството на атмосферния въздух и мерки за управление на атмосферния въздух.   Димо Господинов е категоричен, че гражданите на София имат права и едно от тях е правото на чист въздух, което като всяко право може да бъде осъществено по съдебен ред. \"С това дело се оказва натиск срещу Столична община да осъществява задълженията си. Когато управляващите видят, че гражданите са готови на решителни мерки, за да защитят правата и интересите си, те са по-малко склонни да ги нарушават\", отбеляза още той.    Припомняме, че  сред обвиненията по делото към Столична община са, че с начина си на управление тя има вина за високите нива на замърсяване с фини прахови частици; че не изпълнява задължението си за коректно информиране на гражданите за нивата на замърсяване и не предприема адекватни мерки за ограничаване му. ", "date": "2019.07.08", "title": "Засега: Съдът задължи Столична община да мие улиците и да казва колко е мръсен въздухът"}
{"url": "https://www.actualno.com/bgfootball/sled-sreshtata-na-futbolnite-bosove-s-borisov-mvr-shte-sledi-za-kupuvane-na-futbolni-machove-i-natisk-vyrhu-sydiite-news_766433.html", "text": "    Няколко дни преди началото на новия сезон в футболните босове на Левски, Лудогорец и ЦСКА - Георги Домусчиев, Васил Божков и , проведоха среща с министър-председателя Бойко Борисов.      Под ключовата дума „феърплей“ се проведе срещата в Министерски съвет. На нея присъстваха още Борислав Михайлов, главният прокурор Сотир Цацаров и шефът на МВР Младен Маринов. Най-важното, което е било взето като решение е клубовете от Първа лига да играят феърплей и да не натискат съдиите.   Маринов отказа да назове дали са говорили на срещата за уговорени  мачове. Обясни, че премиерът единствено е поискал да се начертае план,  който да пресича тази практика. \"Нашият фокус ще е да не се допуска купуване на мачове и натиск върху  съдии“, разкри вътрешният министър и същевременно отказа да назове дали  МВР има данни за заплашвани или бити рефери. \"Познавате ме, говоря само с  факти, когато е отчетено от Прокуратурата\", добави той.\r\nА самата среща е била по инициатива на Бойко Борисов, като последната подобна бе през 2003 година, тогава по инициатива на Васил Божков.    ", "date": "2019.07.08", "title": "След срещата на футболните босове с Борисов: МВР ще следи за купуване на футболни мачове и натиск върху съдиите"}
{"url": "https://www.actualno.com/moresport/bylgarin-se-gotvi-za-istoricheski-dylgo-pluvane-v-cherno-more-news_766400.html", "text": "    Много скоро ще се проведе  първото историческо преплуване на акваторията на най-големия Български залив, а именно Бургаският. В цялата история на българското състезателно плуване и плуването в открити води, към настоящият момент няма регистриран опит за преплуване на акваторията на Бургаския залив, нито реализиран успешен такъв.      Тъй като Бургаският залив е един от забележителните географски обекти на Република България и град Бургас, покоряването му ще стане част от българската и бургаска плувна история.   Самото преплуване ще бъде извършено в съответствие с правилата на FINA (Световната плувна федерация) и на LEN (Европейската плувна лига). Поради тази причина от FINA има изискване при подобен род състезания да бъдат известни точните географски граници на обекта, който ще бъде преплуван, както и разстоянието между тях. Тъй като до този момент няма официална информация за точните географски граници на Бургаският залив, организаторите на плуването са изпратили искане до  Агенцията по геодезия, картография и кадастър (АГКК). След получен официален отговор става ясно, че разстоянието е точно 44 километра и 702 метра. Северният край е нос Емине, а южният е Маслен нос до Созопол , пише БГНЕС.\r\nТова ще бъде и най-дългото преплуване, извършвано някога в акваторията на Черно море, от всички граничещи с него държави. Най-дългите маратони в Черно море  са се провеждали на територията на държавите от бившия Съветски съюз, до 1984 година и са били с дължина 30 км.  \"Тренирам повече от една година за издръжливост и вече съм на финалната права, както се казва. Последно изплувах 35 километра в морето и се чувствам добре. Всеки ден тренирам в Бургас и получавам адски много подкрепа от всички за своето начинание. Искам да съм първият, който ще го направи. Ще бъде адски тежко и уморително, но няма да се откажа. Голяма подкрепа получих и от легендата Петър Стойчев, който с часове ми даваше указания и препоръки как да плувам през цялото време. Безценни съвети! На лодката ще бъдат задължителните лица като капитан, спасител и медицински екип, също така и международен съдия, акредитиран към Българската Федерация по плувни спортове, както и представител на Община Бургас. Личният ми треньор и специален медиен екип, който ще заснеме цялото плуване. Специално искам да благодаря за подкрепата на кмета на Бургас Димитър Николов и ръководството на общината за огромната подкрепа, която ми оказват\", сподели Цанко Цанков - човекът, който се готви за рекорда.\r\n31-годишният плувец е добре познато име в средите, като той е многократен национален шампион и рекордьор, двукратен световен вицешампион по плуване за ветерани. Сертифициран Майстор на спорта в много дисциплини (100, 200 и 400 метра съчетано плуване, както и 400 метра свободен стил) .   Цанко Цанков се нарежда под номер 3 във вечната ранглиста на 100 метра съчетано плуване, като преди него са само националният рекордьор Михаил Александров и Антъни Иванов.     Историческото преплуване на Бургаския залив е планирано да бъде в периода 16-18 юли, като точния ден ще бъде определен след няколко дни, когато стане ясна и точната синоптична прогноза за вълнението на Черно море . ", "date": "2019.07.08", "title": "Българин се готви за исторически дълго плуване в Черно море"}
{"url": "https://www.actualno.com/asenovgrad/obshtinski-slujiteli-v-asenovgrad-otkazvat-obshtestvena-informacija-ne-znajat-zakoni-news_766314.html", "text": "     Тайна се оказаха и в какъв размер е месечното възнаграждение на чистачите, както и на колко часов работен ден се водят.        Мълчалив отказ получихме от общинската администрация и относно броя на назначените безработни по програма на Дирекция \"Социално подпомагане\", които ежемесечно взимат финансова помощ, като за сметка на това, трябва да почистват улици.  От \"Екология\" съобщиха, че поради прилагане Закона за защита на личните данни, нямат право да ни предоставят подобна информация и в тази връзка, да се обърнем към Дирекция \"Бюро по труда-Асеновград\". Сигурно и той е тайна, според Закона за защита на личните данни.   Коментар на редактора:      Иначе, по договор със сметопочистващата фирма \"КМД\", извън назначените от общината, работят 54 души, които ръчно обработват улиците в Асеновград. Пътните артерии в града са разделени на първа и втора категория. са назначени на пълен работен ден (8 часа) и месечното им възнаграждение е в размер на минималната работна заплата, която към този момент е 560 лева, обясниха за от \"КМД\". От фирмата изпълнител съобщиха, че регулярно се почиства нерегламентираното сметище, което непрекъснато се образува край новия гробищен парк. А в средата на миналия месец е извършена акция по събиране и извозване на натрупаните след поройните дъждове пръст и чакъл по улица \"Цар Иван Асен II\", като за целта на определени места се е наложило да бъдат насочени по около 10-12 души.     ", "date": "2019.07.08", "title": "Общински служители в Асеновград отказват обществена информация. Не знаят закони"}
{"url": "https://www.actualno.com/asenovgrad/novata-pyrzalka-na-gradskija-basejn-v-asenovgrad-veche-e-schupena-i-demontirana-news_766329.html", "text": "    Съоръженията и оборудването в Градския басейн на Асеновград останаха здрави едва за месец. , съобщи Антония Стоянова - управител на Дейност \"Пазари и тържища\" към общината, чийто ангажимент е стопанисването на басейна. Тя уточни, че е подадено запитване за рекламация към производителя, изразявайки надеждата си то да бъде уважено.      Очевидци разказаха, че пързалката е била счупена умишлено. Интересът към Градския басейн е голям, поради което шезлонгите не достигат за броя на посетителите, въпреки че са общо 340 на брой. \"От тях също има доста повредени. Счупени от началото на сезона досега са и около 50 чадъра и шезлонга\", обясни Стоянова. Тя обеща, че ще бъде направено всичко възможно, за да се закупят допълнителни поне още 50 нови.    Освен освежаване на съоръжението и цялостно реновиране на детския басейн, бяха изградени и допълнителни складови помещения и сграда, в която се помещават лекарски кабинет, спасители и санитарни. ", "date": "2019.07.08", "title": "Новата пързалка на Градския басейн в Асеновград вече е счупена и демонтирана"}
{"url": "https://www.actualno.com/balkani/izbiratelnata-aktivnost-v-gyrcija-e-naj-niskata-ot-1974-g-nasam-news_766369.html", "text": "    Избирателната активност по време на е най-ниската от 1974 г. насам, съобщава гръцката електронна медия Greek Reporter, цитирана от Фокус.      Според предварителни данни, хората, които са се въздържали от глас са 44%.   Изданието припомня, че дори на изборите, провели се по време на финансовата криза през месец май 2012 г. юни същата година и януари 2015 г. процентът на избирателите, които са се въздържали от вот е съответно 34,88%, 37,51% и 35,13%.\r\nИзданието отбелязва, че заради високите температури, достигащи в някои части на страната до 39 градуса по целзий, много граждани са предпочели да прекарат дена си на плажа.  На изборите в неделя \" от избирателите, което означава, че ще получи мнозинство в 300-местния парламент в Атина (най-малко 154 места). СИРИЗА събра 31,53%.\r\nВ първата реч си реч след изборната победа Мицотакис вдъхна смелост на гърците: \"Ще управлявам от името на всички гърци, ще работя усилено\", заяви той пред репортери в Атина.   Резултатът от изборите не само изразява желанието на хората, но и показва, че трудните времена на кризата са отминали.    „Това е нещо повече - става въпрос за това да вземем късмета си в собствените си ръце, да поемем отговорност за себе си\", коментира лидерът на \"Нова демокрация\", след което обяви, че прекратява ваканцията на депутатите, защото \"имаме твърде много работа\". поздрави Мицотакис след обявяването на резултатите. Той подчерта, че загубата на СИРИЗА от само четири процентни пункта в сравнение с 2015 г. е силен мандат за партията да продължи да се застъпва за въпроси като социалната справедливост. ", "date": "2019.07.08", "title": "Избирателната активност в Гърция е най-ниската от 1974 г. насам"}
{"url": "https://www.actualno.com/asia/iran-obvini-sasht-v-ikonomicheski-terorizym-i-otpravi-preduprejdenie-kym-evropa-news_766374.html", "text": "    Решението на Иран да спре да се придържа към части от ядреното споразумение от 2015 г. е \"законно\" и страната запазва \"правото да продължи да използва правни способи в рамките на ядреното споразумение, за да защити интересите ни пред лицето на американския икономически тероризъм\". Това обяви външният министър на Иран Мохамед Джавад Зариф, предаде AFP. .      Първият дипломат на Иран също така заяви, че този ход е \"обратим само чрез спазване (на споразумението) от страна на Европейския съюз\".   Той добави: \"След като не успя да изпълни задълженията си съгласно ядреното споразумение - включително след изтеглянето на САЩ - Европейският съюз трябва като минимум политически да подкрепи коригиращите мерки на Иран.\r\nЕвропейският съюз няма предлог да избягва твърда политическа позиция за запазване на ядреното споразумение и да противодейства на едностранния подход на САЩ.\"  По-рано днес Иран обяви, че ще преразглежда решението си за обогатяване на уран над лимита, разрешен от ядреното споразумение, на всеки 60 дни, изтъквайки, че Франция, Германия и Великобритания трябва да направят повече за заобикаляне на санкциите на САЩ.\r\nМеждувременно Великобритания призова Иран незабавно да прекрати всички дейности, които не са в съответствие с ядреното споразумение.   От британското външно министерство увериха, че Великобритания ще остане \"изцяло ангажирана\" към задълженията си, произтичащи от споразумението и поиска от Иран също така да спре \"всички дейности, които не съответстват на задълженията\".    От своя страна външното министерство на Германия заяви, че е \"изключително разтревожено\" относно решението на Иран да спре да се придържа към части от ядреното споразумение.\r\nГерманските власти отбелязаха, че са в контакт с други страни по договора, за да се опитат да принудят Иран да се съобрази с ядреното споразумение. ", "date": "2019.07.08", "title": "Иран обвини САЩ в \"икономически тероризъм\" и отправи предупреждение към Европа"}
{"url": "https://www.actualno.com/asia/turski-biznesmen-shte-stroi-zavod-za-elektromobili-v-adana-news_766416.html", "text": "    Танер Ай, успешен турски бизнесмен, който от години живее в Германия със семейството си, подготвя производство на електрически автомобили в южната провинция Адана, предаде „Сабах“.      След като реализира много успешни проекти в Германия заедно с баща си, Четин Ай, провъзгласен миналата година за бизнесмен на годината, Танер планира да открие фабрика за първи етап, а по-късно и за втори в централната част на страната в Адана, неговият роден град.   Ай каза, че целият проект за производство на електрически автомобили в Адана е готов, информира БГНЕС.\r\n\"Наскоро бяха положени основите на създаване на местен автомобил в Турция. Целият ни проект е готов. Като компания ще произвеждаме напълно домашни електрически превозни средства\", отбеляза той.  Ай, който е и председател на борда в една от най-големите болници в Германия, заяви, че тяхната цел е да преместят инвестициите си в Турция. \"С помощта на Бог, ние ще произведем първия домашен електрически автомобил в нашата страна.\"\r\nБивш футболист в академиите на големи немски клубове като Фортуна Дюселдорф и Байер Леверкузен, в младостта си Ай е имал интерес да поеме Кършехирспор, клуб от родния си град, който в момента играе в Турската регионална аматьорска лига.    ", "date": "2019.07.08", "title": "Турски бизнесмен ще строи завод за електромобили в Адана"}
{"url": "https://www.actualno.com/politics/i-zaharieva-se-zastypi-za-kosovo-news_766505.html", "text": "    \"Лош знак е, че две страни не са тук - Косово и Албания. Пет държави от ЕС не признават Косово, но други 23 от ЕС го направиха, и мисля, че е намерена формула, в която Косово да участва в различни международни форуми, в които са и държави, които не признават тази държава\". Това заяви вицепремиерът и външен министър Екатерина Захариева в обръщението си към срещата на външните министри от Процеса за сътрудничество в Югоизточна Европа в Сараево (ПСЮИЕ).      Припомняме, че именно заради Косово днес има .   Захариева призова още дипломатите от външните министерства от участничките в ПСЮИЕ да обсъдят как организацията да стане по-видима и работеща, тъй като има много регионални формати.\r\nБългарският първи дипломат изтъкна, че по време на Българското председателство на Съвета на ЕС положихме доста усилия да върнем в дневния ред на ЕС европейската интеграция на Западните Балкани.  \"Колеги ме убеждаваха, че това не е популярна тема, но не се отказахме. И сега може да отчетем , Софийската декларация и Софийския дневен ред. Доволна съм, че румънското, финландското и хърватското председателство продължават нашата работа, опитваме се да убедим и останалите държави от ЕС, че започването на преговори със Северна Македония и Албания е ситуация, от която и Западните Балкани, и ЕС ще спечелят”, сподели Захариева. ", "date": "2019.07.08", "title": "И Захариева се застъпи за Косово"}
{"url": "https://www.actualno.com/showbusiness/tina-tyrnyr-razkaza-bolezneni-istini-za-sebe-si-news_766348.html", "text": "    Музикалната легенда Тина Търнър даде едно от най-искрените интервюта в ефира на CBS News, като коментира самоубийството на сина си, връзката със съпруга й и здравословните си проблеми. 79-годишната певица разкри, че според нея причината 59-годишния й син Крейг да се застреля миналия юли, е самотата.      \"Мисля, че самотата накара Крейг да вземе такова решение. Имам много негови снимки, които ме карат да се усмихвам и вярвам, че сега е на по-добро място\", каза Тина.   Емоционалната травма по не е единствената болка, която е преживяла през последните години. Тя претърпя сърдечен удар, имаше рак и бъбреците й отказха. Търнър каза, че нейният 63-годишен съпруг, Ървин, е бил толкова загрижен, че й е предложил да дари един от бъбреците си, но тя отказала.\r\n\"Първо казах \"да\", но след това си рекох:\" Скъпи, ти си млад, а аз съм стара\". В крайна сметка, обаче, тя получи трансплантиран бъбрек.  Тина Търнър, която има швейцарско гражданство и живее в Цюрих, се ожени за германеца преди 6 години. Звездата има също много дълъг брак с Айк Търнър, който я е използвал като боксова круша, предаде БГНЕС.\r\n\"Когато Айк ме помоли да се омъжа за него, знаех, че има скрити мотиви. Но аз трябваше да приема, иначе би било битка. Това не беше сватбената ми мечта\", каза певицата и добави, че все още реагира доста емоционално, когато говори за брака с музикалния продуцент.   \"Емоционална съм, защото първо той беше добър към мен. После стана агресивен и жесток, защото зависеше от мен. Не ми харесваше това, но не исках да се караме, защото резултатът винаги беше сцепена устна, насинено око, счупен нос или ребро\", спомня си тя.    В крайна сметка певицата успява да се измъкне от този отровен брак и да направи невероятна кариера с над 200 милиона продадени албума. се пенсионира през 2007 г. и заяви, че няма повече да се появява на сцената.\r\n\"Влязох в самолета, поех дълбоко дъх и казах: \"Приключих\". Чувствах, че това е краят и се радвам, че се отказах и се прибрах у дома\", добави Тина. ", "date": "2019.07.08", "title": "Тина Търнър разказа болезнени истини за себе си"}
{"url": "https://www.actualno.com/society/stranata-ni-gubi-okolo-2-ot-bvp-godishno-ot-katastrofi-news_766446.html", "text": "    България губи около 2% от БВП годишно от пътни инциденти. Това прави близо 1.8 млрд. лева на година. Това каза експертът от Института за Богдан Милчев, който присъства на представянето на учебни симулатори за водачи на МПС с изкуствен интелект, предаде агенция „Фокус“. „България изостава с нормативната си уредба, свързана с обучението и с пътната безопасност“, каза още Милчев. По думите му средствата, инвестирани в пътна безопасност, се възвръщат в десеторен размер.      Милчев обясни че симулаторите за обучение на кандидат-шофьорите са възприети преди повече от 10 години в целия Европейски съюз. Той отбеляза, че в България повечето курсисти не провеждат обучение на магистралите поради отдалечеността на градовете от тях, а симулаторът дава възможност за такова обучение.   „Институтът за пътна безопасност изучи международния опит и симулаторите в Германия се използват като възможност до 4 часа от практическото обучение. Автошколите, които използват такива симулатори, имат със 7% по-голяма успеваемост на своите курсисти“, добави Богдан Милчев.\r\nСпоред заместник-кмета на София \"трябва да използваме колкото може повече новите технологии за подобряване на пътната безопасност, за да се тренират хората в една контролирана среда.\"  Той добави, че от Столична община непрекъснато работи по въпроса за   \"Отговорност на всеки от нас пътя е да спазваме правилника за движение, да проявявам съобразителност и здрав разум\", каза Барбалов и добави, че трябва да се търсят още начини за подобряване на подготовката на водачите.\r\nТакива симулатори се използват много широко особено в Германия, като според статистиката използването им повишава със 7% успеваемостта на младите шофьори в теоретичния изпит и с 22% в практическия изпит.   От своя страна зам.-министърът на образованието и науката Деница Сачева допълни, че 2500 ученици годишно учат професии, за които се изисква шофьорска правоспособност.    По думите ѝ симулаторът дава възможност за младите хора да попаднат в среда, в която трудно могат да попаднат в учебна обстановка. Деница Сачева каза още, че през следващата година се планира разработването на проекти за дигитално образование. „16%-17% от ПТП в страната се случват на млади шофьори поради липса на достатъчно опит. Всичко, което е свързано с модернизацията на професионалното образование и обучение, е от изключителна важност за нас“, заяви Сачева. ", "date": "2019.07.08", "title": "Страната ни губи около 2% от БВП годишно от катастрофи"}
{"url": "https://www.actualno.com/sciencelogy/novoto-glo-serija-2-mini-veche-i-v-bylgarija-news_766392.html", "text": "     Новото устройство идва в по-компактен размер и съчетава в себе си познатите ключови характеристики на glo.    Първоначално в България устройството ще се предлага в два нови, ярки цвята – .  , а компактният му и лек дизайн го правят удобно за употреба и лесно за пренасяне навсякъде, по всяко време.\r\nУстройството нагрява тютюна, не го изгаря и липсва пепел, като миризмата е много по-малко*. Времето за загряване преди употреба на е 40 секунди, а всяка сесия – с продължителност до 3:30 минути. Пълното зареждане на мини версията на устройството отнема само 60 минути, а веднъж заредено, то издържа до 15 последователни сесии. „Радваме се, че България е сред страните по света, в които се предлага новата и по-компактна серия на устройството за нагряване на тютюн на БАТ. съчетава в себе си естетичен дизайн и функционалности, които вярваме, че ще отговорят на индивидуалния стил на пълнолетните пушачи, предоставяйки им алтернатива на традиционното пушене с потенциално намален риск“ – коментира  използва специално разработените тютюневи стикове за glo.        ", "date": "2019.07.08", "title": "Новото glo™ серия 2 мини – вече и в България"}
{"url": "https://www.actualno.com/velikotarnovo/zanajatchijski-proizvoditeli-ot-rumynija-i-bylgarija-provedoha-syvmesten-bazar-vyv-veliko-tyrnovo-snimki-news_766378.html", "text": "     Занаятчийският базар се състоя през уикенда в парк „Марно поле“, където бяха подредени 38 атрактивни павилиона.       Базарът бе открит от заместник-кмета на община Велико Търново Ганчо Карабаджаков, който отбеляза, че проекта допринася за сближаването между двата народа, от ръководителя на проекта Павел Христов и представители на партньорските организации асоциация „Диманш“, Румъния, Двустранната Българо-Румънска търговска камара, България и Националния театър \"Марин Сореску\" – Крайова, Румъния. Павел Христов изтъкна, че базарът е част от дейностите за доставка на уникални занаятчийски продукти в района на трансграничното сътрудничестгво. – каза той.   Специално за г-н Христов уточни, че в момента тече обществена поръчка за изработването на он-лайн платформата FairDeal, която ще бъде готова след четири месеца и ще дава възможности на бизнеса за безплатна регистрация. Членове на проектния екип от община Велико Търново са още Тихомир Манов - IT специалист, Даниела Данчева – счетоводител, Христо Павлов – PR и Илияна Пушкарова -  старши експерт от дирекция \"Проекти и програми\".    Павилионът на „Трески“ с Николай Петков, предлагащ изделия от дървесина, изработени с ръчен труд и търпение – растителни и кулинарни продукти, дърворезба, старинни килими, рогозки, макети на исторически обекти, създадени от вълна, мед, био-козметика и др. Павилионът на Бистра Николова с изделия от плъсти и шушпола, ръчна изработка    Той подчерта, че новата мрежа за он-лайн търговия FairDeal ще даде възможности за общ маркетинг и популяризиране на занаятчийските стоки и производства.\r\nСъпътстващо събитие бе дискусионния семинар с презентация за първата по рода си платформа за електронна търговия чрез виртуални магазини за занаятчийски продукти FairDeal. Семинарът се проведе в неделя, в конферентната зала на хотел „Рая Гардън“ на комплекс „Света гора“.\r\nИнициативите са част от проекта , съфинансиран от Програмата Interreg V-A Румъния – България 2014-2020 по приоритетна ос 4 – „ , специфична цел 4.1: Проектът е с продължителност 18 месеца и се изпълнява от 08.06.2017 г. Общата стойност на инвестициите е  656 426.06 евро, от които 360 657.97 евро за водещия партньор община Велико Търново. Повече за проекта можете да научите на уеб-адрес: Ето още снимки от базара: ", "date": "2019.07.08", "title": "Занаятчийски производители от Румъния и България проведоха съвместен базар във Велико Търново (СНИМКИ)"}
{"url": "https://www.actualno.com/asia/iran-tvyrdi-che-veche-ima-po-visoko-obogatjavane-na-uran-ot-dosega-dogovorenoto-news_766436.html", "text": "    Нивото на обогатяване на уран в Иран достигна 4,5%, заяви говорителят на иранската организация за атомна енергия Бехруз Камалванди, предаде БГНЕС.      \"Тази сутрин Иран премина на ниво от 4,5% в обогатяването на уран... това ниво на чистота напълно отговаря на нуждите на страната от гориво за електроцентралите\", добави Камалванди.   Иран стартира от днес обогатяването на уран отвъд границата от 3,67%, посочена в Съвместния всеобхватен план за действие (СВПД), известен като иранското споразумение за ядрена енергия.\r\nИранският заместник-министър на външните работи Европа, че не е изпълнила ангажиментите си към СВПД, но добави, че \"вратите на дипломацията са все още отворени\".  В същото време иранският президент Хасан Рухани обясни, че решението на Техеран да намали някои от ангажиментите си по ядрената сделка е опит за спасяване, а не за подкопаване на СВПД.\r\nНа 8 май Иран обяви, че частично прекратява някои от задълженията си по споразумението. Решението дойде точно една година след като САЩ едностранно се оттеглиха от ядрената сделка и отново наложиха широкообхватни санкции срещу Ислямската република. ", "date": "2019.07.08", "title": "Иран твърди, че вече има по-високо обогатяване на уран от досега договореното"}
{"url": "https://www.actualno.com/america/trymp-otvarja-centrovete-za-migranti-za-jurnalisti-news_766286.html", "text": "    Американският президент Доналд Тръмп заяви, че центровете за задържане на мигранти, които бяха критикувани за пренаселеност и лоши условия, ще бъдат отворени за посещения на журналисти.      \"Ще започна да показвам някои от тези центрове за задържане на пресата. Искам пресата да влезе и да ги види\", каза Тръмп пред репортери, предаде БГНЕС   Неговите коментари са отговор на съвместен материал на в. \"Ню Йорк таймс\" и \"Ел Пасо Таймс\", които публикуваха статия, описваща такъв център в Клинт, Тексас, изпълнен със стотици деца, облечени в мръсни дрехи и натъпкани в клетки. Американският президент нарече историята \"измама\". \"Вонята от мръсните дрехи на децата беше толкова силна, че се просмукваше в облекло на агентите…Децата плачеха непрекъснато\", пише в статията, цитирана от АФП.\r\nСтатията повтори заключенията на доклад на Министерството на вътрешната сигурност (DHS), публикуван миналата седмица, предупреждаващ за \"опасно пренаселеност\" в множество места за задържане в които се намират хиляди мигранти, които искат да останат в САЩ, бягайки от насилие и бедност от Централна Америка.  Депутати от Демократическата партия, които посетиха места за задържане на мигранти, също съобщиха за масово пренаселване в стаи без течаща вода, където деца и възрастни нямат достъп до необходимите лекарства.\r\nПреди това Тръмп не прояви съчувствие към мигрантите, пишейки в Twitter: \"Ако незаконните имигранти са недоволни от условията в бързо изградените или обновени центрове за задържане, просто им кажете да не идват. Всички проблеми ще са решени!\"    ", "date": "2019.07.08", "title": "Тръмп отваря центровете за мигранти за журналисти"}
{"url": "https://www.actualno.com/starazagora/novi-cvetja-za-starozagorskite-parkove-i-gradini-news_766491.html", "text": "    50 хиляди стръка нови цветя ще бъдат засадени в Стара Загора, съобщават от общинската администрация. Почти е завършена цветната алея парк \"Пети октомври\" по протежението на бул. \"Руски\". Тя е с нова визия - оформена е като българския трикольор с бегония и евонимус микрофила.      От Звено „Озеленяване и комунални дейности“ пък припомнят, че преди време алеята беше засадена с цветни храсти, оформени като емотикони от мобилни приложения.\r\nЧаст от новите цветя ще се използват за освежаване на цветните композиции около кръговите кръстовища по бул. \"Славянски,\" където ще се изгражда и поливна система за растителността. ", "date": "2019.07.08", "title": "Нови цветя за старозагорските паркове и градини "}
{"url": "https://www.actualno.com/balkani/smjanata-na-upravlenieto-v-gyrcija-s-blagi-dumi-news_766275.html", "text": "    \"Аз поемам ръководството в страната и напълно осъзнавам националната си отговорност\". Това заяви лидерът на \"Нова демокрация\" Кириакос Мицотакис, след като партията му спечели , предаде БГНЕС.      В обръщението си след победата на парламентарните избори, лидерът на победилата \"Нова демокрация\" заяви: „Решението на народа е ясно, обществото иска да се обедини и да върви напред. Желанието е за развитие,  за нови работни места и сигурността на Гърция - тя отново да стане силна, както заслужава\".   Той благодари на гърците за доверието, каза, че ще бъде министър-председател на всички гърци и ще работи усилено, за да убеди онези, които не са гласували за него, че ще се бори за всички\r\n\"От днес започва трудна, но красива битка. Страната отново се вдига с гордост. И ние запретваме ръкави. Новото правителство ще работи усилено, скромно и в екип\", каза лидерът на \"Нова демокрация\". По отношение на силната подкрепа, която получи от народа, Мицотакис  спомена предизборните си обещания за по-малко данъци и много инвестиции, за нови работни места, за развитие и за по-добри заплати и пенсии.  Новият министър-председател на Гърция, който ще встъпи в длъжност днес (8 юли), заяви, че правителството започва работа веднага, а парламентът ще работи през цялото лято. \"От утре небето ще бъде по-синьо, а слънцето - по-ярко. Започва нов ден за нашата родина\", каза Мицотакис в края на обръщението си.\r\n\"Гражданите взеха решение и ние напълно зачитаме решението на народа\", заяви досегашният гръцки премиер Алексис Ципрас.\r\n\"Ние се борехме и постигнахме много и сега, с високо вдигната глава приемаме решението на хората. С вдигната глава, защото знаем, че Гърция, която сега предаваме на новото правителство, няма нищо общо с това, което беше Гърция, когато поехме управлението\", заяви Ципрас.       Гръцкият премиер, който напуска поста си, заяви че е поздравил Мицотакис за победата и ще го приеме в двореца на министър-председателя, за да му предаде поста.\r\nАлексис Ципрас подчерта, че партията му ще бъде отговорна и динамична опозиция, и че в последните четири години са взели трудни решения и са платили висока политическа цена, която все още плащат, защото \"електоралната доминация на \"Нова демокрация\" е ясна\". Ципрас добави, че изборният резултат не е стратегическо поражение за \"Сириза\"\r\n\"Днес за мен \"Сириза\" затваря голям и труден цикъл\", каза Ципрас, добавяйки, че ще прегледат всичко, което е направено - кое е било правилно, но също така и кои са грешките, които са направили и за които ще поемат отговорност. Статистиката Според последните данни, при почти 100% преброени бюлетини, \"Нова демокрация\" печели 39,87% от гласовете и получава 159 места в 300-местния парламент. Това ѝ гарантира сформирането на самостоятелен кабинет.      \"Сириза\" получава 31,32% от гласовете и 85 места, движението за промяна KINAL - 8,26% и 23 места, Комунистическата партия на Гърция - 5,3% и 14 места, крайнодясното движение \"Гръцко решение\" (\"Hellenic Fox\") на Кирякос Велопулос - 3,77% и 10 места, движението на бившия министър на финансите от \"Сириза\" Янис Варуфакис MERA25 - 3,37% и 9 места.\r\nВ статистическа извадка на Kathimerini впечатление обаче прави, че повече млади хора гласуват за \"Сириза\", а повече по-възрастни хора - за \"Нова демокрация\" . Сред възрастовата група 17 - 24 години, \"Сириза\" печели с 38 на 30%, но при възрастовата група над 55 години \"Нова демокрация\" взема 43,2% срещу 30,8%, а при пенсионерите - 45,2% за \"Нова демокрация\" срещу 27,8% за \"Сириза\"\r\nШокиращо или не, но крайнодясната партия \"Златна зора\" не влиза в гръцкия парламент. Тя спечели 2,9% и не преминава изискуемата от закона в Гърция трипроцентна бариера. ", "date": "2019.07.08", "title": "Смяната на управлението в Гърция - с благи думи"}
{"url": "https://www.actualno.com/america/britanskijat-vynshen-ministyr-opita-da-zamaje-gafa-s-trymp-i-britanskija-poslanik-v-sasht-news_766397.html", "text": "    Външният министър на Великобритания Джереми Хънт обяви, че не е съгласен с британския посланик в САЩ Ким Дарък, който описва президента на САЩ Доналд Тръмп като \"неспособен\". Хънт също подчерта, че Лондон няма да допусне никакво прекъсване на отношенията Великобритания - САЩ заради изтеклите записки.      Хънт изрази загриженост във връзка с изтичането на докладите на посланика, подчертавайки необходимостта да се разбере как се е случило това, предаде БГНЕС.   Коментарите на Хънт идват след като поверителни текстови съобщения, изпратени от посланика на Обединеното кралство в САЩ, Ким Дарък в Лондон, описват Тръмп като \"неспособен\", \"несигурен\" и \"некомпетентен\".\r\nВ докладите, които бяха публикувани за първи път от вестник Daily Mail, пише, че Тръмп е \"уникално дисфункционален и кариерата му може да завърши с позор\". Те датират от 2017 г. до днес и в тях посланика описва конфликтите в администрацията като \"битка на нож\".  \"Наистина не вярваме, че тази администрация ще стане значително по-нормална; по-малко дисфункционална; по-малко непредсказуема; по-малко разделена фракция; по-малко дипломатична и тромава”, казва посланикът в едно от съобщенията.\r\nЛидерът на партия Brexit Найджъл Фараж от своя страна заяви, че Дарък трябва да бъде уволнен заради изтичането на чувствителни дипломатически доклади. \"От момента, в който Тръмп беше избран, този човек беше грешка като британски посланик - напълно противопоставящ се на доктрината на Тръмп\", каза Фараж пред Daily Mail.    ", "date": "2019.07.08", "title": "Британският външен министър опита да замаже гафа с Тръмп и британския посланик в САЩ"}
{"url": "https://www.actualno.com/climate/ucheni-izchisliha-kolko-novi-dyrveta-shte-ni-spasjat-ot-globalnoto-zatopljane-news_766285.html", "text": "    Най-ефективният начин за борба с глобалното затопляне е да се засадят много дървета. Трилион, може би повече, съобщава, порталът за наука PHYS.org.      И има достатъчно място за това, твърдят швейцарски учени. Дори при съществуващите градове и земеделски земи, има достатъчно място за които да покрият 9 милиона квадратни километра. Това е площ колкото територията на САЩ.   Изследването им изчислява, че през последните десетилетия тези нови дървета биха могли да изсмучат близо 830 милиарда тона от задържащия топлина в атмосферата въглероден диоксид. Това е въглеродното замърсяване, което хората са произвели през последните 25 години, предаде БГНЕС.\r\nГоляма част от тази полза ще дойде бързо, защото дърветата премахват повече въглерод от въздуха, когато са по-млади, твърдят швейцарските автори на изследването. Потенциалът за премахване на най-много е в тропиците.  „Това е далеч - с хиляди пъти - най-евтиното решение за борба с изменението на климата”, заяви съавторът на изследването Томас Кроутер, еколог в Швейцарския федерален технологичен институт в Цюрих.\r\nШест държави имат най-много „свободни места“ за засаждане на нови дървета – това са Русия, САЩ, Канада, Австралия, Бразилия и Китай.    ", "date": "2019.07.08", "title": "Учени изчислиха колко нови дървета ще ни спасят от глобалното затопляне "}
{"url": "https://www.actualno.com/healthy/nov-model-v-zdraveopazvaneto-smesica-ot-stari-predlojenija-news_766299.html", "text": "    В началото на следващата седмица (15 юли) здравният министър Кирил Ананиев и екипът му трябва да представят нов модел на здравеопазването в България. Презентацията идва 10 месеца след като Ананиев , които бяха посрещнати със сериозни критики и така и си останаха на хартия. А основното перо в критиките, разбира се, беше колко всъщност плащаш като пациент, ако ти се наложи да отидеш в болница - , че може да се наложиш да плащаш няколко пъти, а здравното министерство точно този модел искаше.      По същество моделите бяха следните - демонополизация на НЗОК и поява на други здравни каси или солидарен модел, с 8% задължителна здравна осигуровка, задължителна здравна застраховка под формата на премия в размер на 12 лева и доброволно здравно осигуряване. А според в. \" \" новият модел е хибрид от въпросните два.   Този път идеята на здравното министерство (МЗ) е да се заложи на пълна демонополизация на здравната каса, т.е. частните фондове и НЗОК да се конкурират. Здравната вноска остава 8 на сто, а осигурените сами избират фонд. Частните фондове няма да имат право да избират осигурените си, т.е. да отказват на възрастни и хронично болни. За да могат да оперират на пазара обаче, частниците ще трябва да имат поне 1 милион осигурени. Докато това не е факт за поне едно дружество, всички осигурени ще останат в НЗОК. Услугите на обществената каса ще продължат да ползват и тези, които не са избрали частен фонд. В момента обаче работещите, които се осигуряват за своя сметка и тази на работодателя си, са около 3,5 млн. души. 2,7 милиона - пенсионери, деца и бедни, се осигуряват от държавата, при това с непълна вноска. Това значи, че едва ли повече от 3-4 фонда ще успеят да минат прага от 1 млн. осигурени.\r\nНе е ясно какво ще покриват касата и фондовете с вноската, която остава 8 на сто. От години се твърди, че тя не е достатъчна, за да се плащат всички услуги, които НЗОК е длъжна да плаща по т.нар. основен пакет, затова и масово пациентите доплащат - и за лечение, и за редица медикаменти. Според концепцията на МЗ пакетът трябва да се оптимизира, тъй като той ще е задължителен за всички фондове. Това вероятно значи, че той ще намалее. Услугите извън него пък ще може да се осигуряват с допълнителни доброволни вноски или в брой, което означава, че доплащането от страна на пациентите най-вероятно ще се увеличи още, при положение че вече е близо 50 на сто от всички разходи за здравеопазване.  В концепцията е запазена и една от най-противоречивите идеи от предишните модели - лечебните заведения да могат да формират сами цените си, независимо каква част от тях плаща фондът. Така, ако има разлика, тя ще се доплаща от пациента. Целта е конкуренцията да сваля цените - остава обаче въпросът дали няма да се появи картел, който да си остане невидян от отговорните органи.\r\nОсвен това, съгласно новата концепция фондовете ще имат право на до 3 на сто от приходите си за административни нужди, право на печалба, освен това ще са длъжни да правят отчисления с гаранционен фонд, който да покрие здравните плащания в случаи на несъстоятелност.    ", "date": "2019.07.08", "title": "Нов модел в здравеопазването - смесица от стари предложения"}
{"url": "https://www.actualno.com/society/kakvo-opredelja-agresivnostta-na-edno-kuche-news_766262.html", "text": "    За съжаление, приетите на първо четене промени от парламента в Закона за ветеринарно медицинската дейност, така предложени и разписани като текст, няма да доведат до по-добро възпитание на или на по-отговорно отношение от страна на техните собственици, защото агресивността на животните не се определя от техните килограми. Това каза директорът на Фондация „Четири лапи“ д-р Марина Иванова в интервю за Агенция „Фокус“ по повод приетите на първо четене от парламента промени в Закона за ветеринарно медицинската дейност.      „Може да има животни, които са под 5 кг и да показват признаци на агресия, а може да има и такива, които са много над 5 кг и да няма никаква агресия в тяхното поведение и да не представляват никаква опасност както за околните хора, така и за други животни“, заяви д-р Марина Иванова. Тя изтъкна, че разделянето на животните по признак тегло не е най-доброто, с което може да се определи с какво поведение е едно животно.   „От друга страна, задължението всяко домашно животно да бъде извеждано с намордник е напълно абсурдно, защото особено през лятото с толкова високи температури, колкото са сега, това би застрашило живота на кучетата, тъй като те нямат потни жлези и единствената им възможност да се охлаждат като организъм, е през устата. Всички знаят, че когато му е топло на едно куче, то е с отворена уста и изплезен език. Ако кучето има поставен намордник на устата, то няма да може да вентилира и диша нормално“, посочи д-р Иванова. По думите ѝ именно затова текстовете, които бяха предложени в парламента, имат нужда от доста сериозно преработване.\r\n„Имаме гаранцията и обещанието на Комисия по земеделието и храните, че текстовете ще бъдат прецизирани и ще да бъдат насочени към реалния проблем и към това да се възпитава по-добро отношение от страна на хората към техните домашни любимци. Не бива просто да се задават такива безсмислени изисквания от рода на това, че куче над 5 кг вече ще се счита за агресивно и трябва да бъде вързано, с поставен намордник. Може би, в скоро време, някой ще изиска забрана и изобщо да не се извеждат навън“, отбеляза още тя.  Какви точно промени обсъждаха депутатите може да видите в  ", "date": "2019.07.08", "title": "Какво определя агресивността на едно куче?"}
{"url": "https://www.actualno.com/society/trjabvat-dopylnitelno-pari-za-efektiven-kontrol-za-kachestvoto-na-vyglishtata-news_766304.html", "text": "    Малко над половин милион лева (536 000 лв.) ще трябва да бъдат дадени на Държавната агенция за метрологичен и технически надзор (ДАМТН) още тази година. А причината е, че само така ДАМТН ще може да изпълнява ролята си на контролен орган и да проверява качеството на въглищата и бритеките. Това става ясно от доклад на икономическия министър Емил Караниколов, цитиран от в. \" \".      Парите обаче ще стигнат за половин година, т.е. за цяла ще трябват два пъти повече.   ДАМТН пое ролята на контролиращ орган заради промените в Закона за чистотата на атмосферния въздух, според които държавата трябва да следи има ли на пазара въглища и брикети с наднормено съдържание на пепел и сяра. Инспекторите, които ще проверяват местата за продажба, ще са 20 на брой, пише в доклада. 17 от тях ще бъдат новоназначени и за техните заплати до края на 2019 г. са необходими 136 067 лв.\r\nОт разбивката на останалите суми се разбира, че ще се правят по 140 проверки месечно, като при тях ще изготвят по 18 анализа в акредитирани лаборатории. Само това ще струва към 41 хил. лв. до края на годината. Отделно от това само за съхраняването на пробите ще са необходими складови помещения, което ще струва други 12 хил. лв.  За новите дейности по контрол на въглищата и брикетите ще са необходими нови помещения, като само ремонтът им ще излезе 62 хил. лв. Освен това за новите инспектори ще са необходими 7 автомобила, които тепърва трябва да се купят и това ще струва 158 130 лв. Другите нови разходи, които се налагат, са за застраховки, поддръжка на колите, оборудване на работни места за инспекторите, повишени режийни разходи и т.н.\r\nСпоред промените в закона инспекторите на агенцията имат право да съставят констативни протоколи и да пишат актове, които може да стигнат до 50 хил. лв., ако горивата не отговарят на стандартите или съответният търговец не е регистриран. Този регистър тепърва ще се изготвя.    ", "date": "2019.07.08", "title": "Трябват допълнително пари за ефективен контрол за качеството на въглищата"}
{"url": "https://www.actualno.com/cosmos/kacnali-li-sa-amerikancite-na-lunata-oshte-ima-hora-koito-ne-vjarvat-news_766298.html", "text": "    Милиони хора по света все още вярват, че никой никога не е ходил на Луната и че снимките, показани от НАСА през юли 1969 година, са заснети в холивудско студио, коментира АФП, цитирана от БГНЕС.      Хиляди интернет сайтове са посветени на \"доказване\", че кацането никога не се е случило, или поставят под въпрос цялата мисия на \"Аполо 11\". Някои твърдят, че НАСА не е разполагала по това време с технологичното ноу-хау, за да извърши такъв полет, или че ако го е направила, това не е извършено от човешки екипаж - който със сигурност би бил изгорен от космическите лъчи. Други изказват възможността в мисията да са участвали извънземни, което, разбира се, е било държано в тайна, както и лунната цивилизация, която астронавтите са открили.   Но почти всички теории на конспирацията се фокусират върху предполагаемите аномалии в зърнестите снимки и видеоклиповете, които НАСА изпраща обратно на Земята. Твърди се, че сенките в кадрите са подозрителни, както и липсата на звезди в небето в някои изображения - теории, които отдавна са опровергани от учените.\r\nНо теориите продължават да съществуват независимо от доказателствата от лунни орбитални станции, излъчени през 2009 г., които показват изоставените модули на \"Аполо 11\", 14, 15, 16 и 17, лежащи на повърхността на Луната.  Когато лунният модул на \"Аполо 11\" се спуска върху Морето на спокойствието на 20 юли, 1969 година, по-малко от един от всеки 20 американци се съмнява в това, което вижда на телевизионните екрани. Към края на века анкета на \"Галъп\" откри скептицизъм само сред шест процента от населението на САЩ.\r\nЗа разлика от тях, повече от половината руснаци - старият враг от Студената война - все още отказват да повярват, че американците са стъпили на  Луната първи.   Изненадващо сериозно съмнение е широко разпространено сред някои от най-близките съюзници на Вашингтон. Проучване на TNS през 2009 г. показва, че една четвърт от британците не вярват, че кацането на Луната се е случило, а 9% от французите също не са убедени в това.     ", "date": "2019.07.08", "title": "Кацнали ли са американците на Луната - още има хора, които не вярват"}
{"url": "https://www.actualno.com/asia/v-indonezija-otkriha-ostanki-na-naj-drevnija-choveshki-vid-news_766317.html", "text": "    Вкаменели костни останки на най- Хомо еректус (изправен човек), чиято възраст надвишава всички предишни находки, бяха открити от индонезийските археолози в централната част на остров Ява, съобщи онлайн версията на вестник „Джакарта Пост“.      Находката е първото доказателство за човешко присъствие на територията на съвременна Индонезия преди 1,8 милиона години.   Всички предишни находки на островите, които съставляват сегашна Индонезия, са отпреди не повече от 1,5 милиона години, съобщава изданието.\r\nДосега останки на възрастен изправен човек, съпоставими по възраст на новото откритие от индонезийските учени, са открити само в Африка, континенталните страни на Азия и Европа, включително Кавказ (находки, намерени в Грузия през 1991-2005 г., също отпреди около 1,8 милиони години, се считат за най-старите).  Смята се, че Хомо еректус като биологичен вид се е формирал преди около 2 милиона години. ", "date": "2019.07.08", "title": "В Индонезия откриха останки на най-древния човешки вид"}
{"url": "https://www.actualno.com/tips/kupa-na-afrikanskite-nacii-na-kakvo-da-zalojim-v-dneshnite-machove-807-news_766268.html", "text": "     се намира в своя разгар, макар да не привлича толкова силно влиянието, колкото го прави Копа Америка. Африканският футбол тепърва разгърва своя потенциал, а \"виновниците\" за това са родните звездни футболисти, които прославят страната и континента си по целия свят.      Турнирът се намира в своята 1/8-финална фаза, след като отборите преминаха през груповата фаза, съставена от по четири отбора и по един директен сблъсък помежду си. Египет, Уганда, Мадагаскар, Нигерия, Алжир, Сенегал, Мароко, Кот д'Ивоар, Мали, Тунис, Гана, Камерун, Бенин, Южна Африка, Гвинея и Конго са отборите, които си спечелиха място в елиминационната фаза.\r\nВ днешния ден (8.07) програмата ни предлага два мача: Мали - Кот д'Ивоар и Гана - Тунис. Двата сблъсъка не са от най-зрелищните, които ни предлага Купата на африканските нации, но със сигурност можем да се насладим на играта на футболисти като Уилфред Заха, Никола Пепе и Адама Траоре.    19.00 часа: Мали - Кот д'Ивоар Символичните домакини влизат в елиминационната фаза със самочувствие, след като преодоляха групите на първо място със седем точки от възможни девет. Кот д'Ивоар от своя страна завърши втори, но в конкуренцията на коравия Мароко, който се оказа и единствения отбор, взел точки от котдивоарците.\r\nТрябва да се отбележи, че гостът в този мач се отличава с по-качествени имена в своя състав. Уилфред Заха, Серж Орие, Вилфред Бони, Ерик Баи, Никола Пепе и Жан-Мишел Сери са само част от звездните футболисти в редиците на Кот д'Ивоар. За състава на Мали можем да посочим имената на Муса Марега и Адама Траоре.    \"На хартия\" съставът на Кот д'Ивоар изглежда по-класен от своя съперник, но въпреки това добрата форма на Мали със сигурност ще окаже роля и ще се получи равностоен мач. По-вероятният сценарий за този мач е да се стигне до продължения и евентуално дузпи, където да бъде решен спорът за мястото на четвъртфиналите.    22.00 часа: Гана - Тунис    Гана и Тунис показаха колеблива игра в груповата фаза, макар символичният домакин в този мач да се класира за елиминациите като лидер в групата си. Формата и на двата отбора не е блестяща, но пък отборът на Гана изглежда, че има качествено преимущество по отношение на играчите в двата отбора.\r\nАсамоа Гиан, Андре и Джордан Аю, Квадво Асамоа и Томас Партей са ядрото от играчи, на които сякаш ще разчита мениджърът на ганайците. Тунис от своя страна не може да се похвали с популярни имена в своя състав, а и като цяло изявите на отбора не дават оптимизъм за продължаване напред в турнира. Съставът на Гана изглежда като фаворит в мача.  Mr. Corner   ", "date": "2019.07.08", "title": "Купа на африканските нации: На какво да заложим в днешните мачове? (8.07)"}
{"url": "https://www.actualno.com/cite/borisov-ne-e-dyrjavnik-news_766325.html", "text": "    \"Борисов не е държавник.\" Това каза бившият зам.-председател на парламентарната група на БСП Антон Кутев в интервю за bTV и допълни, че той никога няма да бъде такъв, защото в противен случай за 10 години България щеше да се промени.       ", "date": "2019.07.08", "title": "Борисов не е държавник"}
{"url": "https://www.actualno.com/politics/shte-si-vyrne-li-cvetanov-poziciite-v-gerb-karajancheva-napomni-che-veche-moje-da-se-darjava-poveche-za-partijata-news_766318.html", "text": "    Член на партията може да бъде всеки, който споделя принципите и идеите на ГЕРБ. Мисля, че трябва да гледаме напред. Това заяви председателят на Народното събрание Цвета Караянчева, която влезе в Изпълнителната комисия на ГЕРБ, след като беше попитана как така Цветан Цветанов беше свален от всичките си постове в ГЕРБ, но си остана член на партията на Бойко Борисов.      На въпрос защо Цветанов си отиде, Караянчева отвърна на Нова телевизия, че \"можете да припомните\". А дали Цветанов може пак да се изкачи до постовете, от които беше освободен - Караянчева на практика не изключи тази възможност. Ще се плаща , ще има диференцирана вноска, а висши служители могат да дадат малко повече , обясни Караянчева.   Попитан и какво ще прави новата етична комисия на ГЕРБ, председателят на парламента обяви, че ще има заседание в сряда, 10 юли, и ще се уточняват точните механизми. Караянчева не пропусна да каже как противниците на ГЕРБ действат с черен пиар, но уточни, че по сигнали хора от Етичната комисия щели да ходят на място и да проверяват.\r\nЩо се отнася до местните избори и дали например Иван Тотев пак ще е номинация на ГЕРБ, Караянчева не пожела да коментира, като уточни, че първо местната структура трябва да го предложи, а чак след това Изпълнителна комисия да гледа и одобрява кандидатури.  \"Борисов винаги е бил ясен, а ние от ГЕРБ разбираме посланията му. От партията имаме непримиримост към всички вредни действия. Очаквам този стил на поведение да продължи.\" Това каза председателят на парламентарната група на ГЕРБ д-р Даниела Дариткова в отговор на въпрос дали разбира какво казва Бойко Борисов.\r\n\"Здравите морални устои гарантират дългия живот на партията. За превенция от всякакви съмнения на членове в партията ще създадем Комисия по етика. Принципите и съставът ще се решат на заседание в сряда. Ще има много нива на решения, ако някой е обвинен в нещо\", каза още тя в интервю за bTV. По думите ѝ \"при всяко съмнение за нарушения на принципите и морала се носи отговорност с оставки, дори при съмнение за уронване на престижа на партията. Това ни прави най-силната политическа сила в страната\".   Според нея е нормално след толкова години в ГЕРБ Цветанов да има своите поддръжници.    \"Членският внос ще най-нисък за неработещи, учащи и пенсионери. Допълнително ще се реши каква сума ще се плати\", обясни още Дариткова по въпроса с т.нар. диференцирана ставка на членския внос. Какъв е размерът на членския внос на ГЕРБ в последния им финансов отчет - припомнете си в ! Експертни оценки Същевременно представителят на ГЕРБ Първан Симеонов наблегна, че Цветан Цветанов е казал как след местните избори ще се сравняват резултатите – какви ще са и какви ще са били, когато той беше водещият в предизборните щабове на партията на Борисов. Симеонов убедено смята, че Борисов е измислил нещо заради по-трудната позиция на ГЕРБ в София, Пловдив и Варна – вероятно повече през телевизиите, а не толкова през структурите.   Румяна Коларова пък напомни как преди години Иван Костов е действал с вълна от чистене на структури на местно ниво и се усъмни, че ако Борисов тръгне да прави същото, може и да доведе до негативен ефект за положението на ГЕРБ. ", "date": "2019.07.08", "title": "Ще си върне ли Цветанов позициите в ГЕРБ - Караянчева напомни, че вече може да се дарява повече за партията"}
{"url": "https://www.actualno.com/burgas/festivalyt-na-pjasychnite-figuri-posreshta-gosti-v-burgas-news_766396.html", "text": "    \"Любими детски герои\" е темата на фестивала тази година. Новото в 12-то издание е, че само български автори са участвали в изработването на скулптурите. Те са 19 души, като петима са от Бургас. Това са Владимир Дунгьов, Атанас Стоянов, Игор Христов, Огнян Петков и Добрин Вътев. Авторите са част от новосъздадената школа за извайване на фигури от пясък, която вече е факт в града.       Фестивалът на пясъчните скулптури посреща гости от целия свят. Най-щастливи са децата, които са и най-големите фенове на изложбата на открито. Тя се намира в парк Езеро, до Конната база в Морската градина.  Бургазлии, туристи от страната и чужбина, са сред  посетители на фестивала, който съществува от 2008 година. Изработените от 5 600 тона водоустойчив пясък фигури, са любимо място са снимки на хора от различни възрасти. Фестивалът на пясъчните скулптури може да бъда посетен до края на месец октомври.     ", "date": "2019.07.08", "title": "Фестивалът на пясъчните фигури посреща гости в Бургас"}
{"url": "https://www.actualno.com/africa/deset-dushi-bjaha-ekzekutirani-ot-isljamisti-v-somalija-news_766290.html", "text": "    Ислямистите от африканския клон на \"Ал Кайда\" - \"Ал Шабаб\", екзекутираха поне 10 души, обвинявайки ги в шпионаж, съобщи африканския клон на радиостанцията RFI, предаде БГНЕС.      В съобщението се казва, че въоръжени лица са застреляли пет души заради шпионаж в полза на сомалийските, кенийските и американските разузнавателни служби. В последствие терористите са екзекутирали още пет души. Екзекуциите са извършени в южната част на страната, където групата контролира големи територии.   Ислямистите често обвиняват местни жители, че предават информация на сомалийската армия или на чужди държави, за да подпомогнат борбата срещу тероризма. \"Шпионите\" често са цивилни, които живеят близо до техните бази. Заподозрените в шпионаж са осъдени от съдилищата, които са контролирани от групата, след което са подложени на различни видове екзекуции. Екзекуциите се провеждат на обществени места и се предават на живо от пропагандните канали на групата, за да се внуши страх сред населението.\r\nРадикалната ислямистка група Ал Шабаб е базирана в Сомалия и има тесни връзки с \"Ал Кайда. Тя води въоръжена борба срещу централното правителство на Сомалия и възпрепятства хуманитарните действия на ООН.   ", "date": "2019.07.08", "title": "Десет души бяха екзекутирани от ислямисти в Сомалия "}
{"url": "https://www.actualno.com/business/hotelite-po-moreto-svaljat-cenite-s-do-30-zaradi-slabija-sezon-news_766261.html", "text": "    Отстъпки до 30 на сто с оферти в последната минути предлагат почти всички черноморски хотели за почивки през лятото. Липсата на достатъчно ранни резервации, от Русия и Германия, активизирането на преките ни конкуренти като Турция, Гърция и Египет, са причина повечето места за настаняване да останат с много празни стаи дори и през силния летен сезон, пише \"Монитор\".      След три успешни години за родния туризъм, настоящата е кризисна, отчитат от Варненската туристическа камара. Към този момент обаче e рано да се прогнозира колко ще бъде спадът в края на сезона. Най-сериозен е спадът от Германия. Големите оператори сочат, че при някои спадът е 15%, при други над 20%, което означава около 100 000 немски туристи по-малко този сезон.   По Северното Черноморие засега повече страдат курортните комплекси, докато в самия град Варна дори определят сезона като добър.\r\nНа юг, в Слънчев бряг, най-големият ни черноморски курорт, също още има свободни стаи, макар вече да сме в разгара на лятото, което тревожи бранша. Браншът твърди, че все още има контингент за запълване, като обикновено по това време на годината хотелите са продадени. На пръв поглед хората в момента са много. Но реално тълпата, с която не можеш да се разминеш на улицата вечер, и липсата на място дори за хавлия на плажа, са останали в миналото.  Националните курорти като Слънчев бряг, Златни пясъци и Албена да бъдат разделени на зони – за забавление и за семеен туризъм. Това е идея, която ще залегне в промени в Закона за туризма, които Министерството на туризма ще внесе до месец.\r\nА с какво се прочу родното Черноморие само преди няколко часа - научете в !    ", "date": "2019.07.08", "title": "Хотелите по морето свалят цените с до 30% заради слабия сезон"}
{"url": "https://www.actualno.com/burgas/mogat-li-koncesionerite-da-spirat-otivashti-na-plaja-s-djipove-news_766312.html", "text": "    Става въпрос за нарушител, който \"не е отразил\" всички табели, не е спазил и забележката на отговорното за водния коридор момче. Това заяви концесионерът на плаж \"Перла\" Лъчезар Захариев.      По думите му, въпросният \"ентусиаст\" е дал мръсна газ, въпреки забележката. А Захариев се оплака, че като концесионер няма друга възможност, освен да поставя предупреждения .\r\nСъщевременно, пред Нова телевизия Захариев обяви, че мъжът бил задържан от представители именно на концесионера т.е. на самия Захариев . Концесионерът се оплака и, че плажната ивица е много голяма и трудно може да бъде опазена.\r\nВчера беше обявено, че и сега беше уточнено, че става въпрос за 6000 лева. \"Винаги е много\", отвърна Захариев, който пак обяви, че освен с табели и устни забележки няма друг механизъм да бъдат спрени хора, отиващи на плажа с джипа.  За финал беше уточнено и какви са цените за чадър и два шезлонга - 20 лева и 30 лева, в по-луксозна зона.\r\nКак се стигна до проявление на синдрома \"джипа с джета\" - припомнете си в ! ", "date": "2019.07.08", "title": "Могат ли концесионерите да спират отиващи на плажа с джипове?"}
{"url": "https://www.actualno.com/cosmos/zagina-pyrvijat-chernokoj-afrikanec-kojto-shteshe-da-byde-kosmonavt-news_766257.html", "text": "    Южноафриканецът, спечелил шанса да бъде първият чернокож жител на Африка, който да полети в Космоса, загинал при катастрофа с мотоциклет, преди да превърне мечтата си в реалност, съобщиха от семейството му пред АФП.      Мандла Масеко, диджей на непълно работно време и кандидат-офицер от Южноафриканските военновъздушни сили, получи прякора \"афронавт\", след като победи в през 2013 година в специален конкурс, предаде БГНЕС. Той е починал при катастрофа с мотоциклет.   30-годишният Масеко победи други участници от 75 страни, за да бъде избран за един от 23-та, които ще предприемат едночасово под-орбитално пътуване на космическия кораб Lynx Mark II.\r\nРоден в семейство на хигиенистка и производител на автоматични инструменти в малко градче, близо до южноафриканската столица Претория, неговата победа беше източник на национална гордост, заради шанса да постави Южна Африка на \"космическата карта\". Той прекарва една седмица в космическата академия \"Кенеди\" във Флорида, където преминава обучение за астронавт.  Докато е във Флорида, Масеко се среща и позира за снимки с американския астронавт Бъз Олдрин - който е вторият човек, стъпил на Луната след Нийл Армстронг като част от през 1969 година. ", "date": "2019.07.08", "title": "Загина първият чернокож африканец, който щеше да бъде космонавт"}
{"url": "https://www.actualno.com/curious/gybite-sa-polezni-za-diabeticite-no-moje-i-da-sa-opasni-news_766291.html", "text": "    Около 150 грама гъби могат да се консумират всеки ден без риск за здравето ни, а продуктът е истинско „депо” на витамини и хранителни вещества, които влияят положително върху работата на сърдечно-съдовата и нервната системи, както и имат антитуморен ефект, според интервюираните от РИА Новости експерти.      \"Една порция обикновено е от 120 до 150 грама. Ако няма болести, които ограничават консумацията на гъби, тогава по принцип можете да консумирате гъби всеки ден, без това да навреди на здравето ви.\", казва диетологът и доктор на медицинските науки Елена Ливанцова.   Тя отбеляза, че са източник на протеини, витамини от групи В и С, никотинова и фолиева киселина, калций, фосфор, калий и желязо. Всички тези елементи имат положителен ефект върху работата на сърдечно-съдовата и централната нервна система, укрепват костната тъкан, оказват антиоксидантно действие върху организма и имат благоприятен ефект върху кръвообращението, предаде БГНЕС.\r\nВ същото време гъбите имат минимално съдържание на мазнини и не съдържат холестерол, тъй като са от растителен произход, така че могат да бъдат включени в диетата на хора, страдащи от затлъстяване, каза Ливанцова.  В допълнение, гъбите могат да бъдат от полза за диабетиците, защото въглехидратите са представени от диетични фибри, което спомага за намаляване на нивата на кръвната захар, добавя лекарят.\r\nСпоред нея, гъбите имат антитуморен ефект, който е свързан с наличието на Silenum и витамин С, които са силни антиоксиданти.   \"Антитуморната активност се свързва и с протеините - лектини, които сега активно се изучават в онкологията, установено е, че те са „капани” за туморните клетки\", заяви Леванцова.    Противопоказания за на гъби, както обясняват експертите са предимно болести на стомашно-чревния тракт в острата им фаза: гастрит, пептична язва, колит, панкреатит, бъбречна и чернодробна недостатъчност.\r\nВ същото време лекарите са съгласни, че гъбите не трябва да се консумират сурови.\r\n\"От гледна точка на здравословното хранене най-добрият вариант е гъбите да се задушават без мазнина. Смята се, че полезните свойства са максимално запазени при готвене на скара, защото това е по-краткотраен процес, за разлика от варенето\", каза Ливанцова.    ", "date": "2019.07.08", "title": "Гъбите са полезни за диабетиците, но може и да са опасни"}
{"url": "https://www.actualno.com/balkani/kosovo-se-razsyrdi-na-bosna-i-hercegovina-news_766324.html", "text": "    Министърът на външните работи на Косово Беджет Пацоли заяви, че делегация от Прищина няма да участва в срещата на върха за сътрудничество в Югоизточна Европа поради начина, по който Босна и Херцеговина (БиХ) като страна-домакин третира Косово. Пацоли смята, че подобно отношение е неприемливо и хвърля сянка върху наскоро проведената среща на върха на Западните Балкани в Познан, Полша.      \"Начинът, по който те мислеха да третират държавната делегация на Косово, е неприемлив и хвърля сянка върху наскоро приключилата среща на върха в Познан в рамките на Берлинския процес, където показахме волята да бъдем конструктивни в регионалните инициативи и организации. За съжаление, тази воля е разбрана погрешно от настоящия председател на президентството на БиХ“, твърди Пацоли.   В своя профил във Facebook той пише, че подобни нагласи към Прищина, като следващ лидер на срещата на върха за сътрудничество в Югоизточна Европа, не са добри за БиХ, като се има предвид, че този форум е създаден с цел укрепване на добросъседските отношения в региона и пълната интеграция на Югоизточна Европа в евроатлантическите структури.\r\nПо-рано президентът на Косово Хашим Тачи подчерта, че отказва да вземе участие в срещата, тъй като поканата на председателя на президентството на БиХ Милорад Додик е унизителна, защото Косово не се третира като останалите участващи страни.   ", "date": "2019.07.08", "title": "Косово се разсърди на Босна и Херцеговина"}
{"url": "https://www.actualno.com/america/trymp-objavi-britanskija-poslanik-v-sasht-za-losh-slujitel-na-velikobritanija-news_766287.html", "text": "    Американският президент Доналд Тръмп заяви, че британският посланик в Съединените щати Ким Дарък, който американския президент \"несъстоятелен\" и \"некомпетентен\", служи на Обединеното кралство лошо.      Вчера стана ясно, че британският посланик в Съединените щати Ким Дароч в дипломатическите телеграми, изпратени в Лондон, е нарекъл американския президент Доналд Тръмп \"неумел\" и \"некомпетентен\", а мнението на посланика за американската администрация е, че там цари пълен хаос - отново заради Тръмп. Британският посланик е информирал чрез тайни бележки британското правителство, че кариерата на американския лидер \"може да свърши със срам\".   \"Посланикът не е работил в полза на Обединеното кралство\", заяви Тръмп пред репортери, предаде БГНЕС. \"Ние не сме големи почитатели на този човек\", каза още президентът на САЩ.\r\nПървоначално информация за изтичането на съобщения от британския посланик е публикувана от вестник Daily Mail, който цитира откъси от телеграми на Дарък. Според публикация в британския вестник, в едно от съобщенията си Дарък заявява, че не вярва администрацията на Тръмп да стане \"по-малко неработеща, по-малко непредсказуема, по-малко разделена между фракциите, както и по-малко дипломатична и тромава“.   ", "date": "2019.07.08", "title": "Тръмп обяви британския посланик в САЩ за лош служител на Великобритания"}
{"url": "https://www.actualno.com/asia/desetki-jertvi-sled-padane-na-avtobus-ot-magistrala-v-indija-news_766297.html", "text": "    Най-малко 29 души са загинали, а множество други са ранени, след като междуградски автобус с 50 пътници е паднал в канал на автомагистрала \"Ямуна\" в областта Утар Прадеш, предаде БГНЕС      Инцидентът се е случил, след като шофьорът на автобусът е загубил контрол над превозното средство и блъскайки се в мантинелата се е преобърнал в канал, разделящ двете платна на магистралата. Автобусът е паднал от повече от 12 метра височина, като вторият му етаж е бил напълно смачкан.   Националните служби за спешна помощ на Индия са се намесели много бързо. Превозвачът, който е и собственик на автобуса, е заявил, че ще изплати обезщетения на семействата на загиналите и на ранените в катастрофата.\r\n165-километровата автомагистрала \"Ямуна\" от Делхи до Агра е най-дългата шест лентова магистрала в Индия и около 900 души са намерили смъртта си в различни нейни участъци от откриването й през 2012 година, съобщиха властите. Над 150 000 души годишно умират в катастрофи по пътищата на Индия, която е известна с лошата си инфраструктура.   ", "date": "2019.07.08", "title": "Десетки жертви след падане на автобус от магистрала в Индия "}
{"url": "https://www.actualno.com/society/novini-ili-novini-kartinata-na-pechata-za-8-uli-news_766249.html", "text": "            Тол таксите ще са между 25 и 39 стотинки на километър. Това пише в днешния си брой в. \"Сега\". Автобусите, превозващи пътници по редовните линии, най-вероятно ще бъдат освободени от тол такси. Докато автобусите, извършващи служебни или случайни превози, ще са в нейния обхват. Това разграничение се налагало, защото автобусните превозвачи, които имат общински договори, имали \"социална функция\", а договорите им са за няколко години, като там няма как да има смяна на цените.   Франция се бори с разхищението. Това става ясно от вестник \"24 часа\". Страната ще обяви в следващите дни нови мерки за борба с разхищението. Това е заявил в винтервю представител на френското министерство на околната среда.\r\nВ сряда министерството ще представи на заседание на правителството своя законопроект срещу разхищението.     Вестникът пише за случката от вчерашния ден, в която на плаж \"Перла\" в Приморско. Това става ясно от снимка, публикувана във Facebook от журналиста от БНТ Иво Никодимов. На куриозния кадър се виждат няколко мъже, които се опитват да помогнат на шофьора да изкара возилото си от водата.\r\nОтстъпки до 30 на сто с оферти в последната минути предлагат почти всички черноморски хотели за почивки през лятото, пише още изданието. Липсата на достатъчно ранни резервации, отлива на туристи от Русия и Германия, активизирането на преките ни конкуренти като Турция, Гърция и Египет, са причина повечето места за настаняване да останат с много празни стаи дори и през силния летен сезон. Изданието обръща внимание на предсрочните избори в южната ни съседка Гърция, които се проведоха вчера.\r\nОчаквана победа за десните консерватори от \"Нова демокрация\", пише \"Труд\", цитирайки първите прогнозни резултати от екзит пол.   В 7 часа започна изборният ден и продължи до 19 часа. Съгласно новия закон, право на вот имат и навършилите 17- годишна възраст. От 10 милиона души с право на глас, половин милион са гърците, които гласуват за първи път на парламентарни избори. ", "date": "2019.07.08", "title": "Новини или Novini - картината на печата за 8 юли"}
{"url": "https://www.actualno.com/vraza/na-mjastoto-na-sykratenija-ekspert-ot-riosv-vraca-ima-drug-bez-nujnoto-obrazovanie-news_766331.html", "text": "    \"В сряда бях извикан от директора и той ми каза, че щатът ми се прекратява, защото няма работа.\" Това разказа каза , който подаде сигнала за опасния серовъглерод на територията на бившия завод \"Химко\".      Караиванов допълни пред bTV, че според него отстраняването му от работа е свързано с направените разкрития, защото обемът на работа не се е променил през последните 4 години.   След фалита на бившия завод \"Химко\", на територията му остават 110 тона серовъглерод. Химичното вещество е разположено в резервоари, потопени във водни басейни. През годините експертни комисии многократно са съставяли протоколи с предписания за безопасно съхранение. Не всички са изпълнени.\r\n\"По одобрен от министъра на околната среда план, 2019 г. имам общо 37 проверки, като пет от тях са за високорисковите и нискорисковите предприятия на област Враца\", допълни бившият служител на РИОСВ – Враца.  Шефът на РИОСВ-Враца Христо Христов твърди, че недостатъчният брой проверки са причината за съкращаване на щата и сега са обединени две длъжности в една . Според Караиванов обаче тази длъжност сега се изпълнява от човек, който няма образование, свързано със знания по химия. Фирмата, която съхранява серовъглерода е \"Камибо\" ООД. Според търговския регистър от 2016г. фирмата е собственост на депутата Станислав Попов. След разкритията собственикът започна процедура по търсене на фирма, която да извози серовъглерода. Той твърди, че това ще стане във втората половина на месец юли.    ", "date": "2019.07.08", "title": "На мястото на съкратения експерт от РИОСВ-Враца има друг без нужното образование"}
{"url": "https://www.actualno.com/football/brazilija-prekysna-sushata-i-grabna-kopa-amerika-sled-triumf-nad-peru-news_766282.html", "text": "    Бразилия спечели трофея от Копа Америка за девети път в своята история, след като на финала на турнира победи Перу с 3:1.      Така отборът триумфира на домакинския си турнир и в крайна сметка  завоюва един от най-големите трофеи в международни състезания.   За последно „златистите” вдигнаха това отличие през 2007 година, но оттогава имаше голяма суша, в която отборът не можеше да го спечели отново.\r\nЕвертон даде аванс на бразилците още в 15-ата минута, а Гереро изравни от дузпа в 44-ата. В третата минута от продължението на първата част Жесус успя да върне аванса на „златистите”.  Крайният резултат в срещата оформи Ричарлисон от дузпа в 90-ата минута.  Домакините от Бразилия иначе завършиха мача с човек по-малко заради червения картон на Жесус в 70-ата минута.  ", "date": "2019.07.08", "title": "Бразилия прекъсна сушата и грабна Копа Америка след триумф над Перу"}
{"url": "https://www.actualno.com/business/po-malkijat-biznes-na-chernomorieto-otkrito-kritikuva-angelkova-po-golemijat-ja-jali-news_766323.html", "text": "     Още през януари алармирахме, че предстои слаб сезон и абсолютно не се взеха мерки. Очаквахме миналата седмица на срещата с министър Ангелкова да чуем за мерки, но нямаше такива – освен за времето след края на пиковия сезон . Чудя се защо се случва така – защо Министерството на туризма пак закъсня. Това заяви лицето на Клуба на хотелиера в Несебър Диана Колчева във връзка с очертаващия се .       Министерството на туризма няма какво толкова да направи , не се съгласи председателят на Съюза на собствениците в Слънчев бряг и бивш председател на ФК \"Несебър\" Пламен Копчев, който видя \"естествена тенденция\" големите туроператори да пренасочват туристи и към други дестинации след няколко успешни години за Черноморието ни. Според него, \"сезонът набира сили и всичко ще завърши нормално\".   Именно заради големите туроператори, Колчева заяви пред Нова телевизия, че отдавна е можело да се вземат адекватни мерки – да се субсидират чартъри, да се намалят таксите за кацане на лоукост компании, да се намали ДДС-то за туризма. Гърция го направи, уточни Колчева за ДДС-то. Отделно, тя настоя, че е трябвало да има държавни мерки за намаляване на цената на чадърите и шезлонгите, но това не е станало. По думите ѝ, нормалната цена за чадър и два шезлонга трябва да е 12 лева.\r\nОт няколко години цените на чадърите и шезлонгите не са променяни, опонира Копчев. Спрямо миналата година това е така, но спрямо 2014 година не е така, отвърна Колчева. Тя заяви, че няма как българите да бъдат накарани да плащат, за да ползват плажната ивица, която е изключителна държавна собственост т.е. на всички. Колчева дори смята, че е вредна форма за туризма, като уточни, че това е позицията на организацията, която представлява.  Направили сме максимално каквото трябва да се направи – повече намаление на цените ще се отрази на качеството на туристическия продукт, подчерта Копчев. По думите му, туристическата услуга в България е много добра и е на ниво, в остра конкуренция. Колчева се съгласи, че хотелиерската услуга е много добра, но качеството на инфраструктурата е трагично – инфраструктурата, която довежда туристите до хотелите, е много лошо.\r\nА каква беше поредната изцепка, с която се прочу Черноморието ни - научете в !    ", "date": "2019.07.08", "title": "По-малкият бизнес на Черноморието открито критикува Ангелкова, по-големият я жали"}
{"url": "https://www.actualno.com/society/prognoza-za-vremeto-8-uli-ponedelnik-news_766258.html", "text": "    Днес главно около и следобед, ще се развива купеста и купесто-дъждовна облачност и на места ще превали и прегърми. В Южна България температурите ще са все още високи – до 35°-36°, докато в Северна ще се понижат и ще бъдат 28°-32°.      Над Черноморието ще има временни увеличения на облачността и около и след обяд на места ще превали и прегърми. Вятърът ще се ориентира от запад-северозапад и ще е предимно умерен. Максимални температури на въздуха: 30°-33°. Температурата на морската вода е 26-28°. Вълнението на морето ще бъде 2 бала.   Над планините около и след обяд ще се развива купеста и купесто-дъждовна облачност и на места ще превали и прегърми. Ще духа силен северозападен вятър. Максималната температура на височина 1200 метра ще бъде около 24°, на 2000 метра – около 16°.\r\nАтмосферното налягане ще е по-ниско от средното за юли - след обяд от запад слабо ще се повиши.  И във вторник след обяд на места ще превали и прегърми, в отделни планински райони и в Североизточна България – и по-интензивно. Температурите още ще се понижат. В средата на седмицата през страната ще преминава добре изразен студен атмосферен фронт. В много райони ще се развива мощна купесто-дъждовна облачност, ще има краткотрайни, временно интензивни валежи и гръмотевични бури. Очакват се и градушки. В Южна България има повишена вероятност за значителни количества дъжд. В четвъртък валежите чувствително ще намалеят, ще остане ветровито и сравнително хладно. Максималните температури ще са предимно между 23° и 28°. ", "date": "2019.07.08", "title": "Прогноза за времето - 8 юли (понеделник)"}
{"url": "https://www.actualno.com/chronicles/systaven-e-dyrjaven-syvet-na-nrb-news_766263.html", "text": "    Държавният съвет на Народна република България е висш постоянно действащ орган на държавната власт в Народна република България в периода 9 юли 1971 до 10 април 1990 г.      Рожба е на концепция, която дава предимство на принципите за единство на народа и за единство на властта пред принципа за разделение на властите. Държавният съвет стои на върха на пирамидата от държавни органи, сливайки законодателни и изпълнително-разпоредителни правомощия, осъществявайки комунистическата концепция за „демократичен централизъм“.   Решението за създаване на Държавен съвет е взето на пленум на Централния комитет на Българската комунистическа партия през 1968 г. Създаден е с Конституцията на НРБ от 1971 г. Първоначално функциите на Държавния съвет се изпълняват от Президиума на Народното събрание. Държавния съвет се състои от Председател, Първи заместник-председатели, Заместник-председатели и членове както и от секретар избирани от народното събрание. За пръв път държавен съвет е съставен от председател, първи заместник-председатели, заместник-председатели и членове, избрани на 8 юли 1971 г., след съставянето на първия парламент по новата конституция.\r\nОттогава до 17 ноември 1989 г. на практика несменяем председател на Държавния съвет е Тодор Живков, а Секретарите (Председатели) на БЗНС Георги Трайков и Петър Танчев са Първи зам. председатели на Държавния съвет от (1972 - 1974) и от (1974 до 1989), както и Кръстьо Тричков, а Заместник-председатели на Държавния съвет са Георги Джагаров 1971 – 1989 г., Ярослав Радев (1971 – 1989) Митко Григоров (1971 – 1987) и Секретарят (Заместник-председател) на Постоянното присъствие на БЗНС Георги Андреев (1971 – 1973). Членове на Държавния съвет на НРБ са всички членове и кандидат членове на Политбюро на ЦК на БКП и част от секретарите (заместник-председатели) на Постоянното присъствие на БЗНС както и други лица избрани в състава на Държавния съвет. Секретарите на ЦК на БКП които не са членове и кандидат членове на Политбюро на ЦК на БКП нямат право да бъдат членове на Държавния съвет на НРБ. Секретар на Държавния съвет от 1976 до 1989 г. е Никола Манолов .От 17 декември 1989 до 3 април 1990 г. председател на Държавния съвет е Петър Младенов, а Първи заместник-председател на Държавния съвет е новия Секретар (Председател) на БЗНС Ангел Димитров, докато заместник-председател на Държавния съвет е дотогавашния главен прокурор на НРБ Васил Мръчков. През април 1990 г., въз основа на споразумението, постигнато от управляващи и опозиция на Кръглата маса, 9 Народно събрание гласува изменение в Конституцията, с което институцията Държавен съвет е заменена от институцията председател (президент) на Републиката.   ", "date": "2019.07.08", "title": "Съставен е Държавен съвет на НРБ"}
{"url": "https://www.actualno.com/healthy/novata-pomosht-za-horata-s-uvrejdanija-syvsem-ne-spored-obeshtanijata-news_766300.html", "text": "    Само 12 932 от 162 800 души с над 90% увреждане са получили право на максималната помощ по новия Закон за хората с увреждания - 198.36 лв. За сметка на това 123 550 са поставени в далеч по-леката категория и получават 87 лв. помощ. Това пише в свой материал в. \" \", определяйки ситуацията като заблуда за хората с тежки увреждания.      Според заключението на медията, разковничето е видът на пенсията, който получават въпросните хора.\r\nСъгласно хората с 50 и повече процента  увреждане получават от тази година финансова подкрепа, в която се  обединиха досегашните целеви добавки. Размерът на подкрепата е между  24,36 и 198,36 лв., но не зависи само от степента на увреждането и  нуждата от чужда помощ, а и от вида на получаваната пенсия. Така лице с  над 90% увреждане, право на чужда помощ и социална пенсия за инвалидност  получава 198,36 лв. Ако обаче същото лице получава наследствена или  обикновена пенсия - за осигурителен стаж и възраст, взима само 87 лв. А  ако има една година стаж и получава пенсия за инвалидност поради общо  заболяване, му се полагат 104,40 лв. Някои от тези пенсии са с няколко  лева разлика, но водят до над 110 лв. спад в получаваната помощ.\r\nПри приемането на закона социалният министър Бисер Петков обещаваше значително по-висока подкрепа именно за най-уязвимите хора. \"Идеята е сумата за хората в най-тежко положение – с над 90% инвалидност, които не са работили и нямат възможност да работят поради физическото си състояние, да се доближи максимално до помощта, която получават децата до навършване на пълнолетие\", обясни тогава министърът.     Според статистиката на НОИ към края на март тази година 76 154 души с над 90% увреждане получават добавка за чужда помощ - това са хората, за които се смята, че са в най-тежко положение и не могат да се справят сами с ежедневните си нужди. От тях обаче само 12 932 са попаднали в групата за най-високо подпомагане от 198.36 лв. месечно, защото останалите получават не социална пенсия за инвалидност, а друг вид - наследствена, за военна инвалидност и пр., показват данни на Агенцията за социално подпомагане към края на май.\r\nРазграничението на хора с едни и същи увреждания и нужди, но различни по вид пенсии се разминава с други текстове в същия закон. Чл. 69 например гласи, че \"финансовата подкрепа за хората с увреждания се състои от два компонента - месечна финансова подкрепа съобразно степента на увреждането и целеви помощи съобразно вида на увреждането\". В същото време от статистиката за отпуснатите помощи на АСП става ясно, че за мнозинството хора именно видът на пенсията се е оказал решаващ фактор.\r\nОсвен близо 13-те хиляди лица с максимална помощ, други 26 318 лица със същите характеристики, но с пенсия за инвалидност поради общо заболяване (т.е. имат поне 1 г. осигурителен стаж) получават 104,40 лв. За сметка на това 123 550 лица с над 90% увреждания са поставени в далеч по-леката категория и получават 87 лв. помощ. В тази група са попаднали и военноинвалидите - хората, които получават пенсия, тъй като са пострадали по време на наборна военна служба, служба в запаса или в резерва, както и при оказване съдействие на въоръжените сили. По данни на техните съюзи 181 души с пенсия за военна инвалидност, над 90% увреждане и право на чужда помощ са разпределени в по-ниска категория и получават 87 лв. вместо 198 лв.    Дотук социалното министерство не вижда нужда от поправка на закона. От там казват, че се обръща внимание на това кой има най-голяма нужда, но всъщност социалната пенсия за инвалидност е с 5 лева по-ниска от минималната наследствена пенсия (159,29 Кой - колко    - хора със степен на увреждане от 50 до 70.99% - 7% от линията на бедност, или 24,36 лв. за 2019 г.;\r\n- хора със степен на увреждане от 71 до 90% - 15% от линията на бедност, или 52,20 лв. за 2019 г.;\r\n- хора със степен на увреждане над 90% - 25% от линията на бедност, или 87 лв. за 2019 г.;   - хора с над 90% степен на увреждане с определена чужда помощ, които получават пенсия за инвалидност поради общо заболяване или поради трудова злополука или професионална болест - 30% от линията на бедност, или 104,40 лв. за 2019 г.;\r\n- хора с над 90% степен на увреждане с определена чужда помощ, които получават социална пенсия за инвалидност - 57% от линията на бедност, което прави 198,36 лв. за 2019 г. ", "date": "2019.07.08", "title": "Новата помощ за хората с увреждания - съвсем не според обещанията"}
{"url": "https://www.actualno.com/celebrate/sv-velikomychenik-prokopij-news_766266.html", "text": "    Св. Прокопий е роден в Йерусалим. Като езичник носел името Неаний. Майка му го възпитала в езичество и го дала на служба при цар Диоклетиан, който го оставил в своя дворец. След време царя го направил воевода и му заповядал да отиде в Александрия да преследва християните - да ги лишава от имот и да ги предава на съд. Тогава Неаний казал на царя:      \"Чух за тия люде, че почитат някой си Христос, син Божий, че по нрав са твърди и по вяра крепки и че предпочитат да умрат, отколкото да принесат жертва на нашите богове. Затова, струва ми се, неудобно да ги принуждаваме да изпълняват нашите закони.\" Изричайки хулни думи за християнската вяра, Диоклетиан убедил Неаний в законността да се преследват християните и го изпратил в Александрия.   На път за Александрия се извила силна буря. Неаний видял във въздуха светъл кръст и чул глас да го призовава към вярата в Христа и да му казва: \"Чрез тоя знак побеждавай враговете си!\" Като стигнал в Скитопол, той повикал златар и поръчал да направи кръст, приличащ на оня, който видял във въздуха. Златарят отначало не се съгласявал да изпълни поръчката, понеже се боял да не би да се изложи на опасност, ако направи знака на галилеяните, т.е. на християните. Неаний го успокоил, като го уверил, че за това никой няма да узнае. Тогава златарят тайно направил кръст от злато и сребро по указанията на воеводата. Когато кръстът бил готов, на него веднага се появили образите на три лица с еврейски надпис: на горната част бил образът на Спасителя, а от страни - архангелите Михаил и Гавриил. Воеводата запитал: \"Чии са тия образи?\" Но златарят отговорил, че не знае, и разказал, че не е могъл никак да ги изличи. Неаний разбрал, че кръстът има божествена сила, поклонил му се, целунал го и го взел да го пази у себе си.\r\nКогато Неаний пристигнал в Йерусалим, гражданите го помолили да ги избави от разбойнически чети, които ограбвали пътници и отвличали жени. Неаний с войска отишъл да гони разбойниците, поразил ги и върнал всички отведени от тях. Майка му го посъветвала да благодари на боговете за този свой успех. Но Неаний й казал, че не бездушните идоли, а неговият Бог му помогнал да срази разбойниците. И той изпочупил всички идоли в дома на майка си. Ужасена от това, майката отишла в Антиохия при царя да се оплаче от сина, загдето презрял боговете и оскърбил самата нея. Диоклетиан се разгневил и заповядал на Юст, управител на Палестина, да вразуми отклонилия се в християнството Неаний, а ако не го послуша да го предаде на мъчения.  Юст пристигнал от Кесария и съобщил царската повеля. Неаний признал, че е християнин и заявил, че е готов да отиде на смърт заради вярата си. След това отвързал войнския си пояс и го хвърлил в знак на отричане от царската служба и идолското нечестие. Управителят заповядал да го съблекат гол, да го окачат на дърво и да стържат тялото му с железни нокти, а след това да го затворят в тъмница. Подкрепен във вярата чрез небесно явление, Неаний в същата нощ приел своето кръщение с име Прокопий (което значи \"преуспяващ). Като видели мъжеството и доблестта на изповедника, някои войници също така се обърнали към Христа. Те били кръстени от епископ Леонтий и на другия ден открито изповядали вярата си в Христа. Управителят заповядал да им отсекат главите в присъствието на Прокопий.\r\nВ същия ден до тъмницата се приближили дванадесет жени. От прозореца те казали на мъченика: \"И ние сме рабини Христови!\" Донесли за това на управителя и той заповядал да ги затворят в тъмницата. На следния ден жените били подложени на жестоки мъчения - бичували ги, опалвали ги с огън и им рязали гърдите. В тълпата стояла майката на Прокопий и плачела. Тя гледала лютите мъки и търпението на жените и изведнъж се приближила до съдията и му казала: \"И аз съм рабиня на разпнатия Христос!\" Управителят дълго я убеждавал да се откаже от своите думи. Като не успял, заповядал да я отведат с другите жени в тъмницата. Като видял майка си, Прокопий се зарадвал и чрез епископ Леонтий я кръстил заедно с другите жени. Когато след това изповедничките наново били изведени на съд те останали твърди във вярата, въпреки че били жестоко бичувани. Накрая били обезглавени.   Управителят Юст скоропостижно умрял. Неговият приемник извикал Прокопий в Кесария (главен град в провинцията). Там верният Христов последовател бил подложен на жестоки мъки - бичували го, опалвали го с огън и разтягали тялото му. Най-сетне бил посечен с меч. Така завършил земния си живот св. великомъченик Прокопий. Това станало в 303 година.      ", "date": "2019.07.08", "title": "Св. великомъченик Прокопий"}
{"url": "https://www.actualno.com/music/richard-marx-otnovo-v-bylgarija-news_766334.html", "text": "    Изключителният изпълнител, текстописец и продуцент Richard Marx ще ни отведе на романтично пътешествие следващата пролет. Българската публика със сигурност помни първата изява на звездата през 2010 година, когато вдигна на крака зала 1 на НДК с най-големите си хитове. Соло-акустичният концерт на 28 март догодина се организира от Loud Concerts. Аудиторията ще има щастието да се наслади на магията на артиста с феноменален глас, който ще изпее вечните си песни като „Hazard”, „Should’ve Known Better”, „Right Here Waiting”, „Now and Forever”.      Билетите за концерта на Richard Marx влизат в продажба от днес, 8 юли, в мрежата на Eventim (www.eventim.bg) и партньорите им в цялата страна - магазинитe Office 1 Superstore, OMV, Български пощи, Технополис. Ценовите категории са от 40 до 110 лева, в зависимост от местоположението в зала 1 на НДК.\r\nВсеки фен може да използва и опцията на Eventim Print at Home, която дава възможност да се отпечатва закупеният електронен билет вкъщи.\r\nПо време на дългогодишната си кариера, Richard Marx бележи множество успехи. Роденият в Чикаго изпълнител има над 30 милиона продадени албума по света, като се започне от едноименният дебют с Топ 5 сингъла, между които „Hold on to the Nights” и донеслият му Грами „Don't Mean Nothing” за най-добро мъжко рок вокално изпълнение. Последвалият през 1989 Repeat Offender е още по-успешен, като се превръща в четири пъти платинен и включва #1 синглите „Satisfied” и „Right Here Waiting”. Продукциите Rush Street (с хитовете „Keep Coming Back” и „Hazard”) и Paid Vacation (с „Now and Forever”) също стават платинени и така Richard Marx се превръща в един от най-успелите артисти в поп-рок историята. Той все още е единственият изпълнител, който влиза в Топ 5 на Билборд чартовете с първите си седем сингъла.  Но това далеч не е всичко: Richard Marx се налага и като успешен автор на песни и продуцент, с песни като „To Where You Are”, първият сингъл от дебютния албум на Josh Groban и убийственото парче на NSYNC „This I Promise You”. Печели Грами за Песен на годината през 2004 за съавторството на „Dance with My Father” на Luther Vandross. Като изпълнител, автор и продуцент Richard Marx има общо 14 #1 сингъла (между които и „Long Hot Summer” на Keith Urban) и е един от малкото артисти с номер едни хит сингли през всяко едно от последните четири десетилетия.\r\nПрез 2010 издава албум с най-големите хитове - Stories To Tell, от който е хит-сингълът „When You Loved Me”, а последният албум с нов материал Beautiful Goodbye е издаден през 2014 година.\r\nRichard Marx допринася непрестанно с дарения към различни благородни каузи и участва и в множество благотворителни концерти.    Романтичното пътешествие с Richard Marx на 28 март 2020 година в зала 1 на НДК е с начало 20 часа! ", "date": "2019.07.08", "title": "Richard Marx отново в България"}
{"url": "https://www.actualno.com/crime/ednakva-negramotnost-izdade-opitali-se-da-specheljat-obshtestvena-porychka-za-sanirane-news_766303.html", "text": "    Еднакви правописни грешки, допуснати в офертите на 3 фирми в обществена поръчка с европейски пари, са издали незаконно съгласуване помежду им и са довели до налагането на глоби от по малко над 7 000 лв. на всяка от тях от страна на Комисията за защита на конкуренцията (КЗК). Случаят е описан в решението на КЗК, което е публикувано наскоро, пише в. \" \".      До разкриване на случая се е стигнало след подаден сигнал от зам.-министър на регионалното развитие, който е и ръководител на управляващия орган на програма “Региони в растеж”.   Случаят касае поръчка, която не е била толкова голяма - само 30 000 лева, но е за Програмата за саниране в Пещера. Поръчката е за комуникация и публичност на дейностите по саниране на държавни и общински сгради в Пещера. Поръчката е имала 9 обособени позиции, като кандидатите са били четири фирми: \"Фейс консулт\" ЕООД, \"Кабле системс\" ЕООД, \"Кристи 91\" ЕООД и \"Инфо трейнинг\" ООД. Всички фирми, с изключение на \"Фейс консулт\", отпадат от класирането, тъй като според възложителя - община Пещера, не отговарят на предварителните условия.\r\nОтпадналите обаче имали оферти и технически предложения, които били абсолютно еднакви, дори с едни и същи правописни грешки. А финансовите предложения на трите отпаднали фирми също са били до стотинка едни и същи. Проверка пък показала други връзки между компаниите и затова КЗК налага глоби - по 7040 лева. Има обаче 14-дневен срок за обжалване.   Заглавна снимка:   ", "date": "2019.07.08", "title": "Еднаква неграмотност издаде опитали се да спечелят обществена поръчка за саниране"}
{"url": "https://www.actualno.com/sofia/chast-ot-centyra-na-sofija-ostava-bez-voda-news_766264.html", "text": "    \"Софийска вода\" временно ще прекъсне водоснабдяването в част от центъра на столицата на 8 юли. Това съобщиха от пресцентъра на дружеството.      Във връзка с подмяна на спирателни кранове на ул. „Цар Асен“ в центъра на града се налага спиране на водоподаването от 10.00 до 17.00 часа на клиентите на „Софийска вода”, живеещи в района на ул. „Цар Асен“ от ул.  „Бузлуджа“ до бул. „Ген. Михаил Д. Скобелев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: ул. „Цар Асен“ №83.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството.   ", "date": "2019.07.08", "title": "Част от Центъра на София остава без вода"}
