{"url": "https://www.actualno.com/society/novinite-naj-vajnoto-za-denja-17-januari-news_654829.html", "text": "      Напрежение и неудобни въпроси трябваше да изтърпи българският премиер по време на представянето на приоритетите на Българското председателство на Съвета на Европейския съюз пред членовете на Европейския парламент.  Прагматичност и снизходителност в сътрудничеството с Турция, както и нормализиране на отношенията с Русия. Това бяха част от външнополитическите цели, които българският премиер Бойко Борисов заяви по време на представянето на приоритетите на европредседателството ни.   Народното събрание прие на първо четене законопроекта на Делян Пеевски, Йордан Цонев и Хамид Хамид от ДПС за промени в Закона за банковата несъстоятелност.   Македонският президент Георге Иванов наложи вето на Закона за двуезичността в Република Македония. В последните десетина години е налице очевиден дисбаланс на интересите на всички участници, който от нездравословен започва да се превръща в убийствен за икономиката на България. Това се посочва в позиция на Асоциацията на организациите на българските работодатели (АОБР), изпратена до медиите писмо до медиите. Румънският президент посочи в сряда депутатът на Европейския парламент Виорика Дънчила като трети премиер на страната от ЕС за седем месеца, а също и за първа жена-премиер в северната ни съседка.                          ", "date": "2018.01.17", "title": "Новините: Най-важното за деня, 17 януари"}
{"url": "https://www.actualno.com/cosmos/britanski-ucheni-zemjata-shte-stane-negodna-za-jivot-prez-2200-godina-news_654870.html", "text": "  Земята ще стане негодна за живот през 2200 г. Това установиха британски и американски учени.  Те представиха официално съобщение за Националната академия на науките на САЩ, в което разказаха кога животът на нашата планета ще стане негоден за човека и останалите бозайници, предаде БГНЕС. Учените акцентират върху опасността от климатичните промени, които са неизбежни заради увеличаващото се потребление на енергия. Дори намаляването на вредните емисии в атмосферата не могат да предотвратят тези промени. Температурата в целия свят ще стане непоносима за живите същества към 2200-2400 година, независимо от съкращаването на ръста на населението, което се очаква към 2100 година.\nЕкспертите посочват и други рискове, способни да доведат до края на цивилизацията. Сред тях са ядрената зима, пандемията, сблъсъкът на Земята с астероиди, а също така неочакваните последици от създаването на изкуствен интелект.   По-рано британският физик Стивън Хокинг също предупреди, че на Земята ще има непоносими жеги.", "date": "2018.01.17", "title": "Британски учени: Земята ще стане негодна за живот през 2200 година"}
{"url": "https://www.actualno.com/curious/dneven-horoskop-za-18-januari-news_654879.html", "text": "     Този ден ще ви донесе среща, в която ще ви се усмихне късметът. Ново познанство ще отвори пред ваш много възможности за кариерно израстване. Бъдете на ниво!  Този ден ще ви донесе повече от колкото очаквате. Не спирайте да показвате обичта си към любимия човек. Възможно е той да не ви вярва, но не може да не се трогне от искреността ви.   Днес може да мечтаете смело, да кроите планове, да изживеете вътрешно най-смелите си мечти. А ако желаете само добри неща, те непременно ще се сбъднат. Това е ден за сериозна промяна. Бъдете по-смели, по-добри и по- възвишени. Сега ви се дава шансът за тази промяна – не го изпускайте.   Денят е подходящ за признания. Няма нищо лошо в това да споделите добрите си чувства към някого. Хората имат нужда и от това в днешния студен и забързан свят. Не очаквайте на всяка цена да ви се отговори със същото. Бъдете активни и неуморни и така може да си осигурите сериозно предимство пред конкурентите си. Най-хубавото е и, че ще ви остане време за повече почивка, която може да започне още в ранния следобед.  Напоследък сте измъчили някого с претенциите си, а всъщност дори не искате точно това от него. Определете се със желанията си за самите себе си и не бъдете толкова придирчиви особено към близките си. Днешния ден ще ви надари с особен чар и въздействие. За да постигнете максимален ефект изберете белия цвят за дрехите си. Не прекалявайте с аксесоарите.  Днес не споделяйте идеите си с никого. Водете си записки, за да не пропуснете някоя подробност, която ще ви от полза в бъдеще. Следобед задължително намерете време да се разтоварите психически. През този ден ще ви се наложи да поработите и то сериозно. Доброто настроение, може да използвате, за да направите работата си по-приятна.  Днес е много важно да сте с освободено от лоши и тъжни мисли съзнание. Бъдете смели в мечтите си, но внимателни в желанията си. Признайте си, че често искате, неща, за които после съжалявате. Това е ден, в който не бива да оставяте настрана и работата. Вие спокойно може да съчетаете и двете дейности. Днес ще забележите нещо, което ще ви донесе полза в по-късен момент.  ", "date": "2018.01.17", "title": "Дневен хороскоп за 18 януари"}
{"url": "https://www.actualno.com/europe/grycki-voenen-korab-se-sblyska-s-turski-patrulen-kater-news_654872.html", "text": "  Малък гръцки военен кораб в сряда се сблъска с турски патрулен катер близо до оспорвана островна група в Егейско море, каза гръцката флота.  \"Вероятно това се дължи на грешка от страна на турския кораб\", каза източник от гръцкия флот пред АФП. При инцидента двата морски съда са опрели бордовете си един в друг, не е имало никакви щети, инцидентът е приключил, предаде БГНЕС. Инцидентът се случи в близост до необитаваните острови Имия, в непосредствена близост до турското крайбрежие.\nПреди една година гръцките военни нахлуха, след като турски патрулен катер стреля по време на маневри в района, който Атина смята за гръцки води.   Островите Имия - наричани Кардак в Турция, са само на седем километра от Бодрум.\nРазправия за суверенитета им островчета избухна през януари 1996 г., когато двете държави изпратиха морски пехотинци на два съседни острова в знак на предстояща въоръжена конфронтация.\nСлед това те оттеглиха войските си след силен дипломатически натиск от страна на Съединените щати.     ", "date": "2018.01.17", "title": "Гръцки военен кораб се сблъска с турски патрулен катер"}
{"url": "https://www.actualno.com/crime/rumynski-tir-se-preobyrna-i-zatvori-pytja-mejdu-montana-i-vidin-news_654883.html", "text": "  Тир се е преобърнал на пътя между Монтана и Видин по-рано днес. Инцидентът е станал около 16 ч. За щастие, няма пострадали, информира bTV.  Тирът е с румънска регистрация и е управляван от румънец, който е пътувал към Видин. Шофьорът изпуска тежкотоварния автомобил, той се забива в крайпътна канавка, преобръща се и блокира движението по основния път. По информация от полицията шофьорът е употребил алкохол. Всички автомобили се пренасочват по обходни маршрути. Тирът трябва да бъде изтеглен и чак тогава ще бъде възстановено движението.", "date": "2018.01.17", "title": "Румънски тир се преобърна и затвори пътя между Монтана и Видин"}
{"url": "https://www.actualno.com/balkani/rumynija-ima-nov-premier-news_654871.html", "text": "  Румънският президент посочи в сряда депутатът на Европейския парламент Виорика Дънчила като трети премиер на страната от ЕС за седем месеца, а също и за първа жена-премиер в северната ни съседка.  Късно понеделник предшественикът й Михай Тудосе подаде оставка след властови боричкания с ръководителя на управляващите социалдемократи Ливиу Драгня, предаде БГНЕС. 54-годишната Дънчила, която се смята за близка до Драгня, все още трябва да бъде одобрена от парламента, но това се разглежда като формалност, доколкото оглавяваното от социалдемократите правителство се радва на мнозинството от местата. Тудосе бе вторият премиер, назначен от социалдемократите, след като правителството на предшественика му Сорин Гриндеану беше потопено от партията с вот на недоверие през миналия юни.", "date": "2018.01.17", "title": "Румъния има нов премиер"}
{"url": "https://www.actualno.com/society/viktor-lilov-merkite-na-stolichnata-obshtina-sreshtu-mrysnija-vyzduh-ne-reshavat-problema-news_654888.html", "text": "  Мерките, които предлага Столичната община в борбата с мръсния въздух, дори не са палиативни, те не решават по никакъв начин проблема. Това обяви в eфира на bTV Виктор Лилов.  По думите му в момента се предлагат именно такива мерки, защото градът се управлява от задната или предната седалка на високопроходими автомобили. Според Лилов една от мерките трябва да е промяна в наредбата за технически преглед на колите и спиране от движение на автомобилите, които най-много замърсяват. Той смята също, че „Топлофикация – София” трябва да бъде дадена на концесия, което ще гарантира по-добро управление на дружеството и по-ниски цени. Трябва да се премахне таксата за сградна инстлацаия, която дразни и отблъсква много клиенти на „Топлофикация”, допълни той.", "date": "2018.01.17", "title": "Виктор Лилов: Мерките на Столичната община срещу мръсния въздух не решават проблема"}
{"url": "https://www.actualno.com/africa/oon-tyrsi-15-mlrd-dolara-za-pomoshti-za-dr-kongo-news_654873.html", "text": "  Тази година ООН ще търси повече от 1,5 млрд. долара, за да реагира на влошаващата се хуманитарна криза в Демократична република Конго.  \"Размерът на кризата в Конго наистина е предизвикателство към нашата колективна способност да реагираме\", заяви главният пратеник на агенцията по миграция на ООН в страната Жан-Филип Шози, предаде БГНЕС. Африканската страна е измъчвана от почти безмилостна нестабилност след обявяването на независимост от Белгия през 1960 г. Въпреки това, \"никой не очакваше хуманитарната криза да се разшири до такава степен миналата година\", заяви Шози пред журналисти в Женева. Призивът за средства за хуманитарна дейност за 2018 г. е 1,68 милиарда долара (1,37 милиарда евро), повече от двойно от поисканата сума миналата година, добави той. \"Ако не получим това ниво на финансиране, хората ще умрат. Трябва да съм ясен за това\", каза Шози. Неговата агенция, Международната организация по миграция (МОМ), каза в изявление, че хуманитарната криза е достигнала до \"точката на пречупване\".\nСтрогото предупреждение дойде, тъй като три други агенции на ООН призоваха за спешни действия за предотвратяване на глада в Касаи, една от най-затруднените провинции в страната.   Насилието избухна в Касаи, когато племенният вожд, известен като Камвина Нсапу, който се бунтуваше срещу режима на президента Джоузеф Кабила, беше убит през септември 2016 г.\nСега в региона има 3,2 милиона души, които са изправени пред сериозен недостиг на храна, от които само 400 000 са получили помощ миналия месец, се казва в изявлението.\nПрез 2017 г. Службата на ООН за координация по хуманитарни въпроси поиска 812,5 млн. долара за хуманитарна помощ в ДР Конго, но получи само 427,8 млн. долара, т.е. с 47% по-малко.     ", "date": "2018.01.17", "title": "ООН търси 1,5 млрд. долара за помощи за ДР Конго"}
{"url": "https://www.actualno.com/business/rabotodatelite-zelenijat-reket-zaplashva-ikonomikata-news_654866.html", "text": "     Това се посочва в позиция на Асоциацията на организациите на българските работодатели (АОБР), изпратена до медиите писмо до медиите. Според бизнес организации става дума за които са поучили несъразмерно на важността им влияние, а те в името на неясните си интереси спират всяко по-значимо инвестиционно намерение. \"Те са готови да спрат, и понастоящем успешно го правят, инвестиционни намерения за стотици милиони, които биха довели до сериозен икономически растеж и постепенно излизане на България от категорията „най-бедна държава в Европа“. Спира се транспортна инфраструктура, спира се рудодобив, спира се строежът на спортни-технически съоръжения. Всичко това се прави при явни закононарушения, внушения, дезинформация и манипулиране на общественото мнение\", се казва в позицията.\nРаботодателите са на мнение, че вече не става дума само за ски, втори лифт, зимен туризъм, Според тях на рекет са подложени сектори като металургия, минно-геоложко дело, строителство, транспорт, туризъм (летен и зимен), което по думите на работодателите се превръща в системен риск за държавата ни и нас самите.  Според работодателите не може на България. \"Тук е мястото да се обърнем към тези политици, които се опитват да се качат на гребена на референдумите, че това е игра с огъня. Двойният стандарт не е решение - ако Трън е вярно решение, то утре в Банско ще има не два, а дванадесет, , пише още в позицията.\nБизнес организациите се обръщат към държавните институции и с няколко искания:         ", "date": "2018.01.17", "title": "Работодателите: \"Зеленият рекет\" заплашва икономиката"}
{"url": "https://www.actualno.com/healthy/daritkova-naj-golemijat-problem-na-obshtinskite-bolnici-e-kadrovijat-deficit-news_654876.html", "text": "  Най-големият проблем на общинските болници е кадровият дефицит. Това обяви председателката на парламентарната здравна комисия Даниела Дариткова в ефира на bTV.  По думите на Дариткова общинските болници, които имат проблем да плащат заплатите на медицинския персонал, са единици и проблемът е лошо управление на здравното заведение. Тя смята, че общинските болници трябва да оптимизират своите структури, за да осигурят качество. Друг проблем са медицинските стандарти, които ще бъдат променени, за да няма неадекватни изисквания, каза още председателката на парламентарната здравна комисия.\nЗа скандала около иновативните лекарства тя каза, че целта не е да се ограничи достъпа на пациентите, а да се прецизира изписването на тези лекарства, за да няма злоупотреби.   Припомняме, че от сдружението на общинските болници се срещнаха днес със здравния министър Кирил Ананиев, но не бяха доволни от разговорите. Екипът на Министерството на здравеопазването ще прегледа възможностите за икономии в бюджета на ведомството, за да могат да се повишат средствата, които лечебните заведения получават по Методиката за субсидирането им всяка година.\nДопълнително в рамките на преговорите с Българския лекарски съюз по новия рамков договор ще се преразгледат подробно алгоритмите по клиничните пътеки, по които работят болниците, за да се видят възможностите за промяна. От своя страна Сдружението на общинските болници в България ще предостави на МЗ своята експертиза при актуализацията на медицинските стандарти.\nТези ангажименти бяха поети от министъра на здравеопазването Кирил Ананиев и от представителите на Сдружението по време на среща, съобщиха днес от здравното министерство.     ", "date": "2018.01.17", "title": "Дариткова: Най-големият проблем на общинските болници е кадровият дефицит"}
{"url": "https://www.actualno.com/europe/zapochna-stroitelstvoto-na-terminala-za-turski-potok-news_654865.html", "text": "  През септември 2017 г. турската Tekfen подписа с британската компания Petrofac договора за строителството на терминала за газопровода. Турско-руското междуправителствено споразумение по проекта бе подписано в Истанбул на 10 октомври 2016 г.  В рамките на споразумението се очаква по дъното на Черно море да преминават 4 разклонения на тръбопровода. Въпросите, свързани с конструкцията, строителството и експлоатацията на първите две разклонения са предадени на британската компания, за което Русия е информирала Анкара, предаде БГНЕС. Планирано е всяко от двете разклонения на газопровода да бъдат с мощност 31,5 млрд. куб. метра газ годишно. Едното ще бъде построено до Турция, другото е предназначено за доставките на газ в Европа. Дължината на морския участък на газопровода е от около 930 километра.   ", "date": "2018.01.17", "title": "Започна строителството на терминала за \"Турски поток\""}
{"url": "https://www.actualno.com/politics/kovachev-za-pyrvi-pyt-v-istorijata-premier-na-bylgarija-se-obryshta-kym-chlenovete-na-ep-news_654891.html", "text": "  За първи път в историята министър-председател на България се обръща към членовете на Европейския парламент. Това каза във вечерния блок „Това е България“ на Радио „Фокус“ Андрей Ковачев, заместник-председател на групата на ЕНП в Европейския парламент и ръководител на българската делегация в него. По думите му всички големи политически групи в ЕП са приели много положително представянето на българските приоритети по време на европредседателството в Брюксел. Ковачев добави, че лично е получил много поздравление за представянето.  „Това, което най-много впечатли ЕП в изказването на премиера Бойко Борисов, е историческия анализ за това, че на Балканите всяка несигурност може да върне ситуацията с десетилетия назад. Направи голямо впечатление разликата между някой други централноевропейски държави по отношение на европейската солидарност и проевропейския стил на господин Борисов, който посочи, че съединението прави силата не е едно клише, а необходима реалност в момента в ЕС. Колкото и да имаме различни виждания по една или друга политика, много по-добре е заедно ще се справим с предизвикателствата около нас. И това че премиерът Борисов не бяга от темите, които са критични“, каза Андрей Ковачев. Той добави, че изключително важно за ЕС са европейските перспективи на Западните Балкани, защото само един изстрел като този при убийството на Оливер Иванович може да се отприщят емоции и процеси, подобни на тези след Първата световна война.   ", "date": "2018.01.17", "title": "Ковачев: За първи път в историята премиер на България се обръща към членовете на ЕП"}
{"url": "https://www.actualno.com/balkani/pratenikyt-na-oon-nimic-e-obnadejden-za-spora-na-gyrcija-i-makedonija-news_654890.html", "text": "  Пратеникът на ООН Матю Нимиц заяви в сряда, че е \"много обнадежден\", че е постижимо решение за прекратяване на 27-годишния спор между Гърция и Македония за името на бившата югославска република.  \"Надявам се, че този процес се движи в положителна посока\", каза Нимиц след разговори с пратеници от двете страни в ООН. Гръцките възражения срещу използването на името Македония след независимостта на балканската държава през 1991 г. възпрепятстват кандидатурата на Скопие за присъединяване към Европейския съюз и НАТО, предае БГНЕС. Македония е известна като Бивша югославска република Македония (БЮРМ) в Организацията на обединените нации, но Съветът за сигурност признава, че това е временно име, когато се е съгласи с нейното членство.\nНимиц каза пред репортери, че е представил пакет от предложения на двамата пратеници, които ще се върнат в столиците си, за да се консултират с правителствата си през следващите седмици.   Скоро специалният пратеник ще отпътува за Гърция и Македония, за да обсъди предложеното решение, което не съобщи пред медиите след двучасовата среща.\n\"Виждам това като добър набор от идеи, компромис и пакет, така че и двете страни трябва да се чувстват комфортно и да стигнат до достойно и задоволително решение\", каза той.\nНякои от решенията се появиха, включително името \"Нова Македония\" или \"Северна Македония\", но гръцките националисти твърдят, че изобщо не трябва да се споменава думата Македония.   Гърция твърди, че използването на Македония предполага, че Скопие има териториални претенции към собствената й Македония - северна област, която се гордее с пристанищните градове Солун и Кавала и е център на древното царство на Александър Велики, източник на гръцка гордост.\nНяколко кръга разговори, насочени към разрешаване на спора, се провалиха, но Нимиц каза, че вярва, че резултатът ще бъде различен този път. \"Наистина вярвам, че имаме ръководства както в Атина, така и в Скопие, които наистина искат решение\", каза той.  ", "date": "2018.01.17", "title": "Пратеникът на ООН Нимиц е обнадежден за спора на Гърция и Македония"}
{"url": "https://www.actualno.com/europe/merkel-prizova-socialdemokratite-da-napravjat-otgovornija-izbor-za-germanija-news_654877.html", "text": "  Канцлерът Ангела Меркел призова в сряда социалдемократите да направят \"отговорния\" избор за Германия, тъй като лявоцентристката партия се готви за решаващо гласуване за сформиране на коалиция с консерваторите.  След трудни преговори миналата седмица партиите се съгласиха на споразумение за коалиция по принцип, но сделката беше поставена под съмнение, след като членовете на ГСДП се оплакаха, че били направени прекалено много отстъпки за съюза на Меркел на ХДС/ХСС, предаде БГНЕС. Около 600 делегати от ГСПД ще гласуват в неделя за това дали да встъпят в официални коалиционни разговори - или да рискуват да попаднат в политически хаос. \"Вярвам, че социалдемократите ще вземат отговорно решение\", каза Меркел пред репортери в Берлин.\n„Няма да се намесвам, но всички сме казали, че се надяваме на успешен конгрес на ГСДП, т.е. споразумение за започване на коалиционни преговори, защото вярваме, че Германия се нуждае от стабилно правителство \", каза тя.   Меркел, който се гледа към четвърти мандат като канцлер, се бори да формира правителство след неубедителните резултати на изборите през септември, когато гласове от основните партии се оттекоха към крайнодясната „Алтернатива за Германия“.", "date": "2018.01.17", "title": "Меркел призова социалдемократите да направят \"отговорния\" избор за Германия"}
{"url": "https://www.actualno.com/tennis/s-rodilni-myki-grigor-dimitrov-se-klasira-za-treti-kryg-v-melbyrn-news_654700.html", "text": "      Младият американец, започнал турнира от квалификациите, напълно заслужено спечели два сета, при това втория най-неочаквано с 6:0 гейма. Този двубой се оказа най-трудният за Григор Димитров от началото на новия сезон. Следващият съперник на българина ще бъде друг млад тенисист - руснакът Андрей Рубльов, който отстрани Маркос Багдатис 6:4, 6:7, 6:4, 6:2. Рубльов победи Димитров във втори кръг на US Open през миналата година, при това с 3:0 сета.       ", "date": "2018.01.17", "title": "С родилни мъки Григор Димитров се класира за трети кръг в Мелбърн"}
{"url": "https://www.actualno.com/crime/12-g-zatvor-i-100hil-lv-kryvnina-za-jestokoto-ubijstvo-v-turjan-news_654869.html", "text": "   Присъдата е на Окръжния съд в Смолян от днес.   потресе жителите от района с жестокостта си миналата година.\nКървавата драма се разигра на 13 март м.г. в родопското село. 62-годишният Петър и жертвата жената, с която живеел, се скарали. Пияният овчар я подгонил и я наръгал няколко пъти. Трупът на жената бе открит с осем прободни рани в ливада близо до къщата. Те били причинени от нож от дължина над 27 см. Полицаи задържаха Петър с окървавени дрехи и в нетрезво състояние. Пред униформените той бе заявил, че намушкал жената след като заподозрял, че тя му изневерила. Жената била от Варна. Двамата живеели на семейни начала от години в Родопите. Грижили се за животни. Петър бе направил пълни самопризнания пред разследващите.\nДнес делото се гледа по съкратеното съдебно следствие.  Магистратите приеха, че Русев е убил Милена умишлено, по особено жесток и мъчителен за нея начин. Милена издъхнала в дълга и много тежка агония след 8-те наръгвания с нож, бягайки от своя нападател, стана ясно в съдебна зала.\nРевността той изпитал след разговор с магазинерката в селото, че Милена му изневерила с майстор при ремонт на къща преди 20 дни. Според защитата му овчарят имал връзка от 5-6 години с Милена и искал да живее завинаги с нея, заболяло го силно от нейната изневяра и й посегнал в състояние на силен афект.\nОт множеството удари, които й нанесъл, докато я гони, фатални били два - в гърдите и корема, тъй като срязали плеврите на левия й бял дроб, диафграмата и други вътрешни органи, които предизвикали кръвоизливи в гръдната и коремната кухина.  По време на делото майката на убитата жена - 80-годишната Руска Стефанова, заяви, че категорично отрича дъщеря й да е имала интимна връзка с овчаря, просто помагала както на него, така и на много други хора от селото за гледане на животни, чистене и ремонти.\nТя поиска обезщетение за неимуществени вреди и страдания от 150 000 лева, \"за да се даде за поука на всички други, които искат да посягат на човешки живот\", но съдът отхвърли част от иска.\nЖената настояваше за доживотен затвор на убиеца.\nПо време на разследването Русев заявява, че след като я убил, искал да подпали къщата си и да се самоубие, но не успял. Полицията наистина отишла по сигнал за пожар в селото, когато той прави пълни самопризнания за убийството.\nОвчарят е от Русе,с основно образование. Той никога не се е женил и няма деца.\nМилена отрасла в Рудозем, където майка й и баща й работили в мините. След това живяла във Варна, но също останала без деца и семейство. Според майката, тя се върнала заради любовта си към Родопите в планината.\n„Дъщеря ми е много свободолюбива и затова не искаше да се жени, за да не разочарова никого в живота си, затова съм убедена, че не е и имала връзка и с този овчар“, каза Руска Стефанова.\nОсвен кръвнината и лихвите по нея, Русев ще трябва да плати и около 8 000 лева съдебни разноски и такси по делото и му приспадна от присъдата времето, в което е зад решетките от убийството досега.\nПрисъдата му подлежи на обжалване пред Пловдивския апелативен съд.  ", "date": "2018.01.17", "title": "12 г. затвор и 100 хил. лв. кръвнина за жестокото убийство в Турян"}
{"url": "https://www.actualno.com/pleven/izlojba-v-pamet-na-hudojnika-petko-petkov-otkriha-v-pleven-news_654817.html", "text": "   Много приятели и колеги се събраха да видят творчеството му и да почетат паметта му чрез своите топли слова.  „Петко си отиде тихо, както и живя, преди година...Той беше от онази рядка порода хора, които са на изчезване - честен, етичен, коректен, безконфликтен, човечен...Не се скара с никого, не повиши глас, не се тупаше в гърдите, не предяви претенции към никого, никога и за нищо... Живя в приказния свят на своите митични образи и видения... Винаги съм си мислел, че едва ли има по-подходящ художник, който да илюстрира разказите на големия Радичков... Да си спомним за Петко с усмивка и благодарност!“, написа във фейсбук-профила си кметът на Плевен Георг Спартански. „Петко Петков остави ярка диря след себе си. И ето го – в ревниво пазените негови творби, които възкресяват парченцата живот, миговете, преживени с него и творчеството му“, каза уредникът в Арт-центъра Светла Тончева. По думите й картините му са обитавани от митологични същества, приказни герои и обикновени хора. Особено творецът се е вдъхновявал от голото женско тяло, от природата, от родния край. 40-те картини, подредени в Арт-центъра, са собственост на наследниците на твореца.\nПетко Петков си отиде на 71-годишна възраст. Той не е имал академично образование, но е посещавал курсове на творци като Светлин Русев, Николай Дабов, Христо Бояджиев.   Освен в Плевен творецът е представял свои изложби в София, Пловдив, Варна.", "date": "2018.01.17", "title": "Изложба в памет на художника Петко Петков откриха в Плевен"}
{"url": "https://www.actualno.com/balkani/makedonskijat-prezident-naloji-veto-na-zakona-za-dvuezichnostta-news_654881.html", "text": "  Македонският президент Георге Иванов наложи вето на Закона за двуезичността в Република Македония.  „Вместо в духа на диалога и съжителството да градим мултиетническо общество чрез справедливи и общоприетите закони, ние приемаме несправедлив и репресивен закон, с който се предпочита само албанския език. По тази причина, имайки предвид моите наблюдения за несъгласуваността на Закона за езиците с Конституцията, а също така експертните оценки и широкото обществено противопоставяне на този закон, въз основа на член 75 от Конституцията на Република Македония, взех решение да не подписвам указ за неговото обнародване“, каза Иванов, цитиран от БГНЕС. Той заяви, че с този закон се въвежда много скъпо дублиране във всички органи на държавната власт, което води до тяхното пълно блокиране. В подобна ситуация съществува опасността да се повдигне въпроса за интегритета и суверенитета на страната, смята Иванов. Държавният глава заяви, че е изпратил писмо до парламента, в което го информира, че не е подписал закона. Писмото е придружено с много подробна юридическа обосновка, защо той не го е направил.\n„Призовавам депутатите внимателно да прегледат моите забележки. Очаквам от тях отговорно и съвестно да постъпят, защото само така ще стигнем до общо решение за истинско насърчаване на използването на езиците без да се създава разделение“, заяви Иванов.     ", "date": "2018.01.17", "title": "Македонският президент наложи вето на Закона за двуезичността"}
{"url": "https://www.actualno.com/balkani/opozicijata-v-makedonija-se-vryshta-v-parlamenta-za-da-chue-stoltenberg-news_654885.html", "text": "  Депутатите от ВМРО-ДПМНЕ ще се завърнат утре в парламента, за да чуят речта на генералния секретар на НАТО Йенс Столтенберг, който днес пристига на посещение в Македония.  Представителят на ПГ на ВМРО-ДПМНЕ Влатко Горчев уточни, че депутатите от най-голямата опозиционна партия се завръщат в парламента само за обръщението на Столтенберг и няма да участват в работата на законодателното събрание, предаде БГНЕС. ВМРО-ДПМНЕ бойкотира заседанията на парламента от средата на декември, след като 6 нейни депутати бяха обвинени от съда за участие в погрома над парламента от 27 април. От тогава депутатите на ВМРО-ДПМНЕ само веднъж бяха в парламента, за да чуят ежегодното слово на президента Георге Иванов.", "date": "2018.01.17", "title": "Опозицията в Македония се връща в парламента, за да чуе Столтенберг"}
{"url": "https://www.actualno.com/smolyan/kmetyt-na-rudozem-tyrsim-finansirane-za-vodoprovodi-v-selata-news_654833.html", "text": "      Преди шест години имах незапорирани сметки само 16 дни. Оттогава сме със запори. В този смисъл сега може да се каже, че общината за първи път ще работи по-нормално. Дължи се на факта, че за част от задълженията взехме един банков кредит. А в края на миналата година получихме безлихвен заем от Министерство на финансите (МФ) за покриване на временни касови разриви в размер на 2 336 000 лв., с които разплатихме голяма част от задълженията към контрагенти. Стигнахме дотам, че да бъдат вдигнати всички запори.  Не, продължаваме да имаме още задължения и просрочия. Общият размер на просрочените преди този заем бяха малко повече от 3,2 млн. лв. В момента са останали 700 000 лв. Част просрочията покрихме с безлихвения заем, друга част - със собствени средства. И смело мога да кажа, че с над 2,5 млн. е намаляло задължението на общината към доставчици. Срокът на връщане на безлихвения заем е в края на 2018 г. Със сигурност няма да успеем да го върнем и ще се наложи да поискаме удължение, защото трябва тази година да се постараем първо да се справим с тези 700 000 лв. А безлихвения заем ще се опитаме да го връщаме следващата година.   Вижте, тези шест показателя са колкото обективни, толкова и субективни. Ще дам един пример. Погашенията по плащанията на общинския дълг е важен показател, за да не се допуска да възникне голям дефицит в текущите плащания. Само че МФ тълкува като погашения по дълга и рефинансирането на кредит. Ние в 2016 г. нямахме рефинансиране и изведнъж в края на годината изскочихме по този показател много добре. В 2017 г. обаче отново имаме рефинансиране, защото беше дошъл падеж. Правихме нова тръжна процедура за рефинансиране на кредита. И поради тази причина сега към края на 2017 г. отново по този показател сме зле. Всъщност ние реално нито сме погасили голяма част от двата милиона банков кредит, нито пък сме взели нови кредити. Просто сме трансформирали съществуващия, но той се тълкува като еднократно погашение. И този показател е леко изкривен. Може би трябваше при определянето му да е изрично записано, че когато се прави рефинансиране на съществуващи заеми, те да не се отчитат. Много важен показател е размерът на събираемостта на местните данъци и такси. И ние подобрихме този показател. Миналата година изведнъж получихме едно писмо от МФ, че сме изключени от списъка на общините за финансово оздравяване, тъй като сме си подобрили два от показателите. И излиза, че отличните ученици ги наказват.   Добра новина е от една страна. Но вече не можехме да искаме безлихвен заем по програмата за финансово оздравяване с тригодишен срок, а със срок 1 г. И второ, министърът на финансите може да отпусне допълнителни целеви средства за погасяване на този заем. Дефакто, за опрощаване на част от заема. И сега заемът, който ползваме от МФ, е едногодишен и министърът няма право да ни опрощава част от него. Затова казвам, че отличниците ги наказват. Такова е законодателството, не мога да го обсъждам, но мога да правя предложения в различните форуми за неговото подобряване. По-скоро довършвахме започнали проекти и подготвяхме нови. Успяхме по Норвежката програма да реализираме втори етап на проект от 2015-та - за вътрешната отоплителна инсталация на детската градина в Рудозем, която се явява централна за общината. Там са почти 50% от децата в цялата община. И след реализацията на този проект разходите за отопление спаднаха четири пъти в абсолютна стойност, което е чудесна новина. Още повече, че температурният комфорт и средата се подобриха драстично. Поддържаме 23 градуса ежедневно. Годината мина в подготовка за кандидатстване пред Програмата за развитие на селските райони (ПРСР), процедури по оценки. По единия проект вече имаме договор от началото на декември. За останалите два все още чакаме решение на фонд \"Земеделие\".  За цялостен ремонт на гимназията в Рудозем - двете сгради, на началния и горния курс, с прилежащите им дворни пространства и настилката във физкултурния салон. Общо пет подобекта на стойност 1 млн. евро. От изключителна важност са, защото това училище ще стане образцово. Кандидатствали сме с проекти за пътища на стойност 3 млн. евро без ДДС. Третият е за 7 улици в общината на стойност също 1 млн. евро. За него още не е финализирана процедурата за подписване на договори с тези, които са с повече точки от нас. Ние сме получили максимален брой точки по трите проекта, защото са ни добре подготвени. Но основна образуваща единица е брой население, а по-големите общини получават по-голям брой точки. Надяваме се да ни бъдат финансирани и улиците. Получихме два транша с решение на Министерския съвет - първия е за 690 000 лева, а втория - 540 000 лв. Средствата са по сметките на общината. По първия проект - за централната градска част на Рудозем сме финализирали процедурата по възлагане. Изпълнили сме и първия етап от проекта, тъй като той е на инженеринг - проектирането е готово. Имаме разрешение за строеж. Буквално още днес може да започнем, но аз смятам, че все още зимата си предстои. А по втория проект - за центъра на село Чепинци, до края на месеца се надявам да имаме разрешение за строеж, сега съгласуваме проекта с институциите. И тогава ще започнем процедура за избор на изпълнител на СМР. Паралелно с това ще върви избор на строителен надзор за двата обекта. Тези два обекта са изключително важни за нас. Първият ще даде завършващ елемент в облика на централната градска част, а вторият пък ще даде изцяло нов облик на центъра на най-голямото село в общината - Чепинци. Включени са подмяна на настилки, детски площадки, сцени пред Дома на културата и пред читалището в Чепинци, озеленяване, ново осветление. Благодарен съм за съдействието на г-н Мустафа Карадайъ, че получихме подкрепа за тези два проекта. Предстои ни и кандидатване с още проекти пред ПРСР. Предварителните условия са публикувани за обсъждане. Ние ще входираме два или три проекта, в зависимост от това за какво ще можем да кандидатстваме. Не спираме да търсим финансиране и за водопроводите в селата, защото вече имаме язовир \"Пловдивци\". Построен е, надявам се скоро да влезе в експлоатация. Реално обаче водата няма как да стигне до хората в населените места, където минава водопроводът за Мадан. Довеждащият водопровод от язовира до Мадан - 27 км, подлежи на цялостна реконструкция. Паралелно с това говорим за вътрешните водопроводни мрежи на всички населени места, които се водоснабдяват от него или са наблизо. Защото се обезсмисля фактът, че от язовира тече чиста вода, ако вътрешната мрежа е остаряла и с много загуби, това, че ще тече пречистена от този нов язовир, се обезсмисля. Тя няма да стигне чиста и половината ще се загуби по мрежата. ПУДООС ни одобри проект за канализация на кв. Мейково на Рудозем, но то е реално улица \"Иван Вазов\" в града. Тече процедура за избор на изпълнител. Ако няма обжалване, строежът може да започне през април-май.  Да. Сумата е почти 1,2 млн. лв. с ДДС. Съгласувана е с ПУДООС тръжната документация. Би следвало да е ангажимент на общината, а финансирането може да е от различни източници. Има и фонд в МРРБ за финансиране на водопроводни мрежи. По селската програма нямахме възможност да подадем проекти, защото според анализа на ВиК излиза, че нямаме \"воден стрес\". Друга тема е доколко е правилна методиката на изчисление. Но от гледна точка на нормативите сме без \"воден стрес\" и нямаме шанс да се класираме, затова ще търсим други източници.  ", "date": "2018.01.17", "title": "Кметът на Рудозем: Търсим финансиране за водопроводи в селата"}
{"url": "https://www.actualno.com/crime/300-leva-globa-za-obida-udar-i-zaplahi-na-policaj-news_654814.html", "text": "  300 лева глоба е наложил Чепеларският районен съд на шофьор за заплахи, обида и удар на полицай в Пампорово.  Шофьор на автобус с инициали М. Н. В. предизвикал лека катастрофа следобед на 8-ми януари в курорта. Пристигналият на място полицай обаче намерил разярен причинителя на ПТП-то. Пред всички присъстващи на инцидента на висок глас започнал да ругае: “ай, да … управията, така е всеки ден”, “ай, ша му … майката” и др. Той не пожелал да изпълни разпореждането на полицая да премести автобуса и да освободи движението. Не го послушал да не вика на висок глас и да не ругае.\nСъпротивлявал се при при опита да му бъдат поставени белезници и ударил полицая в брадата.   След като му поставили белезници и потеглили към полицейския участък заплашвал служителите на реда с думите: “С вас е свършено! Знам ви и двамата. От утре вече не сте на работа!”.\nГлобата 300 лева в полза на съдебната власт, наложена на шофьора, е по Указа за борба с дребното хулиганство и подлежи на обжалване.  ", "date": "2018.01.17", "title": "300 лева глоба за обида, удар и заплахи на полицай"}
{"url": "https://www.actualno.com/crime/katastrofa-e-stanala-v-rajona-na-stochna-gara-v-sofija-news_654825.html", "text": "  Катастрофа между два автомобила е станала в района на Сточна гара.  При инцидента няма пострадали, съобщиха за Агенция „Фокус“ от пресцентъра на МВР. В следствие на инцидента са нанесени само материални щети по превозните средства.    ", "date": "2018.01.17", "title": "Катастрофа е станала в района на Сточна гара в София"}
{"url": "https://www.actualno.com/politics/borisov-kym-tachi-sluchajat-v-kosovska-mitrovica-da-ne-ni-otklonjava-ot-goljamata-cel-news_654809.html", "text": "Българският премиер Бойко Борисов  проведе телефонен разговор с косовския си колега Хашим Тачи по повод  убийството вчера на един от лидерите на косовските сърби Оливер  Иванович.  Борисов остро осъди убийството и изрази съболезнованията си  към близките и съмишлениците на политика. Българският премиер изрази   надежда, че трагичният случай няма да попречи за нормализирането на  отношенията между Прищина и Белград  и настоя за личната ангажираност на  косовския президент за възстановяване на диалога, съобщиха от  правителствената пресслужба. \"В Страсбург темата за интеграцията на  Западните Балкани е приоритет. Запознах членовете на Европейския  парламент с мотивите ни защо страните от региона заслужават европейска  перспектива, но усилия трябва да се полагат от всички. Разчитам и на  вашата помощ случаят в Косовска Митровица да не ни отклонява от голямата  цел\", посочи Бойко Борисов и призова за активна работа за разкриване на  убийството. Президентът Тачи подчерта, че  правоохранителните органи в Косово ще направят всичко възможно да бъде  открит убиецът и поръчителите. \"Няма да позволим този инцидент да ни  отклони от нашата цел за нормализация на отношенията ни със Сърбия\",  каза той.", "date": "2018.01.17", "title": "Борисов към Тачи: Случаят в Косовска Митровица да не ни отклонява от голямата цел "}
{"url": "https://www.actualno.com/curious/kola-blyska-malko-momichence-i-dori-ne-spira-majkata-gleda-bezuchastno-video-news_654846.html", "text": "     По чудо след инцидента момиченцето става и започва да ходи, сякаш нищо не се е случило. На кадрите се вижда как детето излиза от двора на къщата, в която живее и го бута го кола точно пред очите на майка си. Най-странното и изумителното при инцидента е, че жената не реагира по никакъв начин на случилото се с дъщеричката ѝ, съобщава The Sun. След шокиращото произшествие момиченцето се връща при майка си и я хваща за ръката, докато тя гледа след колата. Няма информация дали детето е получило наранявания. Много от потребителите в мрежата иронично отбелязаха, че явно е открита най-хладнокръвната майка в света, поради липсата на каквато и да е реакция от нейна страна.     ", "date": "2018.01.17", "title": "Кола блъска малко момиченце и дори не спира, майката гледа безучастно (ВИДЕО)"}
{"url": "https://www.actualno.com/society/paveta-v-melnik-kulturnoto-ministerstvo-zapochna-proverka-news_654819.html", "text": "  Туристи сигнализираха, че   Става дума за дясната улица, която се намира покрай реката, и е с автентичен възрожденски стил. Работниците, които работят в района, са обяснили дейността си с това, че извършват дейността по нареждане на кмета на града. След сигнала съобщиха от пресцентъра на министерството.\nОт там уточниха, че ще излязат с позиция по казуса, едва след като изяснят фактите около него.    , заяви кметът на населеното място Наско Петев.\nСпоред него калдъръмът е много далеч от паветата.\n„Павета се поставиха преди 5 години, преди 1 година в района до хранителния магазин. В момента продължаваме поставянето им, но не на калдъръм, а на пясък“, добави Петев.    ", "date": "2018.01.17", "title": "Павета в Мелник, културното министерство започна проверка"}
{"url": "https://www.actualno.com/politics/bhk-izprati-do-parlamenta-svoite-argumenti-v-podkrepa-na-istanbulskata-konvencija-news_654824.html", "text": "  Специално писмо към българските депутати изпрати председателят на Българския хелзинкски комитет (БХК) Красимир Кънев. С него той ги призова да ратифицират Истанбулската конвенция.  \"Истанбулската конвенция има ясни цел и обхват – да защитава жените от всички форми на насилие. Това е нейната основа и с това тя заема своето специфично място в международното право за правата на човека\", посочва Кънев. Председателят на БХК казва и, че \"появилите се в българските медии публични изявления за някаква друга цел, свързана с правата на транссексуалните, с признаването на „трети пол“ и на еднополови бракове, с посещаване на дамски тоалетни от мъже, които свободно определят пола си, с правата на спортисти-мъже да участват в състезания между жени и пр. са неща изцяло извън нейния предметен обхват\". И изброява, че \"Турция, Сърбия, Черна гора, Босна и Херцеговина, Албания, Кипър, Румъния, Грузия\" са ратифицирали конвенцията. Кънев даде и своето обяснение за заблудата относно т.нар. трети пол. \"За съжаление, извън умишлените опити да се саботира ратифицирането на Истанбулската конвенция, повод за горните спекулации дава и погрешният ѝ превод на български език, който е поместен на интернет сайта на Съвета на Европа. В чл. 3в от българския превод при определянето на „пол“ е допусната груба грешка. Това определение, което е със строго определено значение за целите на конвенцията и различно от това, което е възприето в някои академични среди и теории, всъщност се отнася до „социален пол“, с който термин в българския текст на чл. 4 е преведен термина „gender“ от английския оригинал и „genre“ от френския оригинал. Погрешният превод създава впечатление, че Истанбулската конвенция разглежда биологичния пол като социален конструкт. Това някои недобросъвестни опоненти на конвенцията тълкуват като налагане на нашата страна на задължение да признае възможността едва ли не всеки да избира пола си според моментните си потребности. Нищо подобно обаче не следва от нея, ако определението от чл. 3в се преведе правилно и се осмисли на фона на другите разпоредби на конвенцията. Преводът на международните договори по правата на човека на български език винаги е бил сериозен проблем. Понастоящем за съжаление няма нито един такъв договор, който да е преведен правилно. Терминът „gender“, или както е преведен на български език „социален пол“, има важно значение в конвенцията, а ангажиментите, свързани с него, макар да нямат нищо общо с признаване на права на транссексуални хора, на „трети пол“ или на еднополови бракове, са един от важните жалони в развитието на международното право за правата на човека. Чрез това понятие конвенцията определя задълженията на страните да преследват и наказват насилията, на които жените са подложени поради това, че обществото им е предписало определени социални роли или поради това, че те искат да се отклонят от тези „роли, поведения, дейности и характеристики“, свързани с устойчиви обществени очаквания. \", казва той.", "date": "2018.01.17", "title": "БХК изпрати до парламента своите аргументи в подкрепа на Истанбулската конвенция"}
{"url": "https://www.actualno.com/balkani/polsha-ne-se-otkazva-ot-tyrseneto-na-reparacii-ot-germanija-news_654828.html", "text": "  Габриел подчерта, че има \"ясна правна позиция на правителството, според която няма причина да говорим за репарации\".     ", "date": "2018.01.17", "title": "Полша не се отказва от търсенето на репарации от Германия "}
{"url": "https://www.actualno.com/tennis/stana-jasen-sledvashtijat-sypernik-na-grisho-v-avstralija-news_654836.html", "text": "     Пет сета бяха нужни на Гришо, за да прекърши американския квалификант в мач от втория кръг на .   Заемащият място номер 186 в ранглиста на ATP МакДоналд измъчи световния №3 и му взе сет на нула, но все пак накрая по-голямата класа на хасковлията си каза думата и миналогодишният полуфиналист победи с 4:6, 6:2, 6:4, 0:6, 8:6 след 3 часа и половина битка на централния корт \"Род Лейвър Арина\".   ", "date": "2018.01.17", "title": "Стана ясен следващият съперник на Гришо в Австралия"}
{"url": "https://www.actualno.com/business/sydyt-othvyrli-jalbata-na-prokuraturata-sreshtu-poskypvaneto-na-gaza-news_654856.html", "text": "     Това става ясно от решение № 311 от 12 януари тази година. Припомняме, че през април 2017 г. Върховна административна прокуратура обяви, че ще протестира пред Административния съд решението на КЕВР от 31 март 2017 г. с което цената на природния газ се повишава с 29,6%. Според обвинението регулаторът и затова прокуратурата протестира увеличението. Именно този скок в цената на синьото гориво повлече след себе си и парно и топла вода, които поскъпнаха с между 18 и 38% в страната. Въпреки това дори съдът да определи като незаконна по-високата цена на природния газ тя няма да бъде отменена със задна дата и ще продължи да действа. Прокуратурата оспорва още и решенията за поскъпване на парно и топла вода.\nСпоред съда обаче решението на КЕВР съдържа подробни мотиви, като са посочени фактическите и правни основания за издаването му.   \"Неоснователен е доводът в протеста за неспазване на принципите на ценообразуване по ЗЕ, конкретно на принципа на прозрачност. В административната преписка се съдържат всички данни и документи, необходими и послужили за издаването административния акт и за утвърждаването на съответния размер на цени. Ясно описан и установим е механизмът, по който са определени посочените в решението ценообразуващи елементи и цените\", пише още в решението на Административния съд.\nТо може да бъде обжалвано пред Върховния административен съд в 14 –дневен срок от получаването му.  ", "date": "2018.01.17", "title": "Съдът отхвърли жалбата на прокуратурата срещу поскъпването на газа"}
{"url": "https://www.actualno.com/politics/vynshnata-komisija-podkrepi-zakonoproekta-za-ratificirane-na-dogovora-s-makedonija-news_654849.html", "text": "            Този, който каза, че личната му позиция е против този договор още преди гласуването беше депутатът от левицата Валери Жеблянов. Същата позиция възнамерява да изрази и утре в пленарна зала на НС. „Считам договора за провал на българската дипломация”, каза Жеблянов.       Въпреки негативните статии в македонската преса по време на подписването на договора миналата година, а в тях се отричаха исторически факти, имаше спекула с историята, македонската страна вече ни увери, че ще има преглед на съдържанието на някои учебници и че ще бъде нормализирана атмосферата, за да няма излишни спорове, обясни Захариева. Тя спомена като пример, че честването наскоро на Мара Бунева е минало в добра атмосфера. Веднъж годишно комисията от учени за общото минало трябва да представя доклад за напредъка, припомни външният министър.   ", "date": "2018.01.17", "title": "Външната комисия подкрепи законопроекта за ратифициране на Договора с Македония"}
{"url": "https://www.actualno.com/society/gerb-syshto-poiska-doklada-na-dans-za-rabotata-na-bacis-news_654848.html", "text": "     От партията уточниха обаче, че парламентът няма правомощията да го направи, но е важно, за да се разсеят подозренията за злоупотреби, които се вменяват от БСП.  от ГЕРБ съобщи на брифинг в Народното събрание, че Докладът е по сигнал на Агенции митници към ДАНС и Прокуратурата и е представен на закрита комисия в предходния парламент. Миналата година в Комисията за контрол на контрабандата е обсъждан този доклад. Установено е, че докладът завършва с девет констатации за слабостите в системата БАЦИС, но няма реални нарушения. Министерство на финансите е предприело необходимите действия, увери Александър Иванов - член на бюджетната комисия в Народното събрание.", "date": "2018.01.17", "title": "ГЕРБ също поиска доклада на ДАНС за работата на БАЦИС"}
{"url": "https://www.actualno.com/asia/ankara-predpriema-kontramerki-sreshtu-dejstvija-na-sasht-v-sirija-news_654892.html", "text": "  Турция ще предприеме всички необходими мерки, за да попречи на САЩ да създадат „армия за защита на границата“ на Сирия, която ще се състои от кюрдски отреди. Така гласи позицията на турския съвет за национална сигурност, цитиран от Анадолската агенция.  Няма да допуснем създаването на терористичен коридор и терористична армия по нашата граница. Ще приемем всички необходими мерки, за да не допуснем това”, гласи комюникето. Освен това органът е излязъл с искането САЩ “незабавно да изтеглят всички оръжия, които са били доставени на кюрдските формирования в Сирия”, предаде БГНЕС. В неделя началникът на управлението за връзки с обществеността в щаба на операцията Inherent Resolve полковник Томал Уил съобщи, че САЩ „подготвят погранична служба да сигурност на Сирия“, чиято численост ще бъде около 30 000 души. Предполага се, че тя – ако бъде създадена – ще действа по границата с Турция.   ", "date": "2018.01.17", "title": "Анкара предприема контрамерки срещу действия на САЩ в Сирия"}
{"url": "https://www.actualno.com/asia/turcija-prodyljava-izvynrednoto-polojenie-s-oshte-3-meseca-news_654895.html", "text": "  Властите на Турция взеха решение да продължат за шести път извънредното положение в страната с нови три месеца. Това бе съобщено от вицепремиера на Турция Бекир Боздаг след правителствено заседание, предаде тв каналът \"Хабер тюрк\".  Мярката влиза в сила от 19 януари, заяви Боздаг, когато изтича срокът на предишното удължаване. Извънредното положение бе продължавано досега пет пъти от опита за държавен преврат на 15 юли 2016г. Докато то е в сила, действат ограничения за провеждане на митинги и някои други масови мероприятия, силите на реда имат разширени правомощия, необходими за поддържане на сигурността на гражданите.   ", "date": "2018.01.17", "title": "Турция продължава извънредното положение с още 3 месеца"}
{"url": "https://www.actualno.com/balkani/stoltenberg-pristigna-v-makedonija-news_654896.html", "text": "  Генералният секретар на НАТО Йенс Столтенберг пристигна в Македония, за да проведе преговори относно присъединяването на страната към Алианса – десетилетие, след като спор със съседна Гърция спря първоначалните ѝ усилия за присъединяване към военния съюз, предава \"Фокус\".  Йенс Столтенберг ще проведе срещи в Скопие на 18 януари с лявото правителство на Македония, дошло на власт преди година и поело ангажимент да се опита да разреши продължаващия вече повече от 20 години спор с Атина. Двете страни не са съгласни за името на Македония. Гърция, която като член на НАТО блокира влизането на съседа си в него през 2008 г., смята, че то предполага териториална претенции спрямо нейната северна провинция със същото наименование. Македония отрича това .   ", "date": "2018.01.17", "title": "Столтенберг пристигна в Македония"}
{"url": "https://www.actualno.com/crime/pojar-izgori-jilishte-vyv-vraca-sysedite-obvinjavat-sobstvenika-news_654781.html", "text": "  Пожар, тръгнал от електрически нагревател, изгори жилище във Враца. Няма пострадали души, но огънят е засегнал няколко съседни апартамента, информира bTV.  По думите на съседи в изгорелия апартамент живее психично болен мъж, който е неконтролируем и от години ги тормози. Хората настояват да бъде настанен в специализирана институция. Според тях съседът им е посягал. Близките на 38-годишният мъж, който по време на пожара не е бил у дома си, отказаха коментар. По случая е образувано досъдебно производство.", "date": "2018.01.17", "title": "Пожар изгори жилище във Враца. Съседите обвиняват собственика"}
{"url": "https://www.actualno.com/europe/puchdemon-otnovo-vodesht-kandidat-za-premier-na-katalunija-news_654784.html", "text": "  За да бъде избран за регионален президент, той трябва на теория да присъства на парламентарната сесия, на която се провежда гласуването, но той иска да се яви чрез видеовръзка или да напише реч, която да бъде прочетена от някой друг.     ", "date": "2018.01.17", "title": "Пучдемон отново водещ кандидат за премиер на Каталуния"}
{"url": "https://www.actualno.com/society/angelkova-gryckite-turisti-v-bylgarija-nadhvyrliha-1-mln-news_654835.html", "text": "  Министър Ангелкова постави фокус също върху реализирането на повече бизнес инициативи в туризма. България създаде Карта на инвестиционните проекти, която Министерството на туризма активно промотира пред чуждестранни потенциални вложители в сектора. Основната ни цел е да превърнем страната в целогодишна туристическа дестинация, която да предлага качествен и конкурентен продукт.     ", "date": "2018.01.17", "title": "Ангелкова: Гръцките туристи в България надхвърлиха 1 млн. "}
{"url": "https://www.actualno.com/society/aej-skandalno-e-da-se-osyjdat-medii-za-citirane-na-mvr-news_654861.html", "text": "     Според АЕЖ двете медии са \"виновни\" за това, че са на МВР и прокуратурата. Това стана броени часове преди Съдийската колегия на Висшия съдебен съвет (ВСС) единодушно с 10 гласа \"за\" да приеме декларация, с която застана твърдо зад бургаския съдия Калин Кунчев и се противопостави на публичното заклеймяване на постановени от съдии актове.  Асоциацията на европейските журналисти – България намира за скандални решенията от 11 януари на Районен съд - Бургас, с които два сайта от морския град са осъдени, задето са цитирали прессъобщения на МВР и Прокуратурата.   \"БургасНюз\" и \"Бургасинфо\" са осъдени на първа инстанция по дела, заведени от Петър Низамов, придобил публичност с прякора Перата. Ищецът твърди, че двете издания са нарушили презумпцията за невинност заради това, че през март 2012 г., позовавайки се на прессъобщения на МВР и прокуратурата, са информирали обществото, че Петър Низамов е бил обвинен и задържан за инцидент в бургаска дискотека. Съдът приема частично исковете и осъжда двете медии да заплатят общо 2500 лева обезщетение на Низамов плюс разноски по делото.\nВ решението си срещу БургасНюз съдът потвърждава, че публикацията препечатва едно към едно съобщение на областната дирекция на МВР Бургас. Както препоръча и АЕЖ-България в позицията си по случая от 20 юни 2017, съдия Калин Кунчев прилага по аналогия чл. Чл. 17 (4) от Закона за радиото телевизията, който освобождава доставчиците на медийни услуги от отговорност за разгласени сведения, когато те са получени по официален ред. .\nОт решението става ясно, че според съда в текста на самото прессъобщение на МВР вероятно е нарушена презумпцията за невинност на лицето. Но медията не може да бъде отговорна за това, тъй като се позовава на текста дословно. Осъдена е обаче заради заглавието, което е поставила на тази публикация. Съдът дори стига дотам да препоръчва кое би било подходящо заглавие за публикацията. Единият от двата предложени варианта гласи: \"Бургаският окръжен съд уважи протеста на прокуратурата и взе мерки за неотклонение \"Задържане под стража\" спрямо обвинените за нанасянето на побой над охранител в дискотека \"Джубокс\" бургазлии\".   Това предложение показва пълно непознаване на естеството на журналистическата работа. Абсурдно е някой да очаква, че подобно заглавие би могло да се появи в медия. Най-важният критерий за едно заглавие е да отразява синтезирано съдържанието на публикацията. Никой не твърди, че това не е така в този случай. Следователно журналистите все пак са осъдени да плащат заради разгласена информация, получена по официален път, т.е. в противоречие с цитирания текст от Закона за радиото и телевизията.\nРешенията на Районен съд – Бургас влизат в противоречие с Конституцията, Европейската конвенция за правата на човека и основните свободи и практиката на Европейския съд по правата на човека. Те създават прецедент, който ще има пряк резултат налагането на цензура. Ако тези решения бъдат потвърдени и на следваща инстанция, АЕЖ – България ще запознае международните институции със случая.\"  ", "date": "2018.01.17", "title": "АЕЖ: Скандално е да се осъждат медии за цитиране на МВР"}
{"url": "https://www.actualno.com/balkani/albancite-ne-priemali-edinstveno-imenata-slavjanska-ili-nacionalna-republika-makedonija-news_654842.html", "text": "  В интервюто Ахмети потвърди, че правителството обмисля махането на някои от паметниците, вдигнати по проекта „Скопие 2014“, както и за което би било сигнал и към Гърция, и към международната общност.     ", "date": "2018.01.17", "title": "Албанците не приемали единствено имената Славянска или Национална република Македония "}
{"url": "https://www.actualno.com/balkani/nimic-makedonija-ostava-v-novoto-ime-na-stranata-news_654791.html", "text": "           В Скопие преодолява мнението, че е дошло време този въпрос да бъде решен и страната да продължи по евроатлантическия си път, каза в заключение Матю Нимиц.    ", "date": "2018.01.17", "title": "Нимиц: \"Македония\" остава в новото име на страната "}
{"url": "https://www.actualno.com/healthy/prerazglejdat-klinichnite-pyteki-po-koito-rabotjat-obshtinskite-bolnici-news_654834.html", "text": "     Допълнително в рамките на преговорите с Българския лекарски съюз по новия рамков договор ще се преразгледат подробно алгоритмите по клиничните пътеки, по които работят болниците, за да се видят възможностите за промяна. От своя страна Сдружението на в България ще предостави на МЗ своята експертиза при актуализацията на медицинските стандарти. Тези ангажименти бяха поети от министъра на здравеопазването и от представителите на Сдружението по време на среща, съобщиха днес от здравното министерство. Министър Ананиев беше категоричен, че решението на проблема с тежкото финансово състояние на общинските болници е , така че да се предоставя на хората качествена медицинска помощ и да се осигури достъп до здравни услуги и в най-отдалечените райони на страната.\n„Искаме да имаме здравеопазване в цялата страна и по тази причина сме готови да съдействаме, така че мерките, които ще се предприемат, да бъдат ефективни и да гарантират качествено здравеопазване“, посочи здравният министър.   Екипът на здравното министерство има ясна представа за и е готов да предостави експертна помощ за стабилизирането на лечебните заведения.\nСред проблемите, които бяха обсъдени, бяха , ниските възнаграждения, медицинските стандарти и други.\nЗдравният министър поясни, че в момента за актуализиране са отворени всички медицински стандарти и окончателните текстове ще бъдат съобразени с всички разумни становища, които постъпят в МЗ.   В понеделник предстои втора среща между представители на Сдружението, на министерството и на НЗОК, на която се очаква да бъдат набелязани конкретни мерки за подпомагане на общинското здравеопазване.", "date": "2018.01.17", "title": "Преразглеждат клиничните пътеки, по които работят общинските болници"}
{"url": "https://www.actualno.com/asia/chavushoglu-kym-sasht-nikoj-da-ne-zastava-na-pytja-na-turcija-news_654863.html", "text": "  САЩ да се откажат от действията, които биха довели до криза в отношенията с Анкара.          „Ние не желаем отношенията със САЩ да паднат до такова ниво. Обаче ако нещо подобно се случи, Анкара ще даде възможно най-решителния отговор. Уверих в това съвсем категорично Тилърсън“, посочи Чавушоглу.    ", "date": "2018.01.17", "title": "Чавушоглу към САЩ: Никой да не застава на пътя на Турция "}
{"url": "https://www.actualno.com/balkani/stoltenberg-makedonija-vliza-v-nato-vednaga-sled-reshavane-na-spora-za-imeto-news_654857.html", "text": "  В края на посещението си Столтенберг ще даде съвместна пресконференция с премиера Зоран Заев.     ", "date": "2018.01.17", "title": "Столтенберг: Македония влиза в НАТО веднага след решаване на спора за името "}
{"url": "https://www.actualno.com/scene/pochina-aktioryt-i-predsedatel-na-sab-stefan-iliev-news_654793.html", "text": "   . Новината бе съобщена на сайта на съюза.  Стефан Илиев бе Председател на Съюза на артистите в България между 1990 и 2005 г. Роден е на 25.06.1935 г. в Истанбул. Турция. Завършва актьорско майсторство при Н.О. Масалитинов във ВИТИЗ „Кръстьо Сарафов” през 1958. Дебютира в ролята на Дженаро в „Лукреция Борджия” от Виктор Юго в ДТ – Габрово. Работи в Драматичен театър – Габрово (1958 – 59), Драматичен театър – Плевен (1959 – 60), Драматичен театър – Перник (1960 – 64), Народен театър за младежта (1964 – 66), Театър на поезията и естрадата (1966 – 69), Театър „София” (1969 – 90), МГТ „Зад канала” (от 1990). Сред по-големите му роли в театъра са: Авакум Захов в „Спящата красавица” – А. Гуляшки, Херцогът в „Скъперникът рицар” – А. С. Пушкин, Поручикът в „Поручикът и Марютка” – Б. А. Лавреньов, Браун в „Опера за три гроша” – Б. Брехт, Гьоринг в „Червено и кафяво” – Ив. Радоев, Вершинин в „Три сестри” – А. П. Чехов, Сър Оливер в „Училище за сплетни” – Р. Шеридан, Г-н Смит в „Плешивата певица” – Й. Йонеско и др. Поколения зрители го помнят от филмите: „Пленено ято”, „Между релсите”, „Конникът”, „Отклонение”, „Свобода или смърт”, „Осмият”, „Господин Никой”, „Един миг свобода”, „Откраднатият влак”, Трудна любов”, „Зарево над Драва”, „Този истински мъж”, „Магистрала”, „Малката русалка”, „Да изядеш ябълката”, „Снимки за спомен”, „Куче в чекмедже”, „За госпожицата и нейната мъжка компания“, „Забравете този случай”, „Петък вечер”, „О, господи, къде си?” и др\nНосител е на наградата на САБ, ИКАР 2015 за Чест и достойнство.     ", "date": "2018.01.17", "title": "Почина актьорът и председател на САБ Стефан Илиев "}
{"url": "https://www.actualno.com/politics/mareshki-votyt-na-nedoverie-e-bezsmislena-pr-akcija-i-cirk-news_654796.html", "text": "   , предаде БГНЕС.  Не приемаме, че формация, която е част от проблема, която е затънала до уши в корупция, създавала е и толерирала корупция през годините и затова България в момента е една най-бедните и корумпирани държави, да се прави на морален стожер, подчерта председателят на Воля.  , посочи още Веселин Марешки. Депутатите от Воля щели да гласуват \"против\" или \"въздържал се\".\nПрипомняме, че днес на недоверие към правителството на Бойко Борисов. Той е за провала на правителството с борбата с корупцията. Както беше обявено по-рано, партията прави това сама, въпреки че първоначално с ДПС се водиха разговори за съвместен вот.     ", "date": "2018.01.17", "title": "Марешки: Вотът на недоверие е безсмислена ПР акция и цирк"}
{"url": "https://www.actualno.com/politics/unker-bylgarija-e-primer-za-izkluchitelni-uspehi-no-ima-da-se-bori-s-korupcijata-news_654782.html", "text": "   Това каза председателят на Европейската комисия по време на представянето на приоритетите на българското европредседателство в Европейския парламент.  \"Едно от най-приятните неща в българското председателство е, че \", започна в шеговит тон изказването си Юнкер.\n\"Това е първото европредседателство на България. През 1997 г. взехме решението за разширяване на Европа, а през 2005 г. подписахме договора за присъединяване на България. Спомням си този ден, като да беше вчера. Усетих това щастие, надеждата и радостта, която изпитваме и днес. В историята винаги има светлина и това беше важен ден в историята. Много държави-членки казваха, че човек трябва да е решителен, търпелив и смел, за да успее и вие бяхте такива\", заяви председателят на ЕК.  Юнкер беше категоричен, че България се е доказала като подготвена да застане начело на Съвета на Европа и посещението му в София само е затвърдило тази негова позиция.\n\"Радвам се, че Това установих миналата седмица. За българите, за всички нас, основната ни задача е да финализираме работата си по нашите приоритети. Трябва да решим в кои области искаме да харчим повече и затова първо трябва да фиксираме бюджетни тавани и след това да определим приоритетите си\", заяви той.  Юнкер похвали страната ни за усилията, които е положила в своя европейски път досега, за икономическата си дисциплина и за ролята си на медиатор. Той все пак повтори, че все още не сме готови за еврозоната, тъй като пред нас има още много работа, особено изкореняването на корупцията.\n\"България неведнъж е доказвала, че може да допринесе за общоевропейските компромиси и . България добре познава региона на Западните Балкани. Винаги давам за пример България, която е постигнала . Тя се справи отлично и с бюджетния си дълг, за разлика от немалко страни от еврозоната. Номиналното сближаване е нещо добро, но трябва  Според него и затова те с право са сред приоритетите на българското председателство.  \"В София ще приключи обиколката ми на балканските страни. Искам на място да се запозная с очакванията на отделните страни от региона и да им отправя посланието, че Също така Страните от Западните Балкони заслужават реална европейска перспектива. Присъединяването им към ЕС няма да се състои в този мандат на ЕП и ЕК, но крайната цел е присъединяването им към Съюза. За целта . Имаме общи проекти със страните от региона, особено върховенството на закона, което е в основата на ЕС. Единствено държавите, спазващи принципите на правовата държава, могат да се присъединят към ЕС\", допълни той.\nЮнкер засегна казуса за кризата в отношенията на ЕС с като беше категоричен, че Съюзът с води война със своята страна-членка. Той призова България да се включи в диалога прагматично, но и решително.\n\"Намираме се в конструктивен диалог с полското правителство. , водим спор. Задействането на процедурата не е само по себе си санкция. Предвиждат се предупредителни мерки и не бива да се разпространяват твърдения, че сме готови да санкционираме Полша, не това е предвидено. , заяви той. По въпроса за излизането на Великобритания от ЕС Юнкер коментира, че страната, стига да иска, може да остане в ЕС, но дори да напусне, вратите на Съюза остават отворени за нея. - и двете страни ще са губещи. Продължавам да смятам, че излизането на Великобритания от ЕС е катастрофа, поражение, което трябва да признаем, че претърпяхме. Но има по-дълбоки причини за това - британците никога не се почувстваха част от ЕС и . Ако британското правителство е готово на някаква алтернатива на Brexit, ние сме насреща. Но в Лондон реагираха раздразнено на това наше предложение. Но заяви той.\n\"Уверен съм, че българското председателство ще си свърши добре работата, и може да действа много убедително. Нещата не зависят от големината на една държава, а от проявената воля, а Бойко Борисов и българското правителство действително проявяват воля\", завърши Юнкер.   ", "date": "2018.01.17", "title": "Юнкер: България е пример за изключителни успехи, но има да се бори с корупцията"}
{"url": "https://www.actualno.com/society/bydi-promjanata-podkrepi-proekt-sreshtu-hranitelnite-razstrojstva-news_654794.html", "text": "    За съжаление, този проблем не е рядко срещан или необичаен. Той засяга много момичета, но и момчета, често при тях симптомите остават незабелязани, защото все още битува мнението, че хранителните разстройства са проблем само на жените.   Тъй като са по-малко познати, могат да останат нелекувани дълъг период от време. За да се пребори с тази тенденция, екипът от психолози на \"Живот на килограм\" разработва превантивна програма за ученици от 6 до 11 клас — възрастта на най-често отключване.  . Тъй като проектът е замислен като безплатен за учениците и училищата, ако спечелят, ще имат възможност да обхванат още повече деца — до този момент са били в близо 20 училища и обратната връзка е повече от отлична.   , един от обучителите и ментори в програмата за превенция на хранителни разстройства \"Живот на килограм\".    ", "date": "2018.01.17", "title": "Бъди промяната, подкрепи проект срещу хранителните разстройства"}
{"url": "https://www.actualno.com/actualno/koj-i-kakvo-minava-metyr-pokraj-vota-na-nedoverie-news_654748.html", "text": "  Вот на недоверие заради корупцията и пресолена за пореден път манджа по оста – с това се занимават двете най-големи партии в България от началото на тази седмица.    Уж ще има вот на недоверие към правителството заради корупцията, но точно най-фрапантните случаи, които бодат очите на всеки все още зрящ, не намират място в дневния ред на уж политиците ни. Не намират много-много и дневен ред в големите медии. Ето за какво става въпрос: 1. Столична община на практика на инвеститор, който няма никакъв опит във финансовия сектор и на всичкото отгоре смята за нужно да сключи сделката чрез регистрирана в Лихтенщайн компания, в която участва. Става въпрос за бизнесмена Георги Самуилов, известен като \"финансиста на \"Мултигруп\" и едно от известните имена в бизнеса с горива – този бизнес, в който все няма картел според КЗК. Но тънкият детайл е, че Самуилов, чрез своята компания \"Инса ойл\", има само акции без право на глас в лихтенщайнския фонд Novito Opportunities. Значи Самуилов всъщност не контролира нещата дори на документи! А КОЙ ги контролира?\nДоста притеснителна е и информация от източник на , че сделката още не е завършена заради забележки от страна на Столична общинска агенция за приватизация и инвестиции (СОАПИ) относно произхода на средствата, с които се купува банката! Според източника ни не става въпрос за съмнение за пране на пари, но имало формални неточности в официални документи от властите в Лихтенщайн. Всичко това е достатъчно основание, конкретно основание, да се обърне сериозно внимание към случая не просто на медийно ниво, а на институционално и политическо. Естествено, няма никакво такова внимание – все пак живеем в България. Тук по-важно е кой как пръднал в Хасково, но не и харизването на (не)знаен субект на банката на най-голямата и значима българска община!   2. Министерският съвет не знае . Поне това е официалният отговор на правителството след запитване по Закона за достъп до обществена информация (ЗДОИ) на \"Биволъ\". Скандално отвсякъде – компанията управлява една от най-значимите концесии в България. А държавата или лъже, че не знае кой реално стои зад нея, или наистина не знае. И в двата случая абсолютно основание да се искат оставки и промени на положението.\nТези две теми са изключително конкретни и трябва да присъстват като упреци към управлението от всяка нормална опозиция, като сезиране на оторизирани органи за проверка. Да, ама не – БСП изобщо не ги подхваща. БСП дори не подхваща истински \"Хасковогейт\" - с настойчиви опити сагата да стане обект на внимание на съдебната система. И обяснението е само едно – така са се навъртолили управляващи и опозиция, че ако истински тръгне да се разплита някой значим случай като горните два, ще лъсне нелицеприятната истина – че всички що годе значими са в кюпа.\nКакво ни остава ли – не много. Или да ни е все тая, или да протестираме, но обединени зад общи цели. А обединението винаги се оказвало много трудно за българите.    ", "date": "2018.01.17", "title": "КОЙ и какво минава метър покрай вота на недоверие"}
{"url": "https://www.actualno.com/books/krajbite-zachestiha-news_654798.html", "text": "  \"Една особена книга - политическа в най-добрия смисъл на думата. Гротескна в образността, в ритъма си. Намираща основание за потрес, покруса и омерзение във всичко около нас. Но едновременно с това и смешна, защото способността да се надсмеем над себе е начина да се примирим със съучастието си, да останем привидно достойни.\"  Така представя стихосбирката на младия поет Валери Валериев културологът Иво Рафаилов. \nВалери Валериев е роден на 10 май 1984 г. Завършва право в СУ „Св. Климент Охридски“, работи като адвокат. От 2009 г. е член на Управителния съвет на Сдружението за международни състезания по право. Публикува стихове и разкази в Литературен вестник, сп. „Но Поезия“, ДИАСКОП и други издания.\nПрез 2004 г. е отличен с награда в студентски конкурс за поезия на името на Никола Вапцаров. През 2006 г. печели конкурс за къс разказ на тема „Екстаз“, организиран от сп. „Алтера“.  Неговата стихосбирката „Факти“ (2015, изд. Литературен вестник) е номинирана за Националната награда за поезия „Иван Николов“.\nПрез 2018 г. излиза стихосбирката му „Кражбите зачестиха“ (изд. „Versus”).\nКонцептуалната корица е дело на Иво Рафаилов.   какво значение има?\n \nза зайците в гората\nза прелюбодейците в леглата\nза професионалните бегачи\nза нощните пазачи\nза летците с балони\nза всички в камуфлажни панталони\nизстрелът бе произведен\nс халосни патрони ***                          \nkeep calm\n \nпредпоследна национална катастрофа\nкоментарите под която и да е статия\nзаменям без колебание\nрадиото с касетофон\nвместо шампанско –\nнапалм\nвместо лента –\nкастрация\n„запазете самообладание!“\nстроим пирамидата\nна нашия фараон ***                              \nкошмар\n \nвърнаха ме в осми клас\nдо дъската -\nкарта на света\nслед 50 години  ", "date": "2018.01.17", "title": "Кражбите зачестиха"}
{"url": "https://www.actualno.com/crime/prostreljaha-myj-vyv-veliko-tyrnovo-news_654787.html", "text": "   На адреса веднага били изпратени полицаи и Спешна помощ.  Простреляният мъж е настанен за лечение и е без опасност за живота. По информация на bTV простреляният е 48-годишният Юлиян Мирчев - Видрата. Мъжът е известен в ъндърграунд средите. По непотвърдена информация инцидентът е станал заради пиянски скандал.   ", "date": "2018.01.17", "title": "Простреляха мъж във Велико Търново"}
{"url": "https://www.actualno.com/curious/dneven-luboven-horoskop-za-17-januari-news_654756.html", "text": "      На хоризонта се задава ново интересно запознанство в любовен план. От вас зависи как ще подходите в тази ситуация на зараждащ се флирт.  Стара любов ще се възроди от миналото. Много спомени ще ви направят умислени и вглъбени в себе си. Денят ще посветите на равносметките си в любовта.   Притеснявате се защото любовните ви отношения преживяват лек застой. Не се съсредоточавайте в това, а по-скоро се погрижете за себе си. Бъдете уверени и следвайте сърцето си.   Романтична изненада ще ви направи много щастливи днес, но и ще промени плановете ви. Прекараното време с партньора ви е най-хубавото за вас. Възможно е днес да получите пристъп на ревност. Може и да нямате конкретна причина, но нещо във връзката или любовните ви отношения ще ви провокира да се съмнявате. Денят ще бъде спокоен и приятен в любовта. Няма да се случи нищо, което да развали романтичната ви вечер.  Днес ще си дадете сметка, че до вас е имало човек, на когото много сте разчитали и с когото сте можели да имате прекрасна връзка, но вече сте изпуснали шанса си с него… В края на деня ще се породи любовно напрежение, което ще прерасне в конфликт с партньора ви.  В интимните ви отношения ще се чувствате перфектно отново. В любовен план нищо не ви липсва. Днес ще имате време за много любов и ще се отдадете изцяло на партньора си. Денят ще бъде прекрасен, но ще мине много бързо.  Партньорът ви ще ви ядоса и през деня ще бъдете в лошо настроение. Проблемите във връзката си ще успеете да решите, когато сте спокойни Трудно ви е да свикнете с някои промени в любовен план. Не знаете какво точно искате от отношенията си с противоположния пол и това малко ви тежи.  ", "date": "2018.01.17", "title": "Дневен ЛЮБОВЕН хороскоп за 17 януари "}
{"url": "https://www.actualno.com/curious/tova-sa-naj-revnivite-zodii-v-horoskopa-news_654755.html", "text": "  Ревността върви ръка за ръка с любовта. Няма как да се отървем от нея или да се спасим от ревнив партньор. От една страна ревността има здравословен характер във връзките, а от друга тя може да провали и най-силните отношения. Не веднъж сме си патили от ревността.      Телците са тихи ревнивци. Малко се срамуват, че ревнуват и затова не винаги показват емоциите си. Отвътре обаче ги изяжда мисълта за предателството. Те са малко недоверчиви и често биха проверявали партньора си, за да са сигурни, че някъде там няма друга. И мъжете и жените държат изключително много на интимните си отношения и не обичат да споделят любовта си с други.    В любовните си отношения са доста педантични, макар и да не го показват. Могат да изпаднат в пристъпи на ревност, ако сте им дали повод. Иначе се стараят да се сдържат и да не си създават излишно напрежение. Мнителни са и често могат да ограничават личната свобода на партньора си. Отдават се изцяло на другия и дават всичко от себе си за щастлива и спокойна връзка и разбира се искат същото и от другата страна. Определено имат сериозен проблем с бившите ви приятели и не могат да понасят мисълта, че друг или друга е била с вас преди тях. Те са царете на хороскопа и искат всичко да бъде само и единствено за тях. Във връзките си са горделиви и понякога дори отмъстителни. Ако им изневерят търсят начини да върнат предателството. Преживяват доста тежко, когато са измамени или пренебрегнати и трудно прощават.   ", "date": "2018.01.17", "title": "Това са най-ревнивите зодии в хороскопа"}
{"url": "https://www.actualno.com/football/legendata-ronaldinio-prekratjava-karierata-si-news_654760.html", "text": "     \"Той спря. Това е\", каза брат му Роберто Асис, който е и негов мениджър.  Единственият футболист в историята, който в кариерата си е печелил световната титла, Шампионската лига, Копа либертадорес и \"Златната топка\", не е играл професионално от 2015 г., но до момента не беше обявил официално, че приключва.  ", "date": "2018.01.17", "title": "Легендата Роналдиньо прекратява кариерата си"}
{"url": "https://www.actualno.com/cite/karal-sym-ministrite-lichno-da-prenasjat-blatni-kokicheta-za-da-ne-ostane-edin-smachkan-stryk-news_654761.html", "text": "  Това заяви премиерът Бойко Борисов в Европейския парламент при представянето на приоритетите на българското председателство в Европейския парламент (ЕП).  Борисов направи най-ярките си изказвания точно след забележка на лидера на \"Зелените\" в ЕП Ска Келер, че България си остава най-корумпираната държава в Европейския съюз 11 години след приемането си и че казуса с парк \"Пирин\" е пример за уязвимост по отношение на върховенството на закона.\n\"Спирал съм инфраструктурни проекти с години, за да може да се излюпят новите щъркелчета, едно щъркелово гнездо. Всичките ни европейски инфраструктурни проекти са с тунели за мечки, вълци, костенурки, трасета сме променяли\", заяви премиерът, описвайки себе си като \"зелен човек\". \"Става въпрос за втори лифт – един-единствен лифт. Гарантирам, че не само няма да се допусне незаконна сеч, а в последните години България е първа по нови гори – за каква незаконна сеч говорим тук. Освен втори лифт, една керемида повече няма да се сложи там. Готов съм да подпиша, че става въпрос само за втори лифт – за нищо друго\", добави той.    Преди въпроса с корупцията и парк \"Пирин\", Борисов блесна и с други мисли: \"Когато ви е необходима нашата експертиза и за Западните Балкани, и по кохезионната политика, и по миграционния въпрос, ние сме на разположение\". И още: \"Смея да твърдя, че за година България направи така, че миграционният натиск да е нула\".   ", "date": "2018.01.17", "title": "Карал съм министрите лично да пренасят блатни кокичета, за да не остане един смачкан стрък"}
{"url": "https://www.actualno.com/america/banyn-otkaza-da-otgovarja-na-vyprosi-za-ruskata-namesa-v-prezidentskite-izbori-news_654753.html", "text": "     Припомняме, че през миналата година Доналд Тръмп от Съвета за национална сигурност (СНС) към Белия дом, а в последните дни стана ясно, че Банън е бил призован в Комисията, за да отговаря на въпроси за евентуална руска намеса в американските избори за президент през 2016 г. Той обаче не е отговорил на въпроси по темата, нито на такива, свързани с негови разговори с президента Тръмп.  По-късно стана ясно, че Бaнан е бил призован от специалния прокурор да се яви и пред съда във връзка с разследването за руска намеса в изборите.", "date": "2018.01.17", "title": "Банън отказа да отговаря на въпроси за руската намеса в президентските избори"}
{"url": "https://www.actualno.com/crime/dete-e-predizvikalo-palej-v-slivensko-selo-news_654788.html", "text": "  Полицаи в Сливен разкриха случай на палеж, съобщиха от ОД на МВР. Престъплението е извършено на 23 декември 2017  година. В Районно управление на МВР-Сливен е получен сигнал за възникнал пожар в заведение в село Гавраилово, при който са унищожени техника и част от обзавеждането.  В резултат на проведените оперативно-следствени действия е установен извършителят. Пожарът е предизвикан от 10-годишно момче от селото. Работата по досъдебното производство продължава.    ", "date": "2018.01.17", "title": "Дете е предизвикало палеж в сливенско село"}
{"url": "https://www.actualno.com/showbusiness/iglesias-i-kurnikova-pokazaha-bliznacite-si-snimki-news_654762.html", "text": "  Енрике Иглесиас и Анна Курникова, които станаха родители в края на миналата година, показаха децата си.   На кадрите в социалната мрежа звездите позират с малките си съкровища.  Двамата ревностно пазят личния си живот извън прожекторите, заради което успяха да скрият от медиите, че ще стават родители. Техните наследници, момиченце и момченце Те носят имената Луси и Никълъс.    ", "date": "2018.01.17", "title": "Иглесиас и Курникова показаха близнаците си (СНИМКИ)"}
{"url": "https://www.actualno.com/politics/borisov-poiska-ot-evropa-poveche-pragmatichnost-s-turcija-i-normalizirane-na-otnoshenijata-s-rusija-news_654776.html", "text": "   Това бяха част от външнополитическите цели, които българският премиер Бойко Борисов заяви по време на представянето на приоритетите на родното европредседателство пред Европейския парламент.  \"30 минути с президента (бел. ред. - ) Таяни и многократно с Жан-Клод Юнкер сме водили дебат по миграционните процеси и справянето с мигрантския поток. България направи така, че миграционният натиск да е нула. . Затова по темата Турция считам, че споразумението трябва да се подпише, да продължи да работи, и \", заяви Борисов. Премиерът разви темата за митрационния поток, като даде предложения как да бъде решен проблемът,  \"Една от основните теми е как попадналите след това в Европа мигранти да бъдат релокирани и да се грижим за тях. Ще опитаме да решим този въпрос с такт и дипломатичност. В някои държави от ЕС има огромно струпване на мигранти и харчат огромен ресурс, други не искат да участват в този процес, а третата група е държави като България, Гърция и Турция, които са на входа на този поток. Решението е влизането да става само през контролно-пропускателните пунктове или да се направят сигурни центрове близо до военните конфликти, за да могат след това хората да се върнат. А икономическите мигранти да бъдат допускани само до там, където има нужда от тях. \", коментира българският премиер.\nПо другата щекотлива тема - , Борисов заяви, че е наясно за разединените позиции в Европа. Той заяви българската позиция, но отново остави решението в ръцете на ЕС.    , но това далеч надскача нашия праг на възможности, това ще бъде общоевропейско решение\", заяви той. Като цяло българският премиер очерта на родното председателство - бъдещето на Европа и младите хора, европейска перспектива на Западните Балкани, сигурна и стабилна Европа, дигиталните умения и технологиите на бъдещето.\n\"Уверявам ви, че и по Западните Балкани, и по кохезионната политика, и по миграционния въпрос, сме насреща\", заяви той.  Борисов беше категоричен, че на страните от Западните Балкани трябва да бъде даден ясен отговор на какво могат да се надяват и какъв е хоризонтът на тяхната евроинтеграция.\n\"По отношение на , приети от Балканите. и как във времето могат да се разположат като интегриране. Сега е точният момент, който трябва да го направим. Вчера взривява отношенията. Балканските народи вярват, че имат план за присъединяването към ЕС. България и дадоха пример как с такт могат да решават проблеми и да не идват при вас с проблемите. Завчера македонският парламент ратифицира Договора за добросъседство, премиерът Заев беше доста храбър, както и ние, и сега се надяваме между Скопие и Атина също да завърши процесът за името, за да се даде перспектива за НАТО и ЕС. Ако не направим това, Сега е моментът да им дадем перспектива. Стабилността на Балканите пряко отговаря за стабилността на Европа - след това ще се чудим от къде идват ислямски бойци и радикален ислям, защото там има плодородна почва. Изходът е европейска перспектива\", коментира Борисов. Той засегна и темата за общия европейски бюджет като допълни, че много разчита на ЕП, защото \"бюджетът на Европа прави политиката и чрез него ще можем да защитим даден приоритет\".\n\"Важно е селскостопанската политика, кохезионната политика. Трябва да намерим баланса на взаимното уважение между държавите-донори и това, което ние имаме. Няма по-добро от това да вървим всички заедно, така че кохезионната политика трябва да продължи\", коментира премиерът.\nПо въпроса , че стоят безучастни докато определени процеси се формират, както и че позволяват други да решават пряко засягащи континента казуси.  със страшна сила. От тези войни идват миграционните потоци. Когато бяха банковите кризи, Европа плати цената\", заяви той. В края на речта си Борисов коментира, че иска да работим по българското и австрийското председателство така, че 2018 г. всички приоритети да не се прекъсват, а да продължат.\n\"Накрая, изключително важна роля на ЕП. Силата ни е в многообразието, което има в Европа. Над нашия парламент сме изписали \"Съединението прави силата\" и считаме, че и за Европа в момента това би бил най-подходящият девиз\", завърши Борисов.    ", "date": "2018.01.17", "title": "Борисов поиска от Европа повече прагматичност с Турция и нормализиране на отношенията с Русия"}
{"url": "https://www.actualno.com/viewpoint/borisov-ne-moja-da-izbjaga-ot-korupcijata-i-pirin-v-ep-news_654772.html", "text": "  Първото на правителството и в частност Бойко Борисов по отношение на първото българско председателство на ЕС стана факт в пленарната зала на Европейския парламент (ЕП) - при представянето на приоритетите ни като ротационен председател на ЕС. Точно там пред управлението на Борисов бяха разкрити доста бариери.  Най-силно послание отправи лидерът на \"Зелените\" в ЕП Ска Келер, която явно доста добре се е запознала с , които могат да се проектират върху ЕС. На първо място – . Келер посочи като пример за неефективна мярка новият антикорупционен закон. И причината е, че подател на сигнал за корупция не е защитен – неговото име може много лесно да стане известно на този, срещу когото е подаден сигналът, и да последва дело за \" \". Точно на това наблегна Келер, използвайки думичката \"неефективност\" - няма и как да се ползва друга дума, когато изначално пресичаш със закон всякакво желание да се сигнализира за корупция. Гротеска на тема \"корупция\" беше изказването на Николай Бареков в качеството му на евродепутат. Той стигна до мястото си чрез протекцията от Цветан Василев, докато беше още в симбиоза и почваше войната си с Делян Пеевски, а сега посочи като \"бандити\" Иво Прокопиев и Огнян Донев – точно издатели на медии, които не са от кръга на Пеевски.\nКелер обърна внимание и относно промяната за Плана за управление на парк \"Пирин\" - как точно тази промяна е пример за уязвимостта на върховенството на правото. А върховенството на правото беше видяно като проблем, по който България трябва да води! И то заради Полша и стартираната там процедура по чл. 7, ал. 1 от Лисабонския договор, която може да доведе до отнемане на правото на глас на Полша в Европейския съвет. Логичен е въпросът – как България ще покаже решимост на тема \"върховенство на правото\", когато по конкретен казус като парк \"Пирин\" коалиционният партньор на Борисов – , застава начело на протест в подкрепа на правителствено решение, като не отрича, че вече има възможност да се строи на 48% от територията на парк \"Пирин\", но \"нямало балъци\" за такова нещо?! Ще се намерят, в подходящ момент – и тогава балъци. Че темата е изключително важна показа поведението на Борисов веднага след изказването на Ска Келер. Той избра да обърне внимание точно на поставените от нея въпроси – при това с явни манипулации. Например – че организаторите на протестите заради \"Пирин\" са му били приятели и коалиционни партньори и не бил виновен, че се разделили и не влезли в парламента. Хитро той не спомена кой всъщност организира протестите – това са „Зелените“, които излязоха от Реформаторския блок далеч преди той да се коалира с ГЕРБ за второто управление на Борисов. Имаше и сърцераздирателни моменти – как български министри спасявали блатни кокичета по негово нареждане, как всичките ни тунели и инфраструктурни проекти били правени да защитават мечките, вълците и костенурките, как относно Пирин не ставало въпрос за нищо друго, освен за втори лифт – нищо, че в новия План за управление, глава III, точка 17, подточка 10 пише, че може да има \"потенциално осъществима дейност\" по отношение на \"строителство, ремонт и реконструкция\" в зоната за туризъм и зоната за опазване на горските екосистеми и отдих т.е. почти половината парк.    Друг интересен момент във воаяжа на Борисов беше поведението на лидера на Европейската народна партия (ЕНП) Манфред Вебер. Припомням, че точно ЕНП е партията в ЕП, в която членува ГЕРБ. Борисов не включи като основен приоритет европейската бюджетна рамка за периода 2021 – 2027 година, а като „последващ приоритет“. Вебер, обаче, видя точно разпределението на парите като основен приоритет на ЕС и то по следния начин – първо, да се определят приоритетите на ЕС за този период и второ, да се постигне договореност колко да се харчи за тях. също се превърна в неособено приятна тема за Борисов и то пак заради думи на Вебер. Охраната по границата не трябва да се делегира само на български граничари, а и на служители на \"Фронтекс\", каза той. Борисов не отговори с друго, освен с думите, че на българската граница имало \"нулев миграционен натиск\". А изказването на Вебер подсказва само едно – въпреки прегръдките и целувките от Юнкер, който обяви как се радвал много на българското председателство, защото щял да „има възможност да вижда добрия си приятел Бойко по-често отвсякога“, България скоро няма да види Шенген. Въобще – Граждани за европейско развитие на България!\nЗа финал в проформа битката му с БСП на домашна сцена. Зам.-председателят на партията на европейските социалисти (ПЕС) Елена Валенсиано призова България да ратифицира Истанбулската конвенция. Борисов обеща, че ще стори всичко по силите си това да стане: \"Ще направя всичко възможно да ратифицираме Истанбулската конвенция, защото насилието над жени и деца е чудовищно\". Предвид вече официалната позиция на БСП против документа, нищо чудно в следващите дни да станем свидетели как нашите червени са показали явно, че искат да ни извадят от ЕС. Дъвка, която винаги се дъвче, опрем ли до сериозните въпроси и проблеми – защо ГЕРБ, БСП, ДПС и „Обединени патриоти“ са много задружни, дойде ли време за замитане!     п.п. Два часа и половина след написването на материала, на bTV, че го питат за корупцията и Пирин, а не за Истанбулската конвенция, по която получил подкрепа от европейските социалисти.    ", "date": "2018.01.17", "title": "Борисов не можа да избяга от корупцията и Пирин в ЕП"}
{"url": "https://www.actualno.com/books/izliza-sbornik-sys-stihove-na-georgi-konstantinov-news_654792.html", "text": "  На 23 януари излиза стихосбирката „Миг като вечност“. Тя съдържа 100 стихотворения за любовта и е прекрасен подарък за Свети Валентин!  Георги Константинов е един от най-нежните лирици в съвременната ни поезия. Автор е на повече от 35 стихосбирки, сред които „Една усмивка ми е столица“, „Общителен самотник“, „Обичам те дотук“. По негови текстове са създадени много естрадни песни, които се превръщат в хитове. Поезията на Георги Константинов е превеждана на английски, френски, руски, японски, немски, гръцки, арабски, хинди и др. езици.\nАвторът е носител на национални и международни награди.    Още преди да те срещна в живота си –\nтеб съм обичал.  В древни гравюри и улични фотоси,\nв звездна поличба,\nв шумни площади и празни понятия,\nв цирков спектакъл,\nпо телевизия, по телепатия –\nтеб аз съм чакал.\nКолко години без шум са сближавали\nдвата маршрута?\nКолко причини в света са създавали\nтази минута! –\nНежният сблъсък на влюбени атоми. Вик на вселени.\nОще преди да започне съдбата ми –\nти си до мене. Ти ме издигаш по стръмните пътища.\nТи ме възпираш.\nМойте кошмари и приказни сънища\nти режисираш. Двама се лутаме в болка и истина,\nв гняв и сърдечност.\nТази любов е в безкрая единствена.\nМиг като вечност.  ", "date": "2018.01.17", "title": "Излиза сборник със стихове на Георги Константинов"}
{"url": "https://www.actualno.com/curious/znacite-che-e-vreme-da-zajiveete-zaedno-news_654747.html", "text": "  Чувствате, че големият момент е настъпил! Вече сте много близки и ви се иска да се събуждате всяка сутрин заедно в едно легло. Край на изпращанията до вратата или на уговорените срещи.      Мисълта да сте сама без той да е до вас и да ви обича и подкрепя ви огорчава и депресира? Определено той е човекът на вашия живот! Спрете да си представяте прекрасното ви бъдеще заедно – изградете го и започнете от общия дом.    Може и да е обратното. Но, да, ако вече почти сте се нанесли у партньора си, можете сериозно да обмислите за официално преместване. Моментът е настъпил, не се чудете. Всеки момент, в който сте свободни, искате да сте заедно. Времето заедно не ви стига, казвате си всичко и постоянно имате нужда един от друг. Няма по-хубаво от това да имате верен партньор до себе си.    Правите всичко, което желаете без притеснения и се чувствате себе на повече от 100%. Това е мъжът, който...   ", "date": "2018.01.17", "title": "Знаците, че е време да ЗАЖИВЕЕТЕ заедно"}
{"url": "https://www.actualno.com/smolyan/chepelare-otbeljaza-140-godini-ot-svoeto-osvobojdenie-news_654767.html", "text": "  140 години от Освобождението на Чепеларе се честваха на 16.01.2018 година в града. На този ден преди 140 години чепеларци посрещат руските войски и най-сетне настъпва дълго желаната и изстрадана свобода.  Официални лица на тържеството бяха кметът на Община Чепеларе – Славка Чакърова, зам.-кметовете на Община Чепеларе – Пантелей Мемцов и Наталия Каварджиева, председателят на Общински съвет Чепеларе – Росица Черпокова и зам.-областният управител на Смолян - Андриян Петров, които поднесоха празнични слова и приветствия за празника, съобщиха от пресцентъра на Община Чепеларе.  Тържественото събитие започна на площад „Олимпийски” с празничните слова и приветствия. Отец Станимир отслужи водосвет за благоденствие на хората в града и панихида в памет на загиналите за Освобождението на Чепеларе. Проведе се литийно шествие, водено от ФА „Орфей” при НЧ „Родопска искра 1880“, към паметната плоча, поставена на мястото, където са били посрещнати руските войски. Бяха поднесени венци и цветя от всички официални лица и гости на тържеството, както и от най-малките деца от Детска градина „Здравец“, гр. Чепеларе, с ръководител Добринка Кузмова, в знак на почит и уважение към паметта, героизма и саможертвата. Литийното шествие продължи и към паметника на капитан Петко Войвода, където също бяха поднесени венци и цветя от всички официални лица и гости.\nПодобни дати и събития не се забравят. Длъжни сме да съхраним и помним историята си, за да вървим напред. Наша е отговорността да ценим свободата и мирния съзидателен живот, да опазваме традициите за поколенията.     ", "date": "2018.01.17", "title": "Чепеларе отбеляза 140 години от своето Освобождение"}
{"url": "https://www.actualno.com/interview/niki-iliev-za-nokaut-iskah-da-napravja-film-kojto-shte-ostavi-sleda-v-horata-news_654745.html", "text": "        Още от дете исках да правя филми, бях много заинтересован, пишех разни истории. Първоначално исках да бъда актьор, защото актьорът е лицето, което човек вижда на екрана, той не си дава сметка за режисьора или сценариста. Вижда актьора и това е първото нещо, с което асоциира филма. Впоследствие, когато наблюдавах работата на баща ми, който е театрален режисьор, реших, че искам да разказвам истории, да използвам повече фантазията си. След като завърших Френската гимназия, много се колебаех какъв път да поема и в крайна сметка записах режисура. После работих като актьор и в един момент просто осъзнах, че искам да правя собствени неща. Така се появи \"Чужденецът\".   Да, от 11 години тренирам кикбокс. Може да се каже, че до известна степен това ме провокира. Винаги съм искал да направя боен филм, обаче си дадох сметка, че ако направя чисто боксьорски филм като \"Роки\", няма да се приеме много добре. Не исках да имитирам американските филми. От друга страна, винаги съм искал да направя музикален филм – това е другата ми страст, много обичам музиката. Във всички мои филми музиката е сериозно застъпена. И тогава си казах – защо да не направя бойно-музикален филм – колкото и странна да е тази комбинация, тя би изразила мен. Тогава четях биографията на Майк Тайсън, слушах Крис Корнел и така започнаха да ми идват някои идеи. Исках филмът да е малко по-сериозен, с по-сериозни послания.   В залата, в която тренирам, срещам много прототипи на героя на Арън – бивши бойци, които спортът е променил и изсмукал. Грубата професия, която са практикували, е прикривала дълбоката чувствителност, която имат. Останалите персонажи – по-скоро съм си ги измислял. Да, толерантността и етикетите, които си хората поставят един на друг. Когато някой стане популярен в България, веднага започват да му лепят етикети и обикновено ти изграждат един образ, който много не ти допада. Но не исках да правя филм за това как някой става популярен и му лепват етикет, защото това не е голяма драма. Исках да разгледам този аспект в хора, които имат по-сериозен проблем. Целта на филма беше да е интересен, но и между забавното, докато историята вълнува зрителя, да остане нещо у него. Не искам да правя продукт, който хората гледат, смеят му се, забавляват се, а след това забравят. Бягах и от другата крайност – да посочвам с пръст и размахвам послания. Нека всеки сам извади своята поука. В \"Нокаут\" има много музика, заснети са много красиви места, атрактивни персонажи и се надявам това да е основното, заради което хората да гледат филма, а другото да дойде като бонус. Етикетът, с който най-трудно съм преборил, е този на \"манекена\" или \"модела\". Все още някои хора го използват, за да принизят това, което правя. Много хора, след като излезе \"Чужденецът\", ми казаха: \"Искам да ти се извиня, че те подцених\". Имал съм много такива разговори. Споделяли са ми, че са си казвали \"тоя манекен пък къде е тръгнал\", но впоследствие, след като са гледали филма, са разбрали, че не са прави. Това не е кой знае каква трудност, но не е приятно. Като цяло няма много други такива примери – някой да се е занимавал с моделство и да стане режисьор. Все още в някои отношения усещам определено подценяване, но не като преди. Значително съм го променил, виждам, че вече ме обявяват като режисьор. За щастие филмите имаха успех сред зрителите, имаха и награди, все още се гледат от хората. Това, което правя, започна да говори от мое име и нещата се подобриха. Важно е как се възприемат филмите, а не кой какво мисли за мен. Не е точно така. От една страна е наистина скъпо, от друга е инвестиция. Системата в Холивуд е следната – лицата продават филма. Това, което се прави в пазарите за кино по света, го правят тук \"Ню Бояна\" и \"Милениум филмс\". Подписват договор с актьор за главната роля, имат сценарий, отиват на пазара и продават филма още преди да бъде заснет. Taка събират бюджета за филма. Подписват договор с диструбуторите, че когато филмът е готов, те ще го закупят. Това е система, която работи от много години. Ние поехме подобен риск при трите филма. Обърнах се към Кристоф Ламбер, който заяви хонорар, който не беше много голям, но все пак за българските стандарти е висок. Аз му казах – да, а моят копродуцент щеше да ме убие, защото ние имахме точно толкова пари за целия филм.\nУбедих го да поемем този риск, имахме два месеца да го осъществим. Използвайки името на Ламбер за следващия месец и половина събрахме три пъти повече пари, отколкото преди това. Хората знаеха, че това участие гарантира сериозност и провокира интерес. По същия начин стана с Микеле Плачидо, сега и с Гари Дърден. Участието на Гари в \"Нокаут\" помага за международно разпространение на филма. Неслучайно по-голямата част от филма е на английски, неслучайно снимахме в Ню Йорк и актьор като Гари е в главната роля. Нещата никога не могат да бъдат перфектни. Винаги минаваш през един такъв момент, след което минава още известно време и приемаш нещата. Има някои дреболии, за които си казвам \"това можеше да е по-различно\", но филмът е сложно начинание и няма как да бъде перфектен, ако пък стане – това може би се случва веднъж в живота. Не знам. В \"Нокаут\" например не държах актьорът да е световноизвестен. Дори бяхме харесали един израелски актьор, който не е популярен, но се оказа, че не може и неговият агент ми препоръча Гари – някой, който е популярен по целия цвят. Не беше това целта. В зависимост от разпространението сега зависи как ще ни се случат нещата, дали ще имаме добри продажби в чужбина, за да преценим в коя посока да се развиваме. При всички положения приоритет е филмите да стават все по-добри, а не толкова имената в тях. Наблюдавам, че започнаха да се правят все повече филми, които са по-близо до зрителите и които хората искат да гледат. Това трябваше да се случи отдавна, защото имаше много дълъг период, в който се правeше кино изцяло за фестивали. Това не е лошо, но е лошо, когато се прави само такова. Трябва да има баланс, защото българският зрител страдаше. Филмите бяха твърде особени. Затова и на нашите им се лепваше някакъв етикет – например комерсиални, понеже нямаше много други такива тогава. Целта не е да правим комерсиални филми, но не искам и да правя фестивални филми, това не е моето кино. Сега излязоха повече разбираеми такива и това, че те събират зрители, не ги прави комерсиални. Така, че е прекрасно, че я има тази \"новата вълна\". Всеки, който се опитва да се справи сам, има такива моменти. Имах такава ситуация с \"Нокаут\". Събрахме доста пари от спонсори, но трябваше и продуцентите да отделим лични средства. Беше и все още е доста трудно. Това е инвестиция, която носи своите рискове. В Ню Йорк не беше евтино и бюджетът ни свършваше. Добре, че ги има и сериалите, които ги снимам последно време. Да правиш кино в България, особено по начина, по който го правим ние, изисква доста рискове. Не харесвам особено държавната политика, защото подпомага само филми, които са насочени повече за фестивали. Спомням си, че когато излезе \"Живи легенди\", той имаше повече зрители, отколкото всички филми във въпросната година взети заедно, които бяха спонсорирани от Националния филмов център. Това показва, че начинът, по който се финансират филмите, не е рентабилен. Трябва да се търси баланс и хората, които отговарят за това, да носят отговорност, защото те дават едни оценки, а след това си измиват ръцете. Реално погледнато те отделят по 13 милиона лева годишно. Това е голяма отговорност.\nПоследно време не мисля много за това и не се ядосвам, защото видях, че мога, колкото и трудно да е, да имам пълна свобода, да не завися от никой, да правя филми по изключително честен, чист начин. Всичките ни партньори мога да бъдат видени във финалните надписи. Не заемаме мястото на никой, не харчим пари на данъкоплатците. Отдавна не чакам държавата да се погрижи за мен и филмите, които правя. Трябва да се промени самият механизъм на разпределение на бюджета за филми. В момента се отпускат милион, милион и двеста хиляди лева за един филм. С тези пари аз мога да направя три филма. Ако на някой не му достигат дадените пари, той може да търси алтернативни начини. Спокойно може да се отпуска, например, 50% от дадената сума. Ние правим цели филми без помощта на държавата. Ако се дават по по-малко средства, ще има повече филми и ще има по-голямо разнообразие. Това се случи преди около 2 години, когато проф. Людмил Христов, който е директор на департамента по \"Кино и режисура\" в НБУ, ми се обади и ме помоли да стана основен преподавател там. Не съм имал такива амбиции, но когато ми се обади, го приех като признание, от една страна, а от друга да си сверя часовника с младите хора, да съм в постоянна връзка с тях, да видя какви са нагласите им, какво харесват и търсят. Също така по някакъв начин си съставих екип. В \"Нокаут\" работиха 5, 6 мои студенти. Част от тях работиха с мен и в сериала , който вече се излъчва по bTV. Първо на най-практичните неща - тези, през които аз съм минал, разказвам им и за трудностите по пътя. Искам да са инициативни и да поемат нещата в свои ръце, защото когато аз бях на техните години ми казваха сега учи, после кандидатствай, след това чакай субсидия, аз чаках и не стана. Затова ги карам да са инициативни и да не чакат държавата да се погрижи за тях, а да са действени, да изразяват себе си. Не мисля да развивам тази идея. Информацията излезе от едно интервю по телефона. Попитаха ме дали бих направил биографичен филм, аз казах да – мислил съм си за \"Левски\", за Васил и Георги Илиеви. Работил съм по два такива сценария, но и по много други. Не знам защо това предизвика такъв интерес и излезе като заглавие. Нямам нищо конкретно в такава насока. В момента се занимавам със сериалите, в които ме поканиха. Когато приключим с промоцията и разпространението на \"Нокаут\", ще действаме и по нов филм. Пожелавам си нещата да се поуспокоят. Надявам се цялата работа, която вложихме в последните две години, да бъде оправдана и да направи следващата работа, която предстои, по-лесна. Пожелавам си да намеря по-голям вътрешен мир.    ", "date": "2018.01.17", "title": "Ники Илиев за \"Нокаут\": Исках да направя филм, който ще остави следа в хората"}
{"url": "https://www.actualno.com/politics/bsp-oficialno-vnese-vota-na-nedoverie-news_654765.html", "text": "     Той е за провала на правителството с борбата с корупцията.\nКакто беше обявено по-рано, партията прави това сама, въпреки че първоначално с ДПС се водиха разговори за съвместен вот.  В началото на годината от Движението обаче обявиха, че въпреки че ще дадат своя глас на неодобрение към политиката на правителството и имат критики, няма да участват във внасянето на вота на недоверие.\nВ мотивите си опозицията посочва, че предложеният проект на решение не е самоволен опозиционен акт, а необходимост и се основава на разбирането, че корупцията е пропила цялата държава; че правителството на ГЕРБ и „Обединените патриоти“ не само не може, но и не иска да преустанови този процес; че правителство, което не се справя с този кардинален проблем, фактически е загубило правото си да управлява.  Според БСП фактът, че корупцията властва в България, не се нуждае от доказване.", "date": "2018.01.17", "title": "БСП официално внесе вота на недоверие"}
{"url": "https://www.actualno.com/curious/s-kakvo-e-unikalna-bylgarskata-bira-news_654780.html", "text": "  Любителите на бирата отдавна знаят за нейните полезни свойства. Оказва се, че пенливата напитка, произведена в България има своите специфични и положителни особености.  Бирата, произвеждана у нас има високо съдържание на мощните антиоксиданти, наречени меланоидини. Количеството им в пивото се доближава до нивата им в кафето, а там те са най-много. Това сочи изследване на учени от Центърa по биология на храните, Софийския университет и Института по криобиология и хранителни технологии. В него са анализирани 12 популярни търговски марки пиво: 7 светли и 5 тъмни от различни производители. Меланоидините са голяма група съединения, придаващи кафяв цвят на храните. Те се получават чрез многостепенна химична реакция при висока температура между въглехидрати и белтъци. Най-богати на тях са кафето, тъмното пиво и хлябът. В бирата те идват главно от малца, като се образуват при процеса на печене, което обяснява защо в тъмното пиво са повече, пише БГНЕС.\nВъздействието им е съсредоточено в храносмилателния тракт на хората, където обезвреждат свободните радикали, които се образуват в резултат от разграждането на храните.  Меланоидините са пребиотици - те стимулират развитието на пробиотиците, т.е. полезните чревни микроорганизми като бифидобактериите и лактобактериите и потискат попаднали в човешкия организъм патогенни видове като салмонела и колибактерии. В червата се държат като растителни фибри, разграждащи се от някои бактерии. Освен това те се свързват с тежките метали, които постъпват чрез храните и така намаляват тяхното токсично действие. „През последните години меланоидините са подложени на интензивни изследвания, а данните са интересни, както за производителите, така и за специалистите по здравословно хранене и потребителите. Установено е категорично, че съединенията притежават множество положителни за здравето на хората свойства“, обясни молекулярният биолог д-р Сергей Иванов.\nТой уточни, че те са единствените температурно образувани съединения в храните, които се свързват с благоприятни ефекти за организма и затова изучаването им разкрива много неизвестни досега механизми на въздействия. Експертът допълни, че те участват във формирането на вкуса и аромата на храните и напитките и затова техният вид и концентрация са много важни за производителите.  Проучването, което се извършва за първи път в страната, сочи, че съдържанието на тези вещества в родното пиво варира от 0,033 до 0,631%. Очаквано в тъмните бири се наблюдават около 10 пъти повече отколкото в светлите. Средните стойности са съответно 0,038% за светлите и 0,415% за тъмните пива. Вариацията в съдържанието на отделните търговски марки е следствие от използването на различни видове малц и технологии от производителите, уточняват експертите.  Естествените антиоксиданти са предимно в плодовете, зеленчуците, зърнени храни, както и в бирата. В пивото те идват от малца, хмела и пивните дрожди. Доказано е положителното въздействие на хмела върху здравето и метаболизма на човека, защото съдържа над 100 различни полифенолни съединения. Количество полифеноли зависи от вида бира, суровините, вложени в нея, и процеса на варене. Тя съдържа два пъти повече полифеноли отколкото бялото вино.\nПолифенолите действат антимикробно, противовъзпалително до антираково и противомутагенно. Те са едни от най-важните вещества за човешкия организъм, защото предпазват липопротеините в кръвта от окисление, свързват свободните радикали, предпазват от развитие на атеросклероза, сърдечносъдови заболявания, имунни смущения, невродегенеративни и други болести.\nВажни за правилното функциониране на организма антиоксиданти са също витамин С и глутатионът. Глутатионът неутрализира вредните пестициди, индустриални замърсители и бактериални отрови, които са приети от външната среда. Също така регулира клетъчните защитни механизми, енергийния баланс, синтеза на белтъци и нуклеинови киселини. Разработка от 2011 - 2012 г. на Център по биология на храните, ИФГР към Българска академия на науките и Института по криобиология и хранителни технологии установи, че основен “производител” на глутатион в пивото са дрождите. Проведените изследвания върху най-разпространените български марки бира показаха, че 90% от тях съдържат глутатион в диапазона 0.1 – 0.2 мг/литър. Освен полезните свойства за човека, глутатионът има важно значение за качествата на пивото, тъй като стабилизира напитката и редуцира нивата на окислителните процеси.  ", "date": "2018.01.17", "title": "С какво е уникална българската бира"}
{"url": "https://www.actualno.com/lovech/obshtina-lovech-dogovori-izgrajdaneto-na-sportna-zala-news_654768.html", "text": "     В обединението, спечелило поръчката, участват фирмите „Пътстрой БГ“ ЕООД – Смолян, и „МГА Инвест“ ЕООД – Бургас.\nДоговорът е бил подписан на 10 януари, съобщава в сайта на местната управа кметът Корнелия Маринова. Досега „ОУ „Проф. Димитър Димов“ беше единственото учебно заведение в града, което не разполага със спортна зала.  Договорът е част от големия проект „Реконструкция, обновяване и оборудване на сгради и рехабилитация на дворни пространства на целодневни детски градини и ясли в гр. Ловеч, изграждане на училищна спортна зала и рехабилитация на дворни пространства в общински училища в гр. Ловеч“. Финансира се със средства от Оперативна програма „Региони в растеж“.\nПредмет на сключения договор е „Изграждане на спортна зала и рехабилитация на дворното пространство“.  Рехабилитацията на двора включва подмяна на остарялата настилка от тротоарни плочки и корекция на контура на настилката. Ще бъдат преподредени съществуващите спортни игрища и подменена компрометираната асфалтова настилка с нова спортна настилка. Ще бъде поставена нова оградна мрежа. Освен това ще има нова лекоатлетическа учебна писта и амфитеатрално пространство чрез монтиране на импрегнирани дървени елементи, кътове за игра и за уроци на открито. Предвижда се и ново парково осветление. Новата спортна сграда се състои от салон и обслужващи помещения, като ще има топла връзка със съществуващата основна сграда. Предвидена е достъпна среда за лица в неравностойно положение.\nНа практика това е последният от предвидените седем обекта за реконстрикция, обновяване, оборудване и рехабилитация в образователната инфраструктура.  „За да се придобие представа за мащаба на текущите ремонти в Ловеч, трябва да се има предвид и ремонтът в Националната гимназия по ветеринарна медицина \"Проф. д-р Димитър Димов\", и предстоящия ремонт в Професионална гимназия по механоелектротехника“, се сочи още в съобщението.", "date": "2018.01.17", "title": "Община Ловеч договори изграждането на спортна зала"}
{"url": "https://www.actualno.com/cinema/ildiko-enedi-shte-predsedatelstva-jurito-na-22-rija-sofija-film-fest-news_654773.html", "text": "  Знаменитата унгарска режисьорка Илдико Енеди ще бъде председател на Международното жури на 22-рия София Филм Фест.  Илдико Енеди дебютира през 1989 година в Кан с филма „Моят ХХ век” („Az én XX. századom”), където получава наградата „Златна камера”. Специалистите веднага я определят като една от младите надежди на унгарското кино. През 1992 година Енеди е поканена за член на журито на 42-рото Берлинале, две години по-късно нейният филм „Magic Hunter” е в основния конкурс на 51-вото издание на Венецианския фестивал. Сюрреалистичната й творба „Simon, the Magician” е представена на различни филмови форуми и получава добри отзиви. 18 години по-късно филмът й „За тялото и душата” („Testről és lélekről” / „On Body and Soul”) покори Берлинале и беше удостоен със „Златна мечка” в началото на 2017. Запитана какво е правила през тези 18 години, Енеди отговаря: „гледах деца, преподавам в училище за изобразителни изкуства, заснех сериал за НВО. Но бях отчаяна и се блъсках като побъркана, всеки божи ден през тези 18 години, за да стартирам моите проекти”. В програмата на 22-рия София Филм Фест през март унгарската режисьорка ще представи лично своята най-нова творба и въпреки натоварената си програма като прдседател на Международното жури на фестивала, ще отдели време за срещи с журналисти и публиката. Предвидена е официална церемония, на която Илдико Енеди ще получи наградата „ФИПРЕССИ Платиниум 90” – специално отличие, което беше връчено в София на големите режисьори Бела Тар и Горан Паскалевич. Генералният секретар на ФИПРЕССИ Клаус Едер ще модерира публичен разговор с режисьорката.\n„За тялото и душата” получава в Берлин и наградите на ФИПРЕССИ, Екуменическото жури и на читателите на „Berliner Morgenpost”. Филмът бе номиниран в четири категории за Европейските филмови награди, а актрисата Александра Борбели беше трогната до сълзи от отличието на Европейската филмова академия. С награди от Мумбай (на публиката) и Сидни (най-добър филм), с номинации в Палм Спрингс, Хайфа и Филаделфия, деликатната любовна история за две изгубени души, които се срещат в образите на елен и кошута в сънищата си, ще се състезава с още осем творби от цял свят за престижния чуждоезичен „Оскар” за 2017 година.     ", "date": "2018.01.17", "title": "Илдико Енеди ще председателства журито на 22-рия София Филм Фест"}
{"url": "https://www.actualno.com/education/v-sliven-zapochva-mashtabno-bezchinstvo-v-obrazovanieto-alarmira-enp-news_654800.html", "text": "  В Сливен стартира мащабно безчинство в образованието, което предвижда механично сливане и обединяване на начални, основни училища и гимназии, за да се изпълни планираното от Министерството на образованието и науката преминаване на едносменен режим на обучение до 2021 г.  За това алармира Единна народна партия в съобщение до медиите.\nСпоред съобщението стартът на т.нар. реформа е планиран от бившия ресорен министър Меглена Кунева, но се реализира при сегашния министър Красимир Вълчев. \"Общото между двамата е работата им в правителство на ГЕРБ и фактът, че нито единият, нито другият са проучили базата на всяко едно училище и не са осъзнали факта, че става дума за институции, а не просто за сгради. Като всяка недомислена реформа отговорността е оставена в ръцете на местните власти, така че ако тя е успешна позитивите да се консумират от Министерството на образованието, а ако е провал – да го отнесе местната власт. И точно това се случва\", пишат от ЕНП.\nПо думите на партията срещу кмета на Сливен са застанали родители, учители, деца, директори и общ педагогически персонал. \" НУ „Васил Левски“, което е отворило врати преди 110 г., преливайки го в друго основно училище или преливайки профилирана гимназия в основно училище\", категорични са те.  Според тях е очевидно, че невежеството е обхванало всички етажи на властта. От партията настояват преминаването в едносменен режим на обучение да бъде уреден чрез съвместно използване на сграден фонд или отделяне на средства за построяването на нови сгради, но не и чрез сливане и заличаване на училища, и гимназии.\nСпоред тях ако някой има съмнение в качеството на обучение на даденото училище, то законовият начин е атестация и тя не бива да се смесва с демографията и елементарната инфраструктура.  \"Надяваме се министърът да не е забравил кой отговаря за образованието в страната, а кметът да не гледа на училищната инфраструктура с магистралния патос на неговия началник, заяви председателят на Единна народна партия Валентина Василева. Вярваме, че разумът ще надделее, преди да надделее друго правителство, което ще се изправи пред същия проблем\", завършват от партията.", "date": "2018.01.17", "title": "В Сливен започва мащабно безчинство в образованието, алармира ЕНП"}
{"url": "https://www.actualno.com/music/vizioneryt-kamdjalov-i-liza-djerard-s-grandiozen-proekt-i-premiera-v-bylgarija-news_654766.html", "text": "  Следващият грандиозен проект на вече е ясен: концерт по Гурецки с гост-изпълнител от световна величина – магнетичната , позната на мнозина от австралийското дуо Dead Can Dance и емблематичния саундтрак на филма „Гладиатор“. Диригентът обяви лично новината по време на празничния концерт на Genesis Orchestra „Коледа“ по Димитър Ненов, който се състоя на 18 декември в Зала „България“.   , съвместно с неговата културна концептуална платформа Genesis Orchestra и Лиза Джерард, ще представят на българската аудитория „Симфония на скръбните песни“ по Хенрик М. Гурецки. Концертът ще се състои на 14 март 2018 г. в Зала 1 на Национален дворец на културата в столицата. Можете да закупите своя билет онлайн от или на касите на Easy Pay в цялата страна.\nВ рамките на концерта Лиза Джерард ще изпълни свои песни както от соловата си кариера, така и от времето, в което е част от популярната даркуейв група Dead Can Dance. Заедно с Йордан Камджалов ще въведат аудиторията в лабораторията на твореца чрез уникалния формат „Музикално въведение“, който вече се утвърди като неизменна част от спектаклите на диригента. Това е втората колаборация на с български артисти. През юни тази година тя реализира съвместен проект с „Мистерията на българските гласове“ – два концерта, в София и Пловдив, на които присъстваха над 3000 души.  Съвместната ѝ работа с Йордан Камджалов отново има за цел да разбие традиционната представа за класическата музика единствено като елитарна, т.е. непонятна за масите. Колаборацията между двамата фундаментални артисти, които успяват с музиката си едновременно да докосват и завладяват без да изискват и задължават, е доказателство, че класическата музика може да бъде достъпна и за нетренираното ухо.\nКонцертът „Симфония на скръбните песни“ ще се реализира в рамките на проекта „Свобода в класиката“, който стартира през март 2017 г. в Пловдив с поставянето на едно от най-сложните класически произведения – „Requiem“ на Волфганг Амадеус Моцарт.\nОт своя страна Лиза многократно е откривала своето вдъхновение в българската фолклорна музика, а сега се впуска в ново приключение у нас с ентусиазъм и желание да преоткрива още нестандартни и провокативни формати на изкуството.   Лиза Джерард е изтъкната австралийска певица и композитор на филмова музика, известна с дълбокия си контраалт. През дългогодишната си музикална кариера, която започва през далечната 1981 г., Лиза Джерард е участвала в редица съвместни проекти, сред които е и работата ѝ с Брандан Пери в австралийското даркуейв дуо Dead Can Dance, което ѝ носи световна слава. През 2000 г. тя печели Златен глобус за музиката, която създава заедно с Ханс Цимер за филма „Гладиатор“ на Ридли Скот. Освен че пее в някои от песните, Лиза също така свири на специфични инструменти като например янгкин (китайски ударен дулцимер).\nМеждународният български Genesis Orchestra е център на концептуална културна платформа на диригента Йордан Камджалов. Той обединява доказани български изпълнители от най-различни краища по света, водени от своя професионализъм, опит и талант, за да дадат нови измерения и да подпомогнат развитието на културния ландшафт у нас. Genesis Orchestra е нов български културен бранд от световна величина, обогатяващ трайно културната среда във и извън България. Йордан Камджалов e артистичен директор и главен диригент на Genеsis Orchestra.  ", "date": "2018.01.17", "title": "Визионерът Камджалов и Лиза Джерард с грандиозен проект и премиера в България"}
{"url": "https://www.actualno.com/society/19-grada-v-bylgarija-i-8-v-chujbina-izlizat-na-protesti-v-zashtita-na-pirin-news_654774.html", "text": "     Този път протестите обхващат София, Благоевград, Бургас, Варна, Велико Търново, Велинград, Габрово, Казанлък, Пазарджик, Плевен, Пловдив, Русе, Свиленград, Свищов, Сливен, Смолян, Стара Загора, Трявна, Хасково, а също Берлин, Брюксел, Виена, Лондон, Оксфорд, Прага, Сидни и Хамбург. Протестното шествие в София започва да се събира от 18,30 ч. на площад „Независимост“ и ще тръгне по жълтите павета. Исканията на протеста в четвъртък вечерта са за отмяна на решението на Министерски съвет от 28 декември 2017 г., с което бяха приети промени, разрешаващи строителство в националния парк, за оставка на министъра на околната среда и водите Нено Димов, който според еколозите саботира основната функция на екоминистерството – да опазва природните богатства на България, и за обявяване на реалния собственик на концесионера \"Юлен\" АД и одит на концесията от международен одитор и с участие на гражданското общество.", "date": "2018.01.17", "title": "19 града в България и 8 в чужбина излизат на протести в защита на \"Пирин\""}
{"url": "https://www.actualno.com/politics/njama-da-ima-anketna-komisija-za-saniraneto-v-parlamenta-news_654758.html", "text": "     Предложението дойде от БСП, а в мотивите му се посочва, че целта на комисията е да се запознае с изпълнените цели на програмата, начина на определяне на цените на отделните строителни дейности, изразходваните финансови средства и ефекта от спестените разходи за енергия. Предложението предвиждаше комисията да се състои от 10 народни представители, по двама от всяка парламентарна група. В мотивите си вносителите се позовават на доклад на Сметната палата за извършен одит на Отчета за изпълнението на държавния бюджет за 2016 година, оповестен преди месец, който констатира, че няколко първостепенни разпоредители с бюджетни средства не са спазили изискванията на Закона за публичните финанси.\nВносителите от „БСП за България” твърдят още, че липсата на контрол и харченето без предварително ясни критерии са довели до некачествено строителство и ограничена конкуренция.     ", "date": "2018.01.17", "title": "Няма да има анкетна комисия за санирането в парламента"}
{"url": "https://www.actualno.com/cosmos/astronomi-s-udivitelno-otkritie-za-zvezdoobrazuvaneto-na-masivni-zvezdi-news_654777.html", "text": "     То е, че Вселената се раждат много по-голям брой звезди с маси над 30 слънчеви, отколкото се считаше до днес. Тъй като масивните звезди управляват еволюцията на Вселената, това откритие може да има фундаментални последствия за нашето виждане относно това как първичната Вселена е била трансформирана във формата, в която я наблюдаваме днес, съобщават от обсерваторията на връх Рожен. Откритието бе публикувано на страниците на научното списание Science през първите дни на 2018 г. и веднага привлече вниманието на електронните медии в Англия, Германия и Испания.   ", "date": "2018.01.17", "title": "Астрономи с удивително откритие за звездообразуването на масивни звезди"}
{"url": "https://www.actualno.com/balkani/bylgarski-jurnalist-za-ubijstvoto-na-srybski-politik-interes-imat-radikalni-krygove-v-syrbija-i-rusija-news_654709.html", "text": "  Не беше долюбван в Белград, критикуваше много политиката на Слободан Милошевич. Той беше човекът, който можеше да помогне много в диалога между Косово и Сърбия. Това заяви журналистът Николай Кръстев в коментар за убийството на лидера на косовските сърби Оливер Иванович. Кръстев лично е познавал е убития Иванович.  Според Кръстев, интерес имат както кръгове в Русия, така и в Сърбия – хора, които не искат да има трайна стабилност на Балканите. Той напомни, че 13 месеца са били необходими, за да седнат на една маса сърбите и косоварите в Брюксел и сега, още преди реално да започнат, разговорите са приключили и едва ли скоро ще се подновят. Не вярвам, че косовските албанци са убили Иванович – интерес имат радикалните сърби, каза пред Нова телевизия Кръстев. Журналистът смята, че почеркът на убийството на Иванович напомня на бившите тайни служби на Югославия – пет изстреляни куршума, без никой да види и чуе, подпален е автомобилът, с който е извършено покушението. Кръстев припомни и, че домът на Иванович е бил подпален в знак на предупреждение преди политикът да бъде убит. Освен всичко друго, Николай Кръстев посочи, че точно в сръбската част на Косово има много силно влияние на организирани престъпни групи, включително кланове. Никоя от тези групи не иска да има контрол и ред в региона, добави той.", "date": "2018.01.17", "title": "Български журналист за убийството на сръбски политик: Интерес имат радикални кръгове в Сърбия и Русия"}
{"url": "https://www.actualno.com/interest/sled-2-do-4-veka-njama-da-mojem-da-izlizame-na-otkrito-news_654707.html", "text": "  Американски учени посочиха срока, в който атмосферата на Земята ще стане негодна за продължителен престой на млекопитаещи на открито без допълнителни средства за защита или укритие. Това касае и човека. Изследването е достъпно на сайта arXiv.org, информира БГНЕС.  Ако употребата на енергия от цивилизацията продължи, то човек няма да може да бъде \"на чист въздух\" към 2200-2400 година, предполагат авторите. Прогнозата остава същата дори да бъде намалено изхвърлянето на парникови газове в атмосферата, тъй като поглъщането на енергия от цивилизацията ще продължи да повишава равновесната температура на планетата. Включва се и намаляване на броя на населението, което би трябвало да започне през 2100 година. Изводите на учените са основани на \"Горна граница на топлинно адаптиране към климатичните промени\", които доказват, че субективната температура над 35 градуса по Целзий ще доведе до хипертермия при млекопитаещите, сред които е човекът, както и върху оценките на темповете на глобалното затопляне. Когато за температура от 35 градуса по Целзий обаче, Хубер и Шерууд имат предвид т. нар. \"температура при воден балон\". Терминът \"воден балон\" се използва в смисъл при каква най-висока външна влажност и липса на вятър човешкото тяло може да издържи и да се охлажда достатъчно. В днешни дни, най-разпространените \"температурни водни балони\" са в рамките на 26-27 градуса по Целзий. Двамата учени прогнозират, че в периода 2050 - 2070 Средният Запад в САЩ ще стане една от териториите на цялата планета, която ще страда най-много от горещи вълни.\nВсъщност, според Шерууд и Хубер, ако човечеството успее да употреби (изгори) всички запаси от изкопаеми горива, температурата на Земята ще се повиши с 18 градуса по Целзий. Според Хубер, който е климатолог, ако все пак човечеството успее да \"удържи\" повишаването до 10 градуса по Целзий, поне няма да има масово измиране на всякакви видове заради прекомерна жега. Той предвижда и, че в рамките на 30 до 50 години на Земята ще започнат войни заради вода.     ", "date": "2018.01.17", "title": "След 2 до 4 века - няма да можем да излизаме на открито"}
{"url": "https://www.actualno.com/politics/zelenite-atakuvaha-borisov-v-ep-toj-se-zashtiti-s-shtyrkelcheta-i-blatni-kokicheta-news_654771.html", "text": "   по време на представянето на приоритетите на Българското председателство на Съвета на Европейския съюз      \"11 години минаха от вашето присъединяване, прочетохме и 11 доклада от ЕК. , което е жалко. . . Имате възможност да поизлъскате своя имидж. Заемете се с борбата с корупцията, . Вашето мото е много интересно - \"Съединението прави силата\". То е вярно - трябва да бъдем единни и силни. Надявам се, че вие ще отговорите са съдържанието на самото ви мото\", допълни тя в своето изказване по време на дискусията.           Той засегна и въпроса с Истанбулската конвенция. \"Българските социалисти на пленум решиха да не я приемат. Аз ще положа всички усилия да я приемем\", обеща българският премиер.  Останалата част от дискусията премина много по-спокойно. Изказванията на представителите на различните формации в ЕП бяха в                          ", "date": "2018.01.17", "title": "\"Зелените\" атакуваха Борисов в ЕП, той се защити с щъркелчета и блатни кокичета"}
{"url": "https://www.actualno.com/business/sobstvenikyt-na-walltopia-prizna-che-si-zaslujil-obidi-zaradi-zaplatata-ot-700-800-leva-news_654714.html", "text": "   . Така бизнесменът Ивайло Пенчев, собственик на компанията Walltopia, коментира негативната реакция по свой адрес заради изказването му, че не знае кой получава 700-800 лева заплата в негова фирма. Съгласен съм, че съм парвеню, даде пример Пенчев за обида, която си заслужил.  На Пенчев му се наложи да коментира популярен в социалните мрежи колаж с обява за работа в Walltopia, с обявена брутна заплата от 800 лева месечно. , каза бизнесменът, обяснявайки, че в обявата . Той беше атакуван, че имало обява от Walltopia и за програмист – за 1000 лева. Няма да си намерите програмист за толкова, категорична беше Ваня Григорова, експерт към КТ \"Подкрепа\". Нямам близки хора, които да вземат 700-800 лева заплата. Средната заплата в Walltopia е 1860 лева, поясни все пак Пенчев.  Ако бизнесът върви добре, заплатите могат да се качат. Другият фактор за увеличение на възнагражденията е конкуренцията за кадри. В Walltopia заплатите се вдигнаха няколко пъти за 5-6 години заради конкуренцията, уточни бизнесменът пред Нова телевизия.\nСъщевременно Ваня Григорова изрази тезата, че един човек не може да се договори за нормална заплата и такава договорка става факт само при обединение, т.е. синдикат. Тя даде пример с конкуренцията в туризма, където се търсят кадри от Украйна и Молдова, което не води до по-високи заплати. , подчерта тя.   Ако не осигурите ниска себестойност на продуктите си, не можете да сте конкурентен. Когато сте работодател, натискате за ниски заплати, като сте синдикалист, искате високи заплати – това е вътрешно противоречие, върху което трябва да се замислим, каза Ивайло Пенчев. , добави бизнесменът.\nВаня Григорова обаче не се съгласи, давайки статистика от Агенцията по труда с брой регистрирани безработни и брой обявени работни места и как има изключително нисък процент на търсени кадри с висше образование. Пенчев обаче каза, че от регистрираните в Бюрото на труда много хора не умеят да правят неща, които се търсят. Той не е съгласен да има и минимална работна заплата, докато Григорова отвърна, че България има да догонва Европа производителността по отношение на заплатите.  ", "date": "2018.01.17", "title": "Собственикът на Walltopia призна, че си заслужил обиди заради заплатата от 700-800 лева"}
{"url": "https://www.actualno.com/politics/joncheva-otgovori-na-vyprosite-na-dobrev-news_654717.html", "text": "  \"Нямам отношение към Делян Добрев. Ако под \"фиксация\" смятате, че искаме проверка, то наречете го така. Делян Добрев говори за бизнесмени, които стоят в стола на кмета. Фактите, които изнасяме са срещу схемата на Добрев и ако тази схема продължава, то г-н Добрев трябва да каже за какво става дума\".  Това каза депутатът от БСП в интервю за bTV. По думите ѝ Добрев се опитва да отвлече вниманието и не отговаря на фактите, които са били изнесени публично: \"Данните ни са дадени на прокуратурата.  Ако съм част от чужди служби г-н Добрев веднага да внесе сигнал в съответните институции в противен случай би било укриване на информация. Разследват ли службите г-н Добрев, това е много интересен въпрос. Имам въпрос към премиера: Разследват ли службите г-н Добрев?\"\nЙончева повтори, че не била уволнена от поста си, който заемаше при президента.  Относно твърдението на Добрев, че Йончева е била в имоти на Цветан Василев тя отговори: \"Никога не съм била в сградите, където твърдят, че съм била. Била съм в избата, която Добрев посочва, но в компанията на архитекти през 7-8 години. Дайте да видим схемата \"Хасково\". Никога не съм спала в имотите на Цветан Василев. Да, познавам го. Запознахме се по време на наградите за Банкер на годината. Предполагам г-н Добрев също го познава. Не съм имала по-сериозен контакт от запознанството ни.\"\n\"Колкото до пътуването по време на предизборната кампания. Винаги съм се придвижвала само и единствено със собствения си автомобил\", допълни още тя.  Йончева каза още, че \"когато Добрев влиза в политиката, той излиза от собствената си фирма. Там влизат неговия зет и първата му братовчедка. Тази фирма, от която излиза г-н Добрев притежава 49% от офшорна компания. Ние не казваме, че може да тегли средства от офшорна компания, но искаме да знаем от къде идват тези фирми и тези пари. Изтеглени са 250 хиляди евро. Имаме документи и ще ги покажем. Как български гражданин без никаква собственост може да изтегли 2 милиона лева по време на управлението на г-н Добре.\"\nВъв включване по телефона Добрев заяви, че е теглил заеми, тъй като не е имало  кой да му даде парите: \"Едни теглят заеми, а на други им ги дават фирми с държавно участие, това е защото не живея със Станишев.\"\nОт своя страна Елена Йончева заяви, че е била журналист преди връзката си със Станишев.  ", "date": "2018.01.17", "title": "Йончева отговори на въпросите на Добрев"}
{"url": "https://www.actualno.com/features/kolko-rasizym-ima-v-sasht-news_654724.html", "text": "  В САЩ расизмът все още съществува. Дори и в Ню Йорк, най-отворения към света американски град, расизмът е ежедневие, твърди една активистка от Бруклин по повод етикета \"мръсни дупки\", който Тръмп лепна на Хаити и Африка.  Това го може само Доналд Тръмп: миналата седмица американският президент нарече Хаити и африканските държави \"мръсни дупки\" и каза, че щяло да бъде много добре, ако в САЩ от тези страни вече не пристигат никакви мигранти. По-добре било да пристигат хора от Норвегия. Само ден по-късно той изрече куп хвалебствия по адрес на Мартин Лутър Кинг, като че ли нищо не е било. Явно фактът, че Кинг е потомък на роби от една от тези \"мръсни дупки\" изобщо не смущава американския президент. Във връзка с вчерашния официален Ден на Мартин Лутър Кинг, Тръмп го похвали за неговата борба за граждански права \"независимо от цвета на кожата\". Изявленията на американския държавен глава всъщност показват до каква степен е разединена страната: в някои щати расизмът е ежедневие, в други присъства много по-рядко. Но дори и в Ню Йорк, който е смятан за най-отворения към света американски град, расизмът е налице, става ясно от разговора ни с Л. Джой Уилямс.  Тя е една от наследничките на Мартин Лутър Кинг в борбата му за равноправие. Л. Джой Уилямс се ангажира от години в Националната организация за насърчаване на цветнокожите NAACP. Тя е председателка на организацията в Бруклин. \"Това, че в Белия дом има няколко ограничени расисти, ни показва за какво става дума. Спокойно можем да кажем, че расизмът все още съществува. Затова и продължаваме нашата борба\", така Уилямс коментира изказването на Тръмп.  Л. Джой Уилямс се е издигнала в американското общество, но въпреки това се сблъсква с дискриминация и расизъм почти всеки ден. \"Веднъж например трябваше да водя една конференция по поръчка на една фирма. Когато влязох в залата, ме попитаха какво ще има за обяд... като че ли съм помощничка в кухнята\", споделя тя. Л. Джой Уилямс не е единствената американка, която е насъбрала подобен опит. Безброй студии в САЩ доказват еднозначно колко е силна дискриминацията срещу тъмнокожите жители на страната. Расизмът засяга почти всички сфери - той се проявява при кандидатстване за работа, при търсене на жилище, при посещения при лекар, при контакти с полицията. Преди време изследователи на расизма са направили следния експеримент: те изпратили идентични молби за постъпване на работа - веднъж от името на бял, веднъж от името на тъмнокож американски гражданин. При еднаква квалификация белите кандидати за работа имали 50 процента по-големи шансове да бъдат поканени на интервю от фирмата, сочи резултатът от тяхното изследване.\nВ САЩ говорят и за \"дигитална дискриминация\" - когато например онлайн-платформи като Airbnb обслужват много по-лошо клиентите с \"тъмнокож\" профил, отколкото белите американци. Белите шофьори на таксита пък почти винаги оставят тъмнокожите си клиенти буквално на дъжда.  Джейсън Ууди, който е куриер на велосипед, се ангажира в движението \"Black Lives Matter\" в Ню Йорк. Той е следвал в същия колеж, който е завършил и Мартин Лутър Кинг. \"Онова, което се случи след времето на Мартин Лутър Кинг, не е достатъчно. Ние продължаваме да се борим за умовете и сърцата на хората. Расизмът все още съществува, въпреки че ние имахме вече и тъмнокож президент\", казва той.  Така мислят и повечето тъмнокожи жители на САЩ. Същевременно белите американци разсъждават другояче. Изследователите установяват, че белите и тъмнокожите възприемат расизма по различен начин. Според анкета на известния Pew Research Institut, 88% от тъмнокожите американци смятат, че САЩ трябва да продължат да работят за равни права между бели и тъмнокожи. Само 53% от белите американци са на същото мнение.\nСпоред Л. Джой Уилямс, чрез образование, честна подкрепа и повече антидискриминационна дейност, стъпка по стъпка расизмът може да бъде преодолян. \"Тази страна е изградена върху експлоатацията и робството. Така например когато тъмнокожите се издигат, много бели смятат, че това е абсурд\", казва тя.\nИ все пак: Л. Джой Уилямс не губи надежда. Тя твърди, че тъмнокожите жени са една от групите в американското общество, които се развиват най-положително. Те напредват бързо в образованието. Доходите им също се увеличават. Тъмнокожите жени в Америка имат и прекрасни примери в лицето на Мишел Обама и телевизионната водеща Опра Уинфри. Може би не е случайно, че техните имена се свързват и със следващото президентство.\nИзточник:   ", "date": "2018.01.17", "title": "Колко расизъм има в САЩ?"}
{"url": "https://www.actualno.com/goodnews/uchenici-razdavat-pregrydki-na-sofijanci-po-povod-mejdunarodnija-den-na-pregrydkata-news_654725.html", "text": "  Ученици от столичната гимназия ПГАВТ „А.С. Попов“ ще раздават прегръдки на софиянци по повод Международния ден на прегръдката. Инициативата ще се проведе на 21-ви януари (неделя) от 13:00 часа, като в рамките на три часа ученици от гимназията ще раздават прегръдки на случайни минувачи. Маршрутът ще започне от бул. „Витоша“ 9, ще премине по бул. „Витоша“ до НДК и ще завърши в мол „Парадайс център“.  ПГАВТ „А.С. Попов“ има функционираща система за ученическо самоуправление от 2010 г. . Комисия „Проекти и Благотворителност“ към училището планира, разработва и осъществява анкетни проучвания и допитвания с цел изследване на мнението на учениците и подобряване на училищният климат. Учениците организират и реализират различни проекти с цел развитие на социалната общност в училище, благотворителни кампании за подпомагане на нуждаещите се, материално или емоционално. Чрез кампаниите си младите хора са събирали средства за дом за медико-социални грижи за деца „Света София“, дом за временно настаняване на сираци в ж.к. Захарна фабрика, за ученици в тежко финансово състояние от ПГАВТ „А.С. Попов“ и други. Тази комисия популяризира и доброволчески дейности, разпределя адекватно и рационално даренията. Организират се и различни други инициативи като например подхода „Предай нататък“, чиято цел е изграждане на толерантност и изграждане на приятелски отношения между ученици и учители.", "date": "2018.01.17", "title": "Ученици раздават прегръдки на софиянци по повод Международния ден на прегръдката"}
{"url": "https://www.actualno.com/interest/otkriha-kakvo-predizvikva-strastta-kym-kokaina-news_654708.html", "text": "  Учените откриха необикновен белтък, който произвежда един от типовете имунни клетки в човешкия мозък и неговото потискане може да освободи човека от влечението към кокаина. Това обявиха нарколози в статия, публикувана в списание Nature Communications.  „Откритието е интересно поради това, че днес нямаме никакви начини за борба с кокаиновата зависимост, освен психотерапията. На пазара вече има лекарства, които потискат действието на фермента G-CSF и ние можем бързо да ги приспособим за борба с кокаина, когато разберем как точно действа този белтък“, заявява Дрю Киръли (Drew Kiraly) от Института за изучаване на мозъка „Фридман“ в Ню Йорк, САЩ. Редовната употреба на кокаин предизвиква най-силната психическа зависимост и довежда организма до изтощение, което нерядко завършва с летален изход. Отсъствието на изразени признаци на физиологическа зависимост силно затруднява лечението на кокаиновата наркомания, допълва БГНЕС. През последните години нарколозите и молекулярните биолози нееднократно се опитваха да създадат различни препарати и дори вируси, потискащи кокаиновата зависимост или „насъскващи“ имунната система срещу молекулите на наркотика. В момента нито един от тях не е официално одобрен от надзорните органи и повечето от тях са изпитвани само върху опитни животни. Едва преди две години започнаха първите клинични изпитания на едно от тези вещества.\nВсички тези проблеми, както отбелязва Киръли, са свързани с едно обикновено нещо – учените до този момент не знаеха как точно кокаинът изменя работата на центъра на удоволствието и другите зони в мозъка и кои сигнални вещества и рецептори на нервните клетки отговарят за разчитането на неговите молекули.   Американските нарколози успяха да дадат отговор на този въпрос като обърнаха внимание върху една обща черта на всички кокаинови наркомани – тяхната имунна система работи по по-различен начин отколкото при хората, които не употребяват кокаин. Това ги навело на мисълта, че психологическата зависимост може да бъде свързана не толкова с изменението в работата на мозъка, но и с организма като цяло.\nТе проверили тази идея като сравнили образци от кръвта, извлечена от тялото на мишки, част от които страдали от кокаинова зависимост, с тази на други, които никога не са били доближавани до това вещество. Оказало се, че всички наркозависими мишки имали една обща черта – в кръвта им се съдържал необичайно много белтък G-CSF.\nТози пептид, както отбелязват нарколозите, се изработва не от невроните на мозъка, а от макрофагите и другите компоненти на имунитета. Той изпълнява две различни роли – стимулира костния мозък и го заставя да изработва гранулоцити, друг тип имунни средства, както и да защитава невроните от последствията от инсултите и исхемичната болест на сърцето. Последното, както предполагат Киръли и нейните колеги, може да е свързано непосредствено с развитието на зависимостта.   Като открили тази особеност учените проверили какво ще се случи, ако се въведат големи количества G-CSF в предната кора и в прилежащото ядро, двата главни „центъра на кокаиновата зависимост“ в главите на мишките и на хората. Както показал експериментът подобна „терапия“ накарала мишките да употребяват още повече наркотик, което потвърждава, че блокирането на този фермент може да помогне на хората да се откажат от кокаина.\nОт друга страна, когато учените вкарали в мозъка им антитела, неутрализиращи молекулата G-CSF, мишките започнали да употребяват забележимо по-малко наркотик, което също може да означава, че блокирането на този фермент може да помогне на хората да се откажат от наркотика. За тази цел трябва учените да намерят начин да доставят антителата срещу C-CSF в кората и прилежащото ядро, което засега може да се прави само с помощта на директно инжектиране в мозъка.  ", "date": "2018.01.17", "title": "Откриха какво предизвиква страстта към кокаина"}
{"url": "https://www.actualno.com/america/meteorit-padna-blizo-do-detrojt-news_654730.html", "text": "  Малък метеорит падна в близост до американския град Детройт, щата Мичиган и предизвика леко земетресение. Трусът е бил с магнитут от 2 степен, съобщиха от Националната метеорологична служба на САЩ.  \"След анализ на получените данни Националната метеорологична служба може да потвърди, че избухването и взривът не са били гръм или мълния, а най-вероятно са предизвикани от метеорит\", съобщават от ведомството. Падането на метеорита беше потвърдено и от Геологическата служба на САЩ. Уточнява се, че той е паднал на 8 км от селището Ню Хейвън, североизточно от Детройт, допълва БГНЕС. Няма данни за пострадали и разрушения. \nПриродното явление е заснето от много камери за наблюдение и видеорегистратори в автомобили.   На видеозаписите, които са публикувани в интернет, се вижда как в небето се появява светещ обект и след няколко секунди се взривява.   ", "date": "2018.01.17", "title": "Метеорит падна близо до Детройт"}
{"url": "https://www.actualno.com/help/jurnalistyt-i-majka-na-dve-deca-anna-brandinska-se-nujdae-ot-pomosht-za-da-ozdravee-news_654661.html", "text": "  Дългогодишният финансов и икономически журналист Анна Брандийска се нуждае от подкрепа. Преди 17 години 44-годишната жена се разболява от множествена склероза. Лекува се с различни медикаменти, но те не подобряват състоянието й.  В края на миналата година й трансплантират стволови клетки в Истанбул и това й дава нова надежда, че може да се излекува. Предстоят още две операции, за които са необходими 40 хиляди лева. До момента семейството на Анна е успяло да събере само част от сумата.\nПрез всичките години на борба с коварната болест до Анна са съпругът ѝ и двете ѝ дъщери. Да видят майка си да се движи- това е мечтата на дъщерите на Анна. В края на миналата година два пъти ѝ трансплантират стволови клетки. Сега тя се нуждае от още две операции на стойност 40 хиляди лева. Семейството до момента е събрало 10 хиляди.         ", "date": "2018.01.17", "title": "Журналистът и майка на две деца Анна Брандинска се нуждае от помощ, за да оздравее"}
{"url": "https://www.actualno.com/curious/5-finansovi-syveta-koito-shte-ti-pomognat-mnogo-news_654801.html", "text": "  Докато в гимназията и първите години в университет често попадаш в капана на безрасъдни харчове и финансови проблеми, то с наближаването на 30-те ти години, това трябва да се промени.  Да, родителите ти или любимия може би винаги ще са до теб, за да ти помогнат, когато имаш нужда, но за да се почувстваш наистина пълноценен и свободен човек, най-добре е да се научиш да се справяш сама. За да се случи това, трябва да се научиш да си поставяш финансови цели така, както в началото на годината съставяш списък с дестинациите които искаш да посетиш или книгите, които да прочетеш.\nЕто няколко съвета как да управляваш финансите си като сериозен, възрастен човек:  Няколко години след като завършиш вече имаш ясна представа за това с какво искаш да се занимаваш и на къде се е отправила кариерата ти. Сега е идеалният момент да насочиш усилията си върху максимизиране на прихода ти. Прецени уменията и познанията си. Поискай повишение или се огледай за някакъв допълнителен източник на доход като консултантски услуги или фрийленс.    Сега, когато изкарваш повече пари, можеш да ги вложиш във финансовата си свобода като изплатиш всичките си дългове. Кредитите и кредитните карти са нещото, което може сериозно да навреди на бюджета и финансовото ти състояние. Направи си списък с приходите и разходите си и, поне докато не се освободиш от всички дългове, се въздържай от нерегламентирани харчове. Липсата на задължения ще промени изцяло начина ти на живот.   Когато достигнеш определена възраст е добре да се замислиш дали да не предприемеш стъпката да бъдеш собственик на недвижим имот. Да имаш свой собствен апартамент, вместо да плащаш месечен наем е едно от най-страхотните неща, които един млад човек може да направи за себе си. Ако решиш да се впуснеш в това начинание, не забравяй, че винаги е по-добре да имаш спестени пари, които да вложиш, вместо да теглиш ипотечен кредит. Поговори с близките си. Заедно може да измислите най-удачното решение на въпроса.  В днешните несигурни времена, най-лошото, което можеш да направиш, е да разчиташ на осигуровките си и държавата, когато стане време да се пенсионираш. За съжаление, когато си млад, често тези далечни времена остават на заден план. Сега е най-доброто време да започнеш да спестяваш част от прихода си, дори минимална. Бъдещото ти аз ще ти бъде благодарно. Спестяванията са различни от фонд „Спешни случаи“. Те са средства, които отделяш от месечния си приход, с които да можеш да си позволиш неща, различни от ежедневните разходи: скъпа почивка, нова кола или апартамент. Те са важна част от стабилните финанси на всеки човек и е важно да започнеш да спестяваш колко може по-скоро. \nДа постигнеш финансова свобода не е толкова сложно, колкото изглежда. Изисква се търпение, постоянство и следване на тези прости съвета.  ", "date": "2018.01.17", "title": "5 финансови съвета, които ще ти помогнат много"}
{"url": "https://www.actualno.com/politics/predi-vota-na-nedoverie-prikazki-kak-narodyt-shte-reagira-i-kak-magareto-si-pokazva-magarijata-news_654713.html", "text": "  Мотивите за вота на недоверие са синтезирани в 9 страници. Неспособност на правителството на Бойко Борисов за справяне с корупцията като цяло – това е мотото на вота, по думите на депутата от БСП Таско Ерменков. Той посочи, че това мото не е твърде общо, изброявайки статистически данни за усещане за корупция в България – от българите и от бизнеса, без да цитира дословно съответните изследвания.   , добави той. Винаги ще сме бедни, защото винаги ще сме ограбени, ако не се преборим с корупцията, беше тезата на Ерменков. , добави червеният депутат пред Нова телевизия. По темата \"ДПС\", Таско Ерменков заяви, че няма какво да се обсъжда за сътрудничество с хора, които не виждат проблем в третото управление на ГЕРБ, припомняйки предколедното изказване на Ахмед Доган. Същевременно депутатът от ГЕРБ Мануил Манев обясни, че много дълго време трябва да търсиш конкретни факти в тези на БСП, защото било много сложно. , добави депутатът от ГЕРБ и поиска да види \"един материал, който е стигнал до прокуратурата\". \" \", язвително каза Манев.\nВотът на доверие го дават българските граждани – 11 пъти те го дадоха на ГЕРБ, не на БСП. Всичко в държавата върви в правилната посока – това е резултат от работата на правителството на Бойко Борисов, завърши Манов с патос.   От името на \"Обединени патриоти\" депутатът Искрен Веселинов коментира, че тези, които внасят вот за недоверие заради корупция, нямат никакво право да го правят. По времето на управлението на БСП Индексът на корупция достигна най-високата си стойност, каза той. Веселинов обвини БСП, че опитва при всяка новина за България да сложи лъжица катран в кацата с мед. Не мога да кажа, че няма корупция, но мога да кажа, че всичко, което можем да направим в борбата с тази корупция, ще го направим и ще помогнем на ГЕРБ, обясни \"патриотът\", който определи като \"безсмислен\" вота, защото той не можел да свали правителството.", "date": "2018.01.17", "title": "Преди вота на недоверие – приказки как народът ще реагира и как магарето си показва магарията"}
{"url": "https://www.actualno.com/politics/biser-petkov-za-73-mln-ot-dyrjavnija-budjet-se-predvijdat-programni-merki-news_654733.html", "text": "  За 73 млн. от държавния бюджет се предвиждат програмни мерки, които да допринесат за повишаването качеството на работната сила, защото се очертава дефицит.  Това коментира пред БНТ социалният министър Бисер Петков и поясни, че на предстоящото заседание на Министерски съвет ще бъде разгледан Националния план за действие по заетостта. Според него чрез изпълнение на националния план ще се постигне повишаване цената на труда - с 6,6% да нарасне компенсацията на едно заето лице през 2018 г. \"Беше създадена една работна група, която да разработи концепция за изплащане на пенсии и за регламентиране на втория стълб. Постигнахме съгласие пенсионните дружества да могат да предлагат на своите клиенти възможност за избор между няколко пенсионни продукта. Основният продукт трябва да бъде пожизнена пенсия\", подчерта Петков.\nНиска безработица и дори глад за квалифицирана работна ръка. Синдикати и работодатели предвиждат 10-12% ръст на заплатите. Бизнесът обаче е недоволен от повишаването на минималната работна заплата.   Във връзка с Българското европредседателство той заяви, че в София са предвидени провеждането на 23 събития, които вече започнаха. Има няколко конференции на високо ниво, в които ще се поставят важни за ЕС въпроси като: бъдещето на труда, социалната икономика... Като председателстващ Съвета на министрите в областта на труда и социалните въпроси има важни 14 досиета, по които се очаква България да постигне напредък, обясни министърът.\nТой уточни, че в началото на следващата седмица в ЕП започва междуинституционалния разговор по Директивата за командированите работници. Предстои много работа по отношение на измененията в Директивата за координацията на системите за социална сигурност. Също и новата Директива, която е за постигане на по-добър баланс между личния и професионалния живот на родителите.\nОсновният приоритет в нашата област е прилагането на европейския стълб за социални права, който беше приет през ноември, каза още министърът. Ето защо в петък е поканил социалните партньори, за да обсъдят какви мерки ще се набележат за прилагането на този стълб.   \"В сърцевината на европейската политика е кохезионната политика и затова позицията на България е ясно изразена в началото на председателството е, че тази политика трябва да продължи\", допълни още Петков.", "date": "2018.01.17", "title": "Бисер Петков: За 73 млн. от държавния бюджет се предвиждат програмни мерки"}
{"url": "https://www.actualno.com/chronicles/zagiva-indje-vojvoda-news_654458.html", "text": "  Индже войвода е един от най-прославените български хайдути.  Истинското му име е Стоян. Получава прякора си \"Индже\" (от турски \"ince\", \"тънък\") вероятно по времето когато е кърджалийски главатар на дружина в Стара планина, по време на феодалните междуособици в Османската империя от края на 18 век. Според някои автори (Боев, 1956) родното село на Индже е Доганджа (днес на територията на Турция, близо до българското село Капитан Андреево). Според друга версия, описана в „Индже еничарина“ (2006 г.) от Денис Гийо, Стоян е родом от селата северно от Бакаджика. Според последните проучвания на доцент Милю Петров и Янка Велкова Милчева (1939 - 2011) , Стоян Индже войвода е роден в с. Попово (Папазкьой), община Болярово, от малък останал сирак, майка му се омъжва повторно в Сливен, за това се смята, че той е роден в Сливен. На седемгодишна възраст е даден от втория си баща в школата за еничари в Цариград, където получава прозвището си заради фигурата си и големите си способности на боец. Включен е във формирование за изтребване на разбойници. По пътя към България убива турския военен ръководител и е избран за главатар. По-късно се разделя с кърджалийството и повежда конна хайдушка дружина из Странджа, Сакар и Бакаджиците. Байрактар му е бил Кара Кольо Омарчалията. Индже се е отличавал с големи организаторски заложби и смелост. Според предание се е опитал да организира бунт срещу турците в началото на 19 век. През 1806 г. заминава за Молдова, където служи в гвардията на молдовските князе. По това време е наричан капитан Индже и Стоян волентир. Взема участие във въстанието в Дунавските княжества от 1821 г., когато геройски загива в сражение с турците в битката при Скулени на река Прут на 17 април 1821 г.\nЗа Индже войвода има различни предания и за него са създадени много народни песни, представящи го като закрилник на българите. Образът на войводата вдъхновява Йордан Йовков за разказа му \"Индже\" (1926) от цикъла \"Старопланински легенди\".   Източник: Уикипедия", "date": "2018.01.17", "title": "Загива Индже войвода"}
{"url": "https://www.actualno.com/politics/socentusiazym-v-jelanieto-na-patriotite-za-dobrovolnata-kazarma-news_654710.html", "text": "  \"Правят се стъпки да се защитят националните интереси. Това дали на някой му е харесвала казармата или не, не е най-важното. Кой ще научи младите хора да защитават отечеството?\" Това бяха част от аргументите на депутата от \"Обединени патриоти\" Юлиан Ангелов в защита на предложението за доброволна казарма.  По думите му идеята ще помогне да се попълни недокомплекта в армията ни. \"Виждаме държави в ЕС, които искат да върнат наборната военна служба, в Австрия и Дания искат да увеличат срока на службата\", каза Ангелов в интервю за bTV. По думите му са \"Виждаме че през последното десетилетие имаше доста конфликти и България трябва да защити националния интерес. Нормално е да са млади хора, както момчета така и момичета - всеки, който има желание и отговаря на психическите и физическите изисквания. Човек, който е дал своя дълг и дан към родината си да има предимство при кандидатстване за работа в полицията\", предложи още Ангелов.   От своя страна журналистът Едуард Папазян отговори, че възпитанието му е от училището и от майка му най-вече: \"Нищо не възпитава казармата. Това бяха едни загубени две години. 1,60 лева ми беше заплата. Единственото нещо, което научих, бяха 65 знака в минута на морзовата азбука, ей така си вървя и си тананикам SOS. Нищо не съм защитавал.\"\n\"Защо за този недокомплект не са се отзовали сега? Ако беше приоритет - тези 5500 места в армията ни щяха да са попълнени. Доброволна военна служба е като \"Обединени патриоти\", това е оксиморон\", каза още Папазян.\nПрипомняме, че на 16 януари стана ясно, че министърът на отбраната Красимир Каракачанов е получил уверението на премиера и парламента, че ще подкрепят първата стъпка от идеята - въвеждане на в продължение на 6 или 9 месеца, в зависимост от специалността.   Каракачанов каза, че продължава да настоява за казармата, защото смята, че младите хора в България трябва да имат военна подготовка. \"Постоянно говорим за рисковете в света , в който живеем, те не стават по-малко, а за съжаление стават все повече. И за още по-голямо съжаление рисковете се приближават все повече към границата на България\", посочи военният министър. Той уточни, че се предвижда и заплащане на доброволците.\nВоенният министър предлага въвеждането на швейцарската система, при която има обучение на всички, като то да бъде кратко - в рамките на 6 месеца, а след това те да влизат в резерв и да опресняват знания и подготовка.  ", "date": "2018.01.17", "title": "Соцентусиазъм в желанието на \"Патриотите\" за доброволната казарма"}
{"url": "https://www.actualno.com/celebrate/praznuvame-antonovden-news_654689.html", "text": "  Преподобният Антоний Велики бил родом от Египет. Родителите му, хора благородни и известни с християнското си благочестие, възпитали сина си така, че знаел само тях и своя дом. Стигнал юношеска възраст, той не бързал да се занимава с наука, нито да се сприятелява с други деца, но прекарвал времето у дома си, пазел чистотата на сърцето и се стремял да преуспява в благочестието. Той не търсел забавления, както е характерно за младежката възраст, но обичал да ходи заедно с родителите си в Божия храм и да слуша четенето от божествените книги. Стараел се да извлече оттук цялата възможна полза и да живее точно според тяхното учение. Не искал от възрастните сладкиши, както е обичайно за децата, и изобщо не обръщал много внимание на храната, задоволявайки се винаги с това, което му давали.  Родителите на преподобния починали, когато бил на двадесет години. Останал сам с мъничката си сестра, първоначално сам се грижел за дома и за възпитанието на девойката. Често, по обичая си, посещавал храма и там слушал да четат от божествените книги как апостолите, оставяйки всичко, последвали Спасителя и как, според свидетелството на книгата \"Деяния на светите Апостоли\", мнозина от християните продавали своето имущество и слагали цената при нозете на апостолите за милостиня към нуждаещите се. Юношата размишлявал колко крепка била вярата на тези хора и каква голяма награда е приготвена за тях на небесата. С такива мисли дошъл веднъж в храма и чул отново думите на Христос към богатия юноша: \"ако искаш да бъдеш съвършен, иди, продай имота си, и раздай на сиромаси; и ще имаш съкровище на небето; па дойди и върви след Мене\". Той приел това като откровение свише. Сякаш Христос изрекъл тези думи лично към самия него. Той излязъл от храма и още същия ден продал имуществото си, а спечелената от продажбата голяма сума пари раздал на бедните като оставил само незначителна част от тях за малката си сестра. Притежавал триста много хубави и плодоносни финикови палми и ги подарил на съседите, за да освободи себе си и сестра си от всякакви грижи за тях.\nНаскоро след това той отново дошъл в храма и чул думите на Господа в Евангелието: \"не се грижете за утре\". Веднага излязъл и раздал на бедните и останалата част от имуществото си. Понеже не искал повече да живее в своя дом, поверил сестpa си на верни и познати му девственици, посветили себе си да служат на Жениха - Христос, за да се възпитава сред тях чрез примера на добрия им живот. Самият той започнал да води суров и строг подвижнически живот. По онова време в Египет манастирите били все още малко и пустинничеството още не било разпространено. Всеки, който желаел да служи на Христос и да се спасява, се усамотявал някъде наблизо до своето селище, за да се упражнява в добродетелите.\nНедалеч от родното село на Антоний живеел старец, който от младини се предавал в уединение на монашески подвизи. Като се срещнал с него и получил полза за душата си, Антоний започнал да му подражава и също да търси уединение на различни места близо до своето село. И по-късно ако се случело да чуе за някой отшелник, той, подобно на благоразумна пчела, тръгвал да го търси и не се завръщал обратно докато не го откриел, и от срещата и беседата си с него не извличал също тъй, както пчелата извлича меда, някаква полза за себе си.  Такива били първите подвизи на блажения и като преуспявал в тях, той все повече и повече укрепвал своите помисли в добра насока. Заедно с това припечелвал с труда на ръцете си, помнейки словата на Писанието: \"който не иска да се труди, не бива и да яде\". Със спечелените от продажбата на своите изделия пари купувал хляб и хранел гладните. Душата му била в непрекъснато молитвено общение с Бога, понеже той знаел от Писанието, че трябва да се молим непрестанно. Четенето на Свещеното Писание изслушвал тъй съсредоточено, че не забравял нищо от прочетеното и при строгото съблюдаване на всички Господни заповеди, паметта започнала да заменя за него самите свещени книги.\nТака живял Антоний и всички братя, при които идвал, за да получи душевна полза го обикнали, а той се поучавал от добродетелта им, кой с каквато се отличавал най-много: на едни се стараел да подражава във въздържанието, на други в бодростта, на един в кротостта, на друг в бдението, на трети - в съсредоточеност при четенето; от едни се учил да се подвизава в пост, от други бил учуден от почивката им на гола земя, прославял смирението на един, търпението на друг.\nДокато той преуспявал и укрепвал в доброто, врагът на християнското име - дяволът, който не можел да гледа такива добродетели у юношата, въстанал против него със своето древно коварство и се опитвал да го прелъсти и отклони от добрите му намерения и да го отвърне от правия път. Той му внушавал мисли на съжаление за продаденото и раздадено имущество, за необезпечеността на сестрата, за величието на рода, за суетната слава в света, за удоволствието от разнообразната храна и другите прелести на светския живот. В същото време представял мислено пред юношата трудния път и тежкия край на добродетелта, немощта на тялото и продължителността на подвига.   Дяволът скланял младия Антоний да стъпи на хлъзгав път, водещ към падение, а той, мислейки за вечните мъки след страшния съд, въпреки изкушенията, ненарушимо съблюдавал чистотата на душата си. Чрез всичко това дяволът бил посрамен: окаяният, който поискал да бъде подобен на Бога, сега бил победен от един юноша; въставащият против кръвта и плътта сега бил победен от човека, живеещ в плът, понеже на своя раб съдействал Господ, Който приел заради нас плът и чрез това дарувал на плътта сила да побеждава врага, за да може всеки, изкушавай по този начин в свое време да повтори думите на апостола: \"не аз, а Божията благодат, която е с мене\".\nПри тези думи привидението изчезнало. Това била първата победа, която младият подвижник удържал над дявола с помощта на благодатната Христова сила. Обаче нито той станал небрежен към себе си след своята първа победа, нито у дявола след първото поражение отслабнали силите, понеже той като рикащ лъв обикаля и търси кого да глътне. Антоний помнел от Писанието, че козните на дявола са много и различни, постоянно се упражнявал в различни подвизи, разсъждавайки, че дори и сатаната да бил победен, когато изкушавал с плътска похот, но той би могъл да го подложи на някакви още по-тежки и опасни изкушения. Затова все повече и повече изнурявал и подчинявал тялото си, за да не би след като е победил в едно, да бъде победен в друго. Привиквайки постепенно към все по-строг начин на живот, той привикнал към необикновено високи подвизи в служене на Бога, превърнал навика в своя природа. Всеки ден постел до залез слънце и цялата нощ прекарвал в молитва; понякога вкусвал храна през два дни и чак на четвъртата нощ си позволявал малко сън. Храната му била хляб и сол, също и малко количество вода. За постеля му служела рогозка или власеница, а понякога - и голата земя. Изобщо не употребявал масло за храна, за месо и вино да не говорим, тях не употребяват и по-малко усърдните монаси. Блаженият казвал, че за юношеското тяло е невъзможно да победи врага, ако то бива размеквано със сладостта на маслото и че е нужно да се налагат на тялото възможно по-тежки подвизи, така че при неговото изнуряване духът да става по-силен, според думите на апостола: \"кога съм немощен, тогава съм силен\".\nНо време е да разкажем за кончината на преподобния. Той имал обичай да слиза от върха на планината, където прекарвал сам при братята, които живеели в подножието й, и да ги посещава. При едно от тези обичайни посещения им казал за приближаването на смъртта си, което му било открито от Бога.\n- За последен път съм дошъл при вас, чеда мои - казал той, - повече няма да ви видя през този живот и вече идва време да се освободя от този живот и да почина, понеже преживях сто и пет години. При тези думи братята се предали на дълбока скръб, плакали и целували стареца, като че вече си отивал от света. А той ги убеждавал да се трудят с неотслабващо усърдие, да не униват сред подвизите на въздържание, но да живеят като че всеки ден се готвят за смъртта, да пазят душата си от нечисти помисли, да следват примера на светиите, да не се сближават с разколниците - мелетиани, да не влизат в общение с нечестивите ариани; напротив, убеждавал ги да държат отеческите предания и да пазят в цялата й чистота благочестивата вяра в нашия Господ Иисус Христос, която са научили от Писанието и от неговите наставления.\nСлед това братята настоятелно го замолили да остане при тях, понеже всички искали да се удостоят с честта да присъстват при кончината му. Но той не се съгласил, знаейки тяхното желание да почетат тялото му с тържествено погребение. Избягвайки даже посмъртното въздаяние на чест и слава от страна на хората, преподобният побързал да ги остави и се оттеглил в уединение. След като се простил с братята, той се отправил на върха на планината в любимото си жилище, мястото на неговите подвизи. След няколко месеца заболял тежко. Тогава повикал при себе си двама монаси, които се подвизавали заедно с него в течение на последните петнадесет години и прислужващи на преподобния поради старостта му, и им казал:\n- Чеда мои! Както е написано, \"аз заминавам по пътя на целия свят\"', Господ ме вика при Себе Си и аз се надявам да вкуся небесните блага. Но вас, мои възлюбени деца, умолявам - пазете се да не изгубите плодовете на своето многогодишно въздържание, но ревностно и с успех продължавайте започнатите от вас подвизи. Известно ви е колко различни препятствия ни поставят бесовете, но не се бойте от нищожната им сила. Надявайте се на Иисуса Христа, твърдо вярвайте в Него от цялото си сърце и от вас ще бягат всички демони. Помнете всичко, на което съм ви учил, старайте се да водите благочестив живот - и несъмнено ще получите награда на небето. Избягвайте всяко общение с разколниците, еретиците и арианите; известно ви е, че аз нито веднъж не съм беседвал дружески с тях, по причина на техните лоши замисли и христоборна ерес. Най-вече се старайте да изпълнявате заповедите Господни, за да ви приемат, след смъртта във вечните обители като сродници и приятели. Помнете, размишлявайте и винаги разсъждавайте за това. И ако вие действително се грижите за мен, обичате ме като баща и сте готови да изпълните волята ми, не позволявайте на никого да отнесе в Египет тленните ми останки, за да не предадат там тялото ми на пищно погребение, понеже главно по тази причина се усамотих на тая планина. Вие сами, деца мои, ме погребете в земята и изпълнете следната заповед на своя старец: нека никой, освен вас, не знае гроба, където ще бъде погребано тялото ми, което, по моята вяра в Господа, ще се вдигне нетленно при общото възкресение на мъртвите. Разделете одеждите ми тъй: милота и овехтялата долна дреха, на която лежа, дайте на епископ Атанасий, другия мил от дайте на епископ Серапион, власеницата вземете за себе си. Прощавайте, деца мои! Антоний си отива и няма да е повече с вас в тоя живот.\"\nСлед тези думи учениците се простили с него, целунали го и свети Антоний с радостно лице, гледайки дошлите за душата му ангели като свои приятели, умрял и се присъединил към светите отци. Учениците на светията, съгласно неговото завещание, облекли тялото му, предали го на земята и никой освен тях до днес не знае мястото на погребението на свети Антоний. Епископ Атанасий получил от учениците износената дреха и милота на светията. Той приел в тези подаръци като че самия Антоний. Той винаги с благоговейна радост гледал на тези одежди, като ощастливен с богато наследство, припомняйки си светия му образ.\nТакъв бил животът и кончината на преподобния Антоний, когото Господ прославил по всички страни. И не с изкусно съставени съчинения, не със светска мъдрост, не със знатен род, не с огромни богатства се прославил той, а - с благочестив живот. На него се изпълнили думите на Спасителя: \"Аз ще прославя ония, които Мене прославят\". Той не живял на някое знаменито място, което всички знаели; напротив - отдалечил се почти на края на света в непроходимата пустиня. Обаче и оттам станал известен и в Испания, и в Африка, и в Италия, и в Илирия, и дори в самия древен Рим. Преподобният желаел да се скрие от всички в планината, не искал и не търсил тая слава.\nНо Господ Сам открил и показал на всички този светилник на вярата и благочестието, та гледайки от него, да се учат на добродетели и като се удивляват на благочестивия живот на преподобния, да прославят Небесния Отец, на Когото, с Единородния Негов Син и Светия Дух да бъде чест и слава, благодарение и поклонение във вечни векове. Амин.   ", "date": "2018.01.17", "title": "Празнуваме Антоновден"}
{"url": "https://www.actualno.com/cite/dobrovolna-voenna-slujba-e-kato-obedineni-patrioti-tova-e-oksimoron-news_654712.html", "text": "  \"Доброволна военна служба е като Обединени патриоти, това е оксиморон.\"  Така определи идеята за доброволна военна служба журналистът Едуард Папазян в интервю за bTV в разговор с депутата Юлиан Ангелов. Той допълни, че казармата не го е научила на нищо, а възпитанието му е от семейството и училището.   ", "date": "2018.01.17", "title": "Доброволна военна служба е като Обединени патриоти, това е оксиморон"}
{"url": "https://www.actualno.com/interest/moje-li-da-se-predskazvat-zemetresenija-zaradi-lunata-symnitelno-news_654705.html", "text": "  Едва ли пълнолунията и новолунията, когато приливните взаимодействия между Луната и Земята достигат своя максимум, могат да усилват земетресенията на нашата планета. Това пише в публикувана в списание Seismological Research Letters статия, цитирана от БГНЕС.  \"Четох бележките на Чарлз Рихтер и любители на сеизмологията често са му писали писма, в които са излагали подобни идеи. Когато следващия път се случи много мощно земетресение по време на пълнолуние, тези идеи отново изплуват и започват да се разпространяват сред хората. Надявам се нашият труд ще помогне това да спре\", казва Сюзън Хоу (Susan Hough) от Геологическата служба на САЩ (USGS). Орбитите на Луната, Земята и Слънцето са елипсовидни, а не идеално кръгови, благодарение на което те периодично се приближават и отдалечават помежду си. Техен продукт са т.нар. приливни сили. Те например \"изтеглят\" атмосферата и океаните на Земята към Луната, което създава приливите и отливите. Изглежда подобни процеси на луните на планетите гиганти повишава температурата във вътрешността им, давайки възможност под ледовете на Енцелада и Европа да съществуват океани от вода в течно състояние. Преди година сеизмолози от Националната обсерватория в Лос Аламос в САЩ забелязаха, че и на Земята става нещо подобно, като откриха необичайна връзка между силата на земетресенията в Калифорния, времето на денонощието и фазата на Луната. Техните пресмятания показаха, че колебанията в честотата и силата на трусовете в Калифорния се подчиняват на същите 14-дневни цикли, на които и действието на лунното притегляне върху Земята (14 дни е половината от класическия цикъл на смяната на фазите на Луната от 29 дни) в комбинация с аналогичните сили, пораждани от въздействието на притеглянето на Слънцето, Луната и Земята.\nКакто отбелязва Хоу, първоначалните изводи на авторите на това откритие се отнасят само за най-слабите земетресения, които човек практически никога не забелязва и не усеща. Тяхната сила е едва 5-6 пункта по скалата на MMS. По тази причина сеизмолозите от USGS анализирали около 200 мощни земетресения с магнитуд 8 и повече, които са станали през последните четиристотин години и ги съпоставили с орбиталното положение на Луната.   \"Когато анализирате абсолютно случайния набор от данни, в тях често възникват различни \"сигнали\", подобни на възможността монета да падне пет пъти поред тура. В този случай възникна нещо подобно\", продължава Хоу.\nНапример събраните данни показват, че част от големите земетресения стават около 7 дни след пълнолуние. Тази \"закономерност\", както обяснява Хоу, в този случай няма никакъв смисъл, тъй като гравитационното взаимодействие Луна – Земя е минимално.\nКакто подчертава Хоу, изводите се отнасят само за най-силните земетресения, но тя не изключва възможността по-слабите трусове, които са проследили учените от Националната лаборатория в Лос Аламос, действително да са свързани с фазите на Луната.   \"Ако се прочетат внимателно техните трудове, може да се забележи, че са написани много внимателно. Те никога не говорят, че тези данни може да се използват за предсказване на земетресения, тъй като отклонението в силата и честотата им винаги са били твърде малки\", заключава Хоу.", "date": "2018.01.17", "title": "Може ли да се предсказват земетресения заради Луната - съмнително"}
{"url": "https://www.actualno.com/politics/utre-parlamentyt-ratificira-dogovora-za-dobrosysedstvo-news_654726.html", "text": "   Това стана ясно, след като депутатите приеха седмичната си програма.  На своята 30-а сесия македонският парламент вече ратифицира документа с 61 гласа \"за\" и един \"въздържал се\". Договорът бе подписан на 1 август 2017 г. от премиерите на двете страни Зоран Заев и Бойко Борисов, както те заявиха, за укрепване на двустранните приятелски отношения, насърчаване на добросъседството и развитие на всестранни взаимоотношения съгласно международното право.   ", "date": "2018.01.17", "title": "Утре парламентът ратифицира договора за добросъседство"}
{"url": "https://www.actualno.com/politics/bsp-shte-vnese-vot-na-nedoverie-sreshtu-pravitelstvoto-news_654688.html", "text": "  Според Корнелия Нинова стабилност в страната няма, няма в която и да е система – сигурност, здравеопазване, образование, доходи. „Ние искаме да гарантираме друг тип стабилност и сигурност на страната с абсолютно различен модел на правене на политика”, каза преди седмица лидерът на социалистите.      ", "date": "2018.01.17", "title": "БСП ще внесе вот на недоверие срещу правителството "}
{"url": "https://www.actualno.com/crime/deloto-sarafovo-trygva-po-syshtestvo-news_654690.html", "text": "В спецсъда се очаква да започне да  се гледа по същество делото за атентата на летище \"Сарафово\". На  разпоредителното заседание през декември съдът му даде ход и насрочи  открито заседание за 17 януари,  предаде БГНЕС. Призовани като свидетели на заседанието на 17 януари са само български граждани. Подсъдими са Мелиад Фарах -  ливанец с австралийски паспорт и Хасан Ел Хадж Хасан - с канадско и  ливанско гражданство. Те са обвинени в помагачество към тероризъм.  Двамата обвиняеми са обявени за международно издирване в ШИС по канала  на Интерпол с червена бюлетина. \"Делото тръгна, няма проблеми.  Всички са редовно призовани, конституирани са като страна, затова че  няма пречка делото да не се гледа. Оттук нататък зависи от свидетелите,  от доказателствата по делото как ще бъдат представяни, как ще бъдат  изслушвани вещите лица и разпитани свидетелите, голяма част от тях са  израелски граждани. Има и български граждани, които не са от София и не  живеят в София\", отбеляза след разпоредителното заседание адвокат  Красимира Михайловска. В продължение на повече от  година делото \"Сарафово\" не успяваше да тръгне, тъй като имаше нередовно  призовани пострадали. Първото заседание по него беше насрочено още през  септември 2016 г., а още на 15 юли 2016 г. обвинителният акт за  терористичния атентат бе внесен в Специализирания съд. Материалите по  делото бяха 80 тома, свидетелите са не по-малко от 170, има 100  експертизи. На 18 юли  2012 година автобус с израелски туристи, които току що бяха кацнали на  летище \"Сарафово\" в Бургас, за да прекарат отпуската си в нашите  черноморски курорти, стана мишена на терористична атака. При кървавата  баня загинаха петима израелски граждани, шофьорът на автобуса, български  гражданин, и извършителят на атентата. Бяха ранени 38  души.", "date": "2018.01.17", "title": "Делото \"Сарафово\" тръгва по същество "}
{"url": "https://www.actualno.com/sciencelogy/seriozen-sriv-na-bitkojna-news_654703.html", "text": "  Стойността на биткойна падна с 25,1% за последните 24 часа до 10,5 хиляди долара за първи път от 1 декември 2017 година, сочат данните на портала Coinmarketcap, цитиран от ТАСС.  В минутите преди 01:30 часа българско време обаче беше регистрирано покачване на стойността на повечето криптовалути за последния час, включително биткойна, който успя да пребори границата от 11 хиляди долара по това време, информира БГНЕС. Биткойн е децентрализирана система на едноименната криптовалута, основана на технологията блокчейн, която може да се \"копае\" (емитира) от всеки, който участва в системата, създавайки нови нейни блокове с помощта на компютър. Концепцията е публикувана през ноември 2008 година. Стремителното увеличение на популярността на биткойна стана едва през последните години. Емитирането на този вид валута е ограничено по естествен път и вече по-голямата част от биткоините са \"изкопани\".", "date": "2018.01.17", "title": "Сериозен срив на биткойна"}
{"url": "https://www.actualno.com/europe/dvama-dushi-pochinaha-ot-infarkt-v-chehija-zashtoto-chisteli-snjag-news_654704.html", "text": "  Трима души получиха инфаркт, докато опитваха да изгребат падналия сняг около домовете си в Североизточна Чехия, съобщи Иво Новак от местната служба за спешна помощ в Храдец Кралове. Двама от тях починаха, предаде БГНЕС.  \"От сутринта във вторник практически на цялата територия на Чехия вали сняг. Много хора започнаха да чистят алеи и тротоари около къщите си, понякога без да преценят собствените си възможности. Това се отнася особено силно за тези, които страдат от хронични сърдечни заболявания\", каза Новак.\nТой отбеляза, че и тримата получили сърдечния удар са били по-възрастни хора. Починали са жена и мъж, друг мъж е бил спасен от лекарите.  Новак призова хората внимателно да се отнасят към здравето си и да не прибягват към излишно физическо натоварване по време на почистване на снега.\nОсвен механичното почистване на ръка, съществуват и други възможности, сред които са мини снегорини или не толкова скъпите средства за безотказно въздействие върху заснежени и заледени повърхности, които могат да се прилагат без опасност от замърсяване на околната среда.    ", "date": "2018.01.17", "title": "Двама души починаха от инфаркт в Чехия, защото чистели сняг"}
{"url": "https://www.actualno.com/interview/mark-mensyn-vsichko-otminava-i-taka-trjabva-da-byde-news_654590.html", "text": "       Невинаги е лесно да отсееш важните неща в живота, за които да ти пука. Често в даден момент нещо ни се струва голямо и значимо. „Ей, пичове, сериозно мисля, че това приложение ще промени света.“ Всички сме правили подобни изявления. След време поглеждаме назад и ако притежаваме необходимата доза самокритичност и скептицизъм, си казваме: „Всъщност това звучи много тъпо и надуто“. Просто се изисква самосъзнаване, способност да забелязваш и осъзнаваш мисловните си модели и склонности. Ето тази тънкост убягва на повечето хора. Никой не я придобива автоматично.   Мисля, че културата ни бърка това да се чувстваш добре с етичната концепция за добро. В консуматорското ни общество хората постоянно са подтиквани да се чувстват „върховно“, а всеки смята, че хубавият живот по презумпция се изразява в това да ти е добре. За съжаление, повечето книги и програми за самопомощ само наливат масло в огъня. Например: „Чувствате се зле? Елате на семинара ни и ще се почувствате страхотно!“ или „Работата ви напряга? Този курс ще ви научи как да спечелите милиони за нула време!“. Обаче животът не е толкова прост – очевидно. И още по-важно: болезнените и неприятни „отрицателни“ преживявания често са ценен житейски опит. Като се опитваме постоянно да ги избягваме, си правим лоша услуга.   Самосъзнаването като глава лук е доста популярна практика не само защото е приложима, но и защото е забавна. Накратко: самосъзнаването е като глава лук и винаги има по-дълбоки пластове за обелване. Колкото по-далеч стигнеш, толкова по-вероятно става да се разплачеш неочаквано.\nПринципът Направи нещо също се харесва от читателите още преди издаването на книгата. Представлява малък трик как да се справим с емоционалната съпротива и отлагането. Ако бях готин, щях да определя принципа като „преобразяващ живота“.  Страхотен въпрос. Мислех за потенциалния неуспех и тези мисли предизвикваха дискомфорт и неприятни емоции, но така съхраних ценностната си система и по-точно – продължи да ми пука за правилните неща.\nКолкото до успеха, ако въобще ми е повлиял, не съм разбрал. Честно, да си писател е доста абстрактна работа – не виждаш хората, които четат книгите ти. Издателството ми изпраща отчети с продажбите и си казвам: „Еха! Това е много“. След което закусвам или правя нещо друго. Няма разлика отпреди. Но и преди книгата блогът ми имаше милиони последователи и съм свикнал на това, както и на критика.\nДнес хората забравят бързо. Няма гаранции, че книгата ще продължи да се продава, че ще напиша нещо добро след нея, че някой ще ме помни след 5 или 10 години, че няма да се превърна в човека, стоящ пред празен уърдовски файл, който се чуди какво да напише и дали някой ще го прочете. Всичко отминава. И така трябва да бъде.  ", "date": "2018.01.17", "title": "Марк Менсън: Всичко отминава и така трябва да бъде"}
{"url": "https://www.actualno.com/crime/majkata-na-blysnato-ot-bivsh-kmet-dete-gotova-na-protest-pred-parlamenta-news_654711.html", "text": "  Майката на малко дете излиза на протест пред парламента – заради липса на правосъдие. Става дума за скандален случай, при който бившият кмет на Трън Станислав Николов блъсна пиян с джипа си 6-годишният Ивайло преди вече година и половина.  Случаят е скандален и защото прокуратурата посочи, че е имало заплахи към свидетели на случилото се. Освен това Николов твърдеше, че детето се блъснало в джипа му. Въпреки това все още няма присъда. Две години два месеца експертизи, експертизи и само експертизи. Осем месеца сме в съда – това, което иска адвокатът в съда, се удовлетворява, разказа възмутена Анита Гълъбова, майката на Ивайло. Тя каза пред Нова телевизия, че сега делото е отложено за февруари, защото за последно съдебно-медицинският експерт не дошъл, тъй като имал друг ангажимент. Има вече четири експертизи, всичките сочат, че шофьорът е виновен. Чакам присъда, добави Гълъбова, която определи случващото се с думата „агония”. Искам да има бързо наказание, да няма вратички в законите за постоянни отлагания, затова ще протестирам пред парламента, уточни Анита.\nИвайло вече е по-добре, каза майката. Припомняме, че веднага след случилото се, Ивайло беше със спукан далак, разкъсан и смачкан черен дроб.     ", "date": "2018.01.17", "title": "Майката на блъснато от бивш кмет дете готова на протест пред парламента"}
{"url": "https://www.actualno.com/society/sydija-po-delo-na-perata-uchi-mediite-da-pishat-korektni-zaglavija-news_654697.html", "text": "     На 11 януари Кунчев излиза , водени от Низамов срещу дружествата, собственици на сайтовете burgasnews.com и burgasinfo.com. По първото той определя 500 лв. обезщетение за \"душевен дискомфорт\" от исканите от Низамов 15 хил. лв. По другото с почти копи-пейст мотиви на ищеца са присъдени 2000 лв. от търсените 20 хил. лв. Разликата е, че в първата публикация се споменават само инициали, а втората е с имената на Низамов, както са разпространени от пресцентъра на прокуратурата. И двете дела се падат на Кунчев на случаен принцип. Жребият е теглен между 13 районни съдии в рамките на по-малко от минута, показват електронните протоколи от разпределението, пише  От решенията на Кунчев става ясно, че публикациите и на двата сайта от март 2012 г. са били под заглавие \"Биячите от \"Джубокс\" остават зад решетките\". В една от тях не се споменава името на Низамов, а само инициалите П.Н. Той обаче се е разпознал в текста и това засегнало честта, достойнството му и доброто му име в обществото. Осъдителните решения не са заради съдържанието на дописките, които са писани по официалните съобщения на прокуратурата и МВР, след като Низамов е задържан за постоянно от съда. В съобщението на МВР той е с инициали, но в това на прокуратурата е с трите си имена. Съдията сочи, че макар и в журналистическите материали той да присъства само с инициали, той и близките му го разпознали. Сестра му разпечатала публикациите, майка му му ги занесла в ареста, където той преживял стрес и опозоряване. Като използват думата \"бияч\", сайтовете приписват на Низамов престъпление, което не е извършил - оправдан е по повдигнатото му обвинение с влязла в сила присъда, мотивира се съдия Кунчев. \"Предходните осъждания на последния - независимо за какви престъпления са без значение\", разсъждава съдията.\nТова взриви медиите в морския град, които обявиха, че свободата на словото е в опасност, и внесоха жалба в съдийската колегия на Висшия съдебен съвет. Тя заседава извънредно по темата вчера. Бopянa Димитpoвa, която дocкopo беше пpeдceдaтeл нa Окpъжния cъд в Бypгac, обяви, че съветът трябва да реагира на случващото се, защото \"тoвa e кpизиcнa cитyaция\", която \"днec ce cлyчвa в Бypгac, yтpe щe ce cлyчи и дpyгaдe\". Късно следобед беше насрочено извънредно заседание на съдийската колегия. Тя реши да прати казуса в етичната комисия на Бургаския окръжен съд.     ", "date": "2018.01.17", "title": "Съдия по дело на Перата учи медиите да пишат \"коректни\" заглавия"}
{"url": "https://www.actualno.com/politics/ninova-borisov-prikriva-opasnost-za-nacionalnata-sigurnost-news_654739.html", "text": "      Такъв извод бил направен в резултат на проверки, разкази на свидетели и експертизи, описани в доклади на ДАНС, на прокуратурата и на финансовия министър Владислав Горанов. \"Документите седят на бюрото на Бойко Борисов от август 2016 г. Към 4 януари проблемът е същият. Към днешна дата проблемът не е решен\", обяви Нинова от парламентарната трибуна. Тя разясни, че няма право да казва за какво става въпрос, но попита защо Борисов не е взел мерки. По думите на Нинова се разбра, че документите са внесени в деловодството на парламента в началото на годината.\nЗаради тях БСП настоява за заседание на председателския съвет на парламента утре сутрин, на което да се вземе решение - или документите да бъдат разсекретени, или да се направи закрито заседание на парламента. Целта била депутатите да бъдат запознати с проблема, за да преценят как да гласуват по вота на недоверие срещу кабинета \"Борисов\" 3 , който БСП ще внесе по-късно днес заради неспособността на правителството да се справи с корупцията.     ", "date": "2018.01.17", "title": "Нинова: Борисов прикрива опасност за националната сигурност"}
{"url": "https://www.actualno.com/europe/kurc-vjarva-che-samo-s-rusija-moje-da-ima-mir-v-evropa-news_654701.html", "text": "  Канцлерът на Австрия Себастиан Курц смята за целесъобразна постепенната отмяна на санкциите срещу Москва при прогрес в изпълнението на Минските споразумения. Това коментира руската държавна агенция ТАСС по повод негово интервю на Курц за в германския вестник Frankfurter Allgemeine Zeitung, пише БГНЕС.  Според Курц \" \" в качеството ѝ на партньор, а не на опонент. Но , че ЕС може \"да си затваря очите за нарушенията на международното право\". В интервюто Курц заявява следното: \"Европейският съюз трябва да настоява за напредък в разрешаването на украинския конфликт, в реализирането на Минските договорености. Ако има прогрес, то е желателно да се отменят санкциите стъпка по стъпка, както предложи по свое време Франк-Валтер Щайнмайер, в качеството си на външен министър (бел. ред. - на Германия), за да се създават стимули за по-нататъшен прогрес\".   ", "date": "2018.01.17", "title": "Курц вярва, че само с Русия може да има мир в Европа"}
{"url": "https://www.actualno.com/america/trymp-bil-v-idealno-zdrave-no-iskal-da-otslabne-s-5-7-kilograma-news_654702.html", "text": "  Президентът на САЩ Доналд Тръмп е в \"отлично здраве\", съобщи главният лекар на Белия дом Рони Джаксън след медицински преглед на Тръмп, проведен на 13 януари. Доктор Джаксън обяви това пред журналисти и ги запозна с някои подробности.  Според лекаря Тръмп е годен \"да изпълнява служебните си задължения\" и има \"голяма вероятност без каквито и да е медицински проблеми да изпълнява тези задължения до края на мандата си\", информира БГНЕС. Американският президент е висок 190 см, тежи 108 килограма и \"би искал да отслабне с 5 - 7 килограма\". \"Сърцето на президента работи нормално, той е енергичен\", добави лекарят като напомни, че главата на Белия дом не употребява спиртни напитки и не пуши, обича да играе голф. Тръмп, който на 14 юни ще стане на 72 години, взема лекарства срещу опадане на косата, както и за намаляване на равнището на холестерола, добави Джаксън.\nМедицинските изследвания на Тръмп са направени в Националния медицински център на ВМС на САЩ \"Уолтър Рид\" в предградието на Бетесде (предградие на Вашингтон).   Междувременно казахстанският президент Нурсултан Назърбаев покани Тръмп да му гостува в Казахстан. \nВъв вторник, 16 януари, във Вашингтон се състояха разговори на президентите на двете страни. Бяха направени протоколни заявления за подкрепата на независимостта, териториалната цялост и суверенитет на Казахстан, както и за ролята на страната в подкрепата и работата за глобалния свят и процъфтяването му. Не се съобщава дали се подготвя визита на Тръмп или в какъв срок може да стане това.  ", "date": "2018.01.17", "title": "Тръмп бил в идеално здраве, но искал да отслабне с 5-7 килограма"}
{"url": "https://www.actualno.com/politics/s-glasovete-na-gerb-zakonyt-peevski-mina-na-pyrvo-chetene-news_654746.html", "text": "     Това стана благодарение на гласовете на депутатите от ГЕРБ, като решението беше взето с 96 гласа \"за\", 10 \"против\" и 37 \"въздържал се\". \"Обединените патриоти\" не взеха участие в гласуването, с изключение на трима, които се въздържаха. Въздържаха се и от \"Воля\" - четирима депутати. БСП пък се разделиха - 10 социалисти гласуваха \"против\", а 30 се въздържаха. Припомняме, че проектът беше огласен като мярка срещу . За целта се предвижда действие със задна дата на норми от проектозакона, за да бъдат обявени за нищожни редица цесии, при които вложителят се е споразумял с длъжника на банката, който е кухо дружество, и последният е поел неговото вземане, обаче не е платил нито на него, нито е внесъл дълга си на банката. Този момент подозрително покрива . Увеличава се от от две на пет години срокът, в който синдиците да могат да завеждат отменителни искове за такива сделки. \"Това беше грабежът на века от собственика на банката и неговия екип\", обяви за пореден път вносителят . По думите му, ако още при възникването на проблема банката е била одържавена и капитализирана, както предложило ДПС, \"цената за фиска щеше отново да е 3,6 милиарда, но загубите и щетите щяха да бъдат много по-малко\".\n\"При същата цена за фиска щяхме да имаме по-добри резултати, нямаше да се загубят пари на общини и болници\", посочи Цонев.     ", "date": "2018.01.17", "title": "С гласовете на ГЕРБ \"законът Пеевски\" мина на първо четене"}
{"url": "https://www.actualno.com/curious/kak-se-spravjat-zodiite-sys-snega-navyn-news_654802.html", "text": "  Както е ясно съществуват 4 сезона: пролет, лято, есен и зима. И докато всички се наслаждават на зеленината на пролетта, жегата на лятото и цветовете на есента, то щом стане въпрос за зимата, нещата стоят по малко по-различен начин.  Не всеки обича студа, снега и влагата. А ето, че точно сега сме в най-студения и мразовит сезон, зимата. Навън има сняг и не спира да вали. Оказва се, че това как понасяме студа зависи и от зодията и от месеца ни на раждане. Вижте как определените зодии се справят с тези условия и как преодоляват снега и зимата.  Овена е огнена зодия и за него снега не е пречка да направи каквото поиска. Представителите на този зодиакален знак са страхотни авантюристи и обичат адреналина. Така че, нищо чудно да прекарат цял ден на снега с шейната. Те са свикнали да се забавляват по всяко време на годината, без значение от атмосферните условия.   Телците не харесват този сезон, защото е мокър, студен и мисълта, че трябва да излязат дори ги изнервя. От другата страна го обичат, защото са си в къщи пред камината на топло с любимия човек, а това за тях е най-хубаво прекараното време. Близнаците са романтици. Разходките навън край снега им действат зареждащо и положително. Престоят ви с представители на зодия Близнаци край снега може да ви се стори като детска игра със снежни топки и въргаляне па снега. С една дума, обичат да се забавляват в снега.   Раците определено не обичат снега и зимните условия. В този период те обичат да си стоят вкъщи на топло и уютно. Те са домошари и предпочитат да сготвят нещо вкусно, отколкото да мръзнат навън.  Лъвовете харесват този сезон. Те биха го прекарали в емоции с кънки и разходки в зимната приказка в гората. След всички тези изживявания биха се отдали на гореща вана и чаша червено вино. Девите обичат да играят на снега, да правят снежен човек, да се замерят с топки. След цялата игра предпочитат да се приберат на топло, да изпият чаша чай и вечерта да изкарат прекрасна романтична вечер.  Везните предпочитат да излязат навън да се потъркалят в снега, задължително да си направят много снимки и веднага да се приберат на топло, защото не обичат студа много много. С удоволствие ще разгледат снимките от преживяното навън, сгушени на топло пред камината. Като имате в предвид, че Скорпиона е най-страстната зодия, очаквайте да ви заведе на СПА почивка, където ще изживеете прекрасна романтична вечер, може би на свещи и с по чаша вино на фона на снежната покривка навън. Ще избере място с огромни прозорци, за да можете да се наслаждавате на студа, докато сте вътре на топло.  Стрелците са авантюристи и с тях бихте изкарали прекрасен ден изпълнен с приключения. Ще ви пренесат в страната на забавните игри и приключенията. Може да позамръзнете малко, но ще си изкарате чудесно. Козирозите предпочитат да изкарат зимната приказка и наслаждаването на снега в някое заведение с любимия човек. Те са изключителни традиционалисти и за тях това е най-доброто преживяване.  Водолеите също предпочитат домашния уют. Обичат да си останат вкъщи на топло с чаша чай в ръка наблюдавайки снежинките навън, вместо да се мокрят и цапат в снега. Идеалната снежна вечер за тях включва чаша вино и любима книга до прозореца. Рибите биха изкарали деня навън около огъня, дебело облечени или на зимната пързалка. В другия случай те обичат да пътуват и да се наслаждават на прекрасната зима, пеейки коледни песни. За тях това е удоволствие дори след като Коледа е минала.  ", "date": "2018.01.17", "title": "Как се справят зодиите със снега навън"}
{"url": "https://www.actualno.com/books/tynkoto-izkustvo-da-ne-ti-puka-news_654583.html", "text": "  Излезе от печат книгата \"Тънкото изкуство да не ти пука\" от Марк Менсън. От нея в световен мащаб са продадени над 2 милиона екземпляра. Тя е най-четеното нонфикшън заглавие на „Амазон“ през 2017 г. и бестселър № 1 на „Ню Йорк Таймс“.  Болезнено откровен и предизвикващ смях през сълзи, Марк Менсън предлага практически начини да промените житейските си нагласи и да развиете потенциала си. Той ще ви убеди, че не трябва да ви пука за повечето неща. Трябва да ви пука само за най-важните. И тази книга е едно от тях. Марк Менсън е известен американски блогър, чиито провокативни коментари по теми от живота – като личностното развитие, социалните отношения и връзките – изкушават два милиона души да следят блога му редовно. Живее със съпругата си в Ню Йорк, пише статии и води семинари.  Повечето хора мечтаят за безоблачно щастие, вечна любов, привлекателна външност, вдъхновяваща и високоплатена работа... Накратко – живот, за който останалите да им завиждат. Социалните мрежи и консуматорската ни култура постоянно подхранват този фалшив идеал за щастие. Гарантираните начини да го постигнем обаче все повече заприличват на сапунен мехур, който авторът на тази книга спуква, като заявява смело: „Целият този сладникав позитивизъм и радостни врели-некипели за самопомощ наблягат най-вече на това, което ви липсва. Ключът към добрия живот е да не ви пука за това да трупате още и още, а да ви пука само за истинските и важните неща“.   Преди да осъзнаем това обаче, трябва да осмислим голяма част от неприятните истини и да имаме реалистични очаквания. Марк Менсън развенчава редица установени „житейски правила“ и прави доста шокиращи заявления, докато ни въвежда в тънкостите на изкуството да не ни пука.  ", "date": "2018.01.17", "title": "Тънкото изкуство да не ти пука"}
{"url": "https://www.actualno.com/society/lihvotochkite-shte-se-nasledjavat-reshiha-deputatite-na-pyrvo-chetene-news_654740.html", "text": "   Такова решение взе Народното събрание на първо четене при приемане на промени в Закона за уреждане на правата на граждани с многогодишни жилищно-спестовни влогове.   Промените бяха инициирани от \"Обединените патриоти\", като идеята беше подкрепена с голямо мнозинство - 174 гласа \"за\". Промените засягат 55 хил. български граждани с многогодишни жилищно-спестовни влогове. Със законопроекта се предвижда те да могат да наследяват както по закон, така и по завещание тези влогове. Съгласно промените с две години се удължава срокът на заявяване на лихвоточките от техните собственици и се премахва крайният срок, в който държавата трябва да изплати всички заявени претенции.\nПредстои текстовете да се разгледат на второ четене.     ", "date": "2018.01.17", "title": "Лихвоточките ще се наслeдяват, решиха депутатите на първо четене"}
{"url": "https://www.actualno.com/society/prognoza-za-vremeto-17-januari-srjada-news_654685.html", "text": "  Днес ще бъде почти тихо, с минимални температури между минус 6° и минус 1°. През деня от северозапад облачността ще се увеличава и вплътнява и около обяд ще започнат валежи предимно от дъжд, които до края на деня ще обхванат цялата страна, а в Предбалкана и високите полета на Западна България ще преминат в сняг.  Такава е прогнозата за времето на Националния институт по метеорология и хидрология (НИМХ), съобщи за Агенция „Фокус” дежурният синоптик Георги Цеков. В северозападните райони остават условията за поледици. През деня ще духа слаб юг-югозападен вятър, който вечерта ще се ориентира от запад-северозапад и значително ще се усили. Максималните температури ще са в широки граници: от 2-3° в северозападните райони и тези с трайна мъгла, до 12-14° на места в Източния Предбалкан и югоизточните райони. Атмосферното налягане е по-ниско от средното за януари; през деня още ще се понижава, а вечерта ще започне да се повишава.\nНад Черноморието облачността ще е значителна, с по-съществени разкъсвания в часовете преди обяд. Вечерта на места ще завали дъжд, предимно слаб. Максималните температури ще са от 8-10° в северните, до 12-14° в южните райони. Температурата на морската вода е около 8°. Вълнението на морето ще е 2 бала.   В планините ще духа умерен, по билата и откритите части – силен запад-югозападен вятър и с него температурите ще се повишат. Облачността ще се увеличава и около обяд ще започнат валежи от сняг, в ниските части – от дъжд. Максималната температура на височина 1200 метра ще е около 7°, на 2000 метра – около 0°.\nПрез нощта срещу четвъртък, със застудяването, на много места в Северна и Западна България дъждът ще премине в сняг. В четвъртък ще е студено и ветровито. Преди обяд в югоизточната половина от страната все още ще превалява, а в северозападната облачността ще се разкъса и бързо ще намалее. След обяд валежите навсякъде ще спрат. В петък ще преобладава слънчево време, вятърът ще отслабне, ще се обърне от югозапад, дневните температури ще се повишат, но сутрешните в много райони ще са отрицателни – между минус 7° и минус 2°. В събота облачността ще се увеличи, вятърът ще се задържи от юг и температурите ще се останат високи за януари – в Източна България до 12-14 градуса. По-късно през деня в южните райони ще завали дъжд.  ", "date": "2018.01.17", "title": "Прогноза за времето - 17 януари (сряда)"}
{"url": "https://www.actualno.com/europe/pravitelstvoto-na-chehija-podade-ostavka-news_654807.html", "text": "  По-рано президентът на Чехия Милош Земан заяви, че ще възложи на лидера на спечелилата октомврийските избори партия ANO Бабиш и втори опит за сформиране на правителство, предаде БГНЕС.     ", "date": "2018.01.17", "title": "Правителството на Чехия подаде оставка"}
{"url": "https://www.actualno.com/politics/borisov-podmeni-temite-korupcija-i-pirin-s-istanbulskata-konvencija-news_654808.html", "text": "  Не знам защо не попитахте, че срещнах подкрепа за Истанбулската конвенция от европейските социалисти. Така премиерът Бойко Борисов отговори на въпрос как ще коментира, че по време на представянето на приоритетите на българското председателство в Европейския парламент (ЕП) са повдигнати теми като корупцията в България и върховенството на правото в България от гледна точка на казуса за парк \"Пирин\". И добави, че българските социалисти на пленум решили да не я примат, а в Европа социалистите подкрепят.  Според Борисов в ЕП Ска Келер за парк \"Пирин\" не било вярно – че представлява пример за уязвимост по отношение на върховенството на правото. Министър-председателят повтори и за щъркелчетата, костенурките, вълците и мечките. Той обеща на \"Зелените\", че освен втори лифт, на Банско няма да се случи нищо друго – така, както продължавала борбата с корупцията и контрабандата.   На въпрос какво ще направи, за да се използват за по-конкретни мерки, така че (бел. ред. - ), българският премиер отговори, че благодарение на ЕС в Източна Европа са се случили много положителни неща, като даде примери като например инфраструктурни проекти. Освн пазар, всички присъединили се държави допринасят геостратегически, за културата, за многообразието, уточни Борисов и добави, че е живял в социалистическа държава и помни какво е било. Затова и .\nОтносно приоритета \"млади хора\", гледната точка на Борисов е, че ако не се работело, щяло да напускат Европа, да отидат в САЩ, да последва демографска криза и на власт да почнат да идват популисти.   Според Борисов, всички ръководителите на всички групи в ЕП показаха доброжелателност. Той подчерта, че трябва да се намери начин всички основни приоритети на ЕС за периода 2021 – 2027 година да бъдат финансирани. Премиерът изрази увереност, че всички в ЕС подкрепят да бъде обърнато внимание на Западните Балкани. Мога да гарантирам, че ще се стараем много – мисля, че нашата Европа е най-доброто място за живеене и се нуждае от това, добави лидерът на ГЕРБ.\nСъщевременно председателят на ЕП Антонио Таяни обяви, че на евродепутатите било много приятно да чуят, че българското председателство е готово да води диалог относно въпроса с върховенството на правото в Полша, както и за многогодишната рамка на европейския бюджет (2021 – 2027 година). По думите на Таяни, приятно било и, че приоритет на България като председател са Западните Балкани. Надявам се, че всичко ще върви както трябва, българският премиер беше бурно аплодиран от евродепутатите и се надявам, че това ще е знак, че всичко ще върви както трябва.  ", "date": "2018.01.17", "title": "Борисов подмени темите \"корупция\" и \"Пирин\" с Истанбулската конвенция"}
{"url": "https://www.actualno.com/politics/angela-merkel-shte-poseti-bylgarija-na-20-januari-news_654806.html", "text": "   съобщи правителствената пресслужба.  Двамата ще обсъдят приоритетите на българското председателство на Съвета на Европейския съюз, както и актуални политически теми, се казва в съобщението. Ден по-рано Меркел ще бъде в Париж, където ще се срещне с президента на Франция Еманюел Макрон   ", "date": "2018.01.17", "title": "Ангела Меркел ще посети България на 20 януари"}
{"url": "https://www.actualno.com/business/premahvat-taksite-pri-plashtane-s-bankovi-karti-v-es-news_654696.html", "text": "   Това става възможно, защото от 13 януари е в сила нова евродиректива за платежните услуги, която ограничава допълнителното таксуване, и таксите при плащане с дебитна или кредитна карта в рамките на Евросъюза отпадат.  Новината веднага предизвика огромен интерес в България, въпреки че у нас такси при плащане с банкова карта през не се начисляват - нито от търговеца, нито от банката издател. От години съществува и законова забрана търговците да таксуват потребителите за това, че при плащане използват банкова карта, пише     По този повод Европейската комисия дава следния пример: \"Клара от Австрия иска да плати самолетен билет онлайн. Тя избира полета от уебсайта на авиокомпанията и плаща, но когато въвежда информация за своята кредитна карта, авиокомпанията добавя 10 евро към сметката за това, че използва VISA карта. В този случай Клара трябва да се свърже с местната комисия за защита на потребителите и да подаде жалба срещу авиокомпанията. Авиокомпанията трябва да върне 10-те евро и да премахне този вид такси от правилата си\". е изчислила Европейската комисия. Регламентът обаче няма да важи за разплащания с American Express, Diners Club и някои видове корпоративни кредитни карти.    Новата директива за платежните услуги има за цел да направи по-изгодни за потребителите всички трансгранични плащания в евро в рамките на ЕС. Затова се въвежда и изискване банките да не могат да налагат на клиентите си различни такси според това дали плащането е в рамките на тяхната държава, или е извън нея. \"Ако вашата банка ви таксува с 1 евро всеки път, когато теглите пари във вашата страна от банкомат на друга банка, същата такса трябва да ви начисли и когато теглите пари в друга страна в ЕС\", дава пример ЕК. Това правило важи и за трансфери между банкови сметки в различни европейски страни, за теглене на пари в брой от банкомати и директен дебит.\nНовите изисквания на евродирективата са През декември 2017 г. парламентът прие на първо четене новия закон за платежните услуги, изготвен от БНБ и съобразен с директивата.   Една от мерките е по-добрата защита и сигурност за платците с банкови карти. С тази цел ще бъде свален прагът за възстановяване на суми, откраднати от банковата карта. Така, ако някой източи банковата ви карта след кражба или копиране на ПИН кода, банката е длъжна да покрие задължително всяка сума над 100 лв. В момента максималният размер, над който банката възстановява неразрешени картови разплащания, е 300 лв.", "date": "2018.01.17", "title": "Премахват таксите при плащане с банкови карти в ЕС"}
{"url": "https://www.actualno.com/balkani/vuchich-se-gotvi-da-poseti-kosovo-v-kraja-na-sedmicata-news_654706.html", "text": "  Президентът на Сърбия Александър Вучич има намерение да посети Косово на 20 и 21 януари, съобщи агенция ТАНЮГ.  Според информацията, която се позовава на официален източник в Сърбия, Вучич ще посети Косовска Митровица, Грачаница и Лапле село, където ще разговаря с косовски сърби, информира БГНЕС. По-рано самият Вучич обяви, че има намерение да посети Косово. Той направи това в обръщение към нацията във връзка с убийството на един от лидерите на косовските сърби Оливер Иванович. Припомняме, че премиерът на Косово Рамуш Харадинай призова да не се използва убийството на един от лидерите на косовските сърби Оливер Иванович за политически цели. Харадинай дори обяви, че е готов да покани в разследването на убийството чужди специални служби като ФБР например.\nСлед заседание на свикания от него Съвет за сигурност косовският премиер заяви: \"Иванович беше активен в политическия живот и затова след това убийство са възможни политически злоупотреби и дори повече. Ние осъждаме това престъпление и всеки опит да бъде използвано за политически цели от който и да е\".   Харадинай вече обвини Сърбия, че блокира диалога между Белград и прищина в Брюксел под предлог убийството на Иванович.\nИванович беше застрелян във вторник (16 януари) в Косовска Митровица, когато влизаше в офиса на оглавяваната от него партия \"Свобода демокрация, истина\". Президентът на Сърбия Александър Вучич вече нарече убийството терористичен акт и нападение срещу целия сръбски народ. Заради това сръбската делегация прекрати техническия диалог с Прищина в Брюксел и се връща в Белград.\nПредставители на международните мисии в Косово осъдиха убийството и поискаха от местните власти колкото може по-бързо да открият виновниците за престъплението и да ги предадат на съд.    ", "date": "2018.01.17", "title": "Вучич се готви да посети Косово в края на седмицата"}
{"url": "https://www.actualno.com/europe/tereza-mej-naznachi-ministyr-po-samotata-news_654811.html", "text": "  Министър-председателят на Великобритания Тереза Мей създаде нов пост – министър, отговарящ за самотата. Той ще се поеме от заместник-министъра на спорта и гражданското общество Трейси Крауч.  „За прекалено много хора самотата е печална реалност в съвременния живот. Искам да се боря с този проблем, заради обществото и всички нас, да помогна да се преодолее самотата при възрастните хора и онези, които са загубили близките си и няма с кого да споделят мислите си, каза в изявление Мей. По данни на британския Червен кръст 9 милиона британци често или непрекъснато са самотни. От организацията наричат явлението „скрита епидемия.“, допълва РИА Новости.   ", "date": "2018.01.17", "title": "Тереза Мей назначи министър по самотата"}
{"url": "https://www.actualno.com/healthy/nad-25-400-dushi-sa-darili-kryv-dobrovolno-v-plovdiv-news_654735.html", "text": "     Броят им е с около 200 по-малко, в сравнение с периода на цялата 2016 г. Общо кръводарителите тогава са били близо 24 700 човека, от които над 24 600 са дарили кръв доброволно. При останалите вероятно се е наложило да кръводаряват или в помощ на свой близък, или по друга причина. През изминалата година в целия териториален обхват на Центъра по трансфузионна хематология-Пловдив са обслужени повече от 37 900 души. Пловдивската структура обслужва също и болнични заведения в областите Хасково, Пазарджик, Кърджали и Смолян. Година по-рано – през 2016 г. - броят на кръводарителите на цялата територия, обхваната от Центъра, е достигнал около 37 000 души. Ежедневно в Райнонния център по трансфузионна хематология в Пловдив се обслужват между 100-150 кръводарители, които не са жители само на областния град.\nНякои от доброволците са дарили кръв неколкократно през годината. Статистики показват, че броят на доброволно кръводаряващите се увеличава, когато хората са обединени от една обща кауза. Например - от кампании за нуждаещи се или от акции в различни населени места с мобилен кабинет, организирани от Центъра. Такъв бе случаят с тежко пострадалият при катастрофа и впоследствие загинал 17-годишен ученик Бойко Ушев от Асеновград. В Районния център в Пловдив за него само през месец ноември 2017 г. кръв са дарили общо 41 души.   Припомняме, че кръводарители могат да бъдат всички хора на възраст от 18 г. до 65 г., с тегло над 50 кг, които нямат заболявания или медицински противопоказания за това. Мъжете могат да кръводаряват пет пъти в една календарна година, а жените – четири. Интервалът между две кръводарявания трябва да е не по-малък от 60 дни. В Асеновград може да се дари безвъзмездно кръв всяка втора и четвърта сряда от месеца в сградата на асеновградската болница за времето от 8:30 ч. до 12:30 ч.", "date": "2018.01.17", "title": "Над 25 400 души са дарили кръв доброволно в Пловдив"}
{"url": "https://www.actualno.com/varna/referendumyt-za-morskata-gradina-ne-mina-pyrvoto-prepjatstvie-news_654803.html", "text": "      Отказа си те мотивираха с това, че във внесената подписка липсва изискуемият по закон брой подписи, необходими за насрочване на допитването. Другият им аргумент срещу предложението е незаконосъобразността на зададените въпроси.\nТова се случи на днешното заседание на комисията, на което присъстваха и представители на инициативния комитет, поискал референдум за Морската градина. За провеждане на допитването са необходими 15 185 подписа, представляващи подписите на 1/20 от имащите право на глас в общината. При задължителната проверка на компетентния държавен орган – Главна дирекция \"Гражданска регистрация и административно обслужване\" /ГРАО/, е установено, че валидните подписи са 14 854, т.е. под установения от закона минимален брой. Другият мотив за отхвърляне на предложението за местен референдум бе, че поставените от инициативния комитет два въпроса: „Да достига ли паркът Морска градина до морето, като включва и зоната от ската до морския бряг?“ и „Да бъде ли крайбрежната зона на Варна паркова зона за отдих с обекти за хранене, спорт, атракции и развлечения, но без жилища, ателиета, офиси, молове, хотели, казина, конгресни центрове и яхтени пристанища?“, са незаконосъобразни.  Според Закона за пряко участие на гражданите в държавната власт и местното самоуправление /ЗПУГДВМС/ местен референдум се провежда по въпроси от местно значение, които са от компетентността на органите на местно самоуправление. Конкретните въпроси са от местно значение, но не са от компетентността на Общинския съвет. По тях местният парламент не може да се произнесе, което е „непреодолима пречка за провеждане на допитването“, се посочва още в мотивите.\nЕвентуално положително решение на Общинския съвет за местен референдум би било в противоречие с действащата нормативна уредба, тъй като предвижда приемане на изменения в Общия устройствен /ОУП/ и Подобния устройствен план /ПУП/, без наличие на законово основание за това. Въпросът с промените в ОУП е разрешен със Закона за устройство на територията, се казва още в мотивите на комисията. Предложените въпроси за местно допитване не са съобразени и със специалния закон, уреждащ територията на Черноморското крайбрежие. Съгласно този закон Общият устройствен план на Варна се приема от национален експертен съвет по предложение на Общинския съвет, а се одобрява от министъра на регионалното развитие и благоустройството. Промени по плана могат да правят само регионалният министър или кметът на общината след съгласуване с министъра.  Казусът ще бъде обсъден и от всички постоянни комисии към Общински съвет – Варна на съвместно заседание, на което следва да се приемат становище и проект за решение. Заседанието е насрочено за 18 януари 2018 г. от 13:00 ч. в Юнашкия салон.\nОкончателното решение по темата общинските съветници ще вземат на извънредно заседание в понеделник – 22 януари 2018 г., от 10:00 ч. в зала „Пленарна“ на Община Варна.  ", "date": "2018.01.17", "title": "Референдумът за Морската градина не мина първото препятствие"}
{"url": "https://www.actualno.com/curious/3-te-zodii-koito-ne-mogat-da-imat-seriozna-vryzka-news_654743.html", "text": "  Новата любов понякога идва супер неочаквано и преобръща целия ни свят. Понякога е трудно да приемем нов партньор до себе си и не сме готови отново да се отдадем толкова лесно.  Зодиакалният ни знак влияе на нашите усещания за любов, страст, романтика и определено се отразява на отношението ни към партньорствата и връзките.    Скорпионите си падат по страстните отношения и високо ценят свободата си. Те предпочитат да не са ангажирани с един партньор, защото така се чувстват ограничени и дори затворени в клетка. Скорпионът не е създаден да бъде само с един партньор и това обикновено е проблем във връзките им. Малко са представителите на противоположния пол, които могат да ги разберат и приемат.    Стрелците са истински авантюристи, които се наслаждават на свободното си време. За тях обвързването е много трудно и понякога невъзможно. Често опитват да започват нови връзки, но някои от тях се разпадат много бързо. Харесват много секса и търсят различни партньори, с които да споделят леглото си. Не обичат да се задържат много в една връзка, защото бързо започват да се чувстват задушени. Любовта за тях е предимно страст.      ", "date": "2018.01.17", "title": "3-те зодии, които НЕ могат да имат сериозна връзка"}
