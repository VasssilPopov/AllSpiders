{"url": "https://www.actualno.com/moresport/bylgarin-zavyrshi-vtori-v-naj-atraktivnata-disciplina-na-evropejskoto-po-pluvane-news_689164.html", "text": "  Страхотно представяне - само така може да бъде окачествено постижението на състезаващия се за Гърция Кристиян Голомеев, който успя да грабне сребърен медал в дисциплината 50 метра свободен стил на Европейското първенство по плуване в Глазгоу.     Голомеев можеше да се бори и за златото, но фаворитът - британецът Бенджамин Прауд, успя да направи по-добър старт и да удържи преднината си от 1/10 от секундата до финала. Прауд взе златото с време 21:34 секунди, което е с 23 стотни по-слабо от постижението му в полуфиналите, докато Голомеев финишира с 21:44 секунди и подобри времето си от полуфиналната фаза с 8 стотни, поставяйки нов рекорд на Гърция в тази дисциплина. Предишният пак беше негов - разбира се, от вчера.   На трето място се класира италианецът Андреа Вергани, с 21:68 секунди. Той беше победител в полуфинала, в който плуваше вчера и Голомеев, но сега остана зад българина. Руснакът Владимир Морозов пък приключи четвърти, което е безспорно разочарование за него и за руския отбор, който се бори с Великобритания за първото място по медали на първенството.\r\nПрипомняме, че баща на Кристиян е Цветан Голомеев - най-големият български плувец що се отнася до спринтовете \"свободен стил\" на 50 и 100 метра, а чичо на Кристиян е Атанас Голомеев - едно от най-ярките имена на българския баскетбол.  ", "date": "2018.08.09", "title": "Българин завърши втори в най-атрактивната дисциплина на Европейското по плуване"}
{"url": "https://www.actualno.com/europe/germanija-razreshi-upotrebata-na-nacistki-simvoli-vyv-videoigri-news_689155.html", "text": "        По-рано беше прието играта да бъде забранена според германския наказателен кодекс, който забранява изобразяването на т.нар. \"противоконституционни\" символи, включително нацистки свастики.\r\nВ последвалата \"Волфенщайн II\" изображенията на Адолф Хитлер са преструктурирани, като са премахнати мустаците му, а свастиката в нацисткия флаг е заменена с триъгълен символ.\r\nТова предизвика вълнение сред общността на игрите, която ги третира като филми.     Тъй като филмите се считат за произведения на изкуството, те са освободени от забраната, подобно на материали, използвани за изследователски, исторически или научни цели.\r\nФилмите, базирани на епохата на Втората световна война например, могат да бъдат излъчвани в Германия с нацистки символи.\r\nОрганът за саморегулиране на софтуера за забавления (USK) заяви, че в бъдеще ще бъде разглеждан въпросът дали видео игрите представляват такива изключения.    ", "date": "2018.08.09", "title": "Германия разреши употребата на нацистки символи във видеоигри"}
{"url": "https://www.actualno.com/politics/mrysnata-tajna-za-parite-na-partiite-news_689122.html", "text": "        Местен лидер на БСП в Бургас казва в националния ефир, че обвиненият в укривателство на Митьо Очите общински съветник Бенчо Бенчев е дарител на партията: „Дали са били 20, 30 или 50 (хиляди лева) не мога да ви кажа, но е помагал, води се отчетност“. В публичния регистър с дарителите на партиите обаче такъв факт не е отразен. Националното ръководство на БСП също официално отрича подобно дарение. После обаче се обажда и самият Бенчев: „Да, спонсорирал съм с пари БСП. Много повече от това, което се говори. Щом не могат да кажат точно колко съм дал, значи има черна каса”.   Не е изключено всички в тази история да казват истината – и в местната организация да са постъпвали такива дарения, и в официалните отчети това да не е отразено, а и самият дарител да е давал повече, отколкото са стигали до местната партийна каса. Най-вероятно тази история ще приключи без да научим нещо повече, защото всичко е ясно – да, така се финансират предизборните кампании в България и има много прости обяснения защо е точно така. Първо, правилата са писани за някаква идеална ситуация, не отчитат реалността и „плачат“ да бъдат прескачани. И второ, нарушаването на правилата не води до никакви последици – доказано е.   Изборният кодекс ограничава финансирането на партиите – и като размер, и като произход. Не може на избори за парламент разходите на една партия да надвишават 3 милиона лева. Не може на местни избори кампанията да струва повече от 8 милиона за цялата страна, като в тези пари трябва да се вместят кампаниите за кметове и съветници във всичките 265 общини. В рамките на тези пари, не може и разходите за кампанията за един съветник да надвишават 5 хиляди лева. Сега си представете един кандидат-съветник, който призовава избирателите да гласуват за него с преференция и за целта „украси“ града с билбордове. Ясно е, че няма да стигнат 5 хиляди лева. Разходите на големите партии често са повече от лимита и затова част от парите изобщо не се отчитат – това е т.нар. черна каса.   Законът разрешава дарения само от физически лица, но не и от фирми. Пари обаче обикновено се генерират от икономическа дейност, която се осъществява от юридически лица. Затова даренията от бизнеса, каквито са повечето дарения, се налага да „се разхвърлят“ на физически лица, които да ги внесат официално в партийната каса. Всеки може да знае, че в града Х фирмата Y спонсорира кампанията на кмета, но това няма как да присъства някъде черно на бяло. Има и още ограничения – максималният размер на едно дарение от физическо лице е 10 хиляди лева. Когато някой реши да подпомогне нечия предизборна кампания с по-голяма сума, тези пари се разпределят на необходимия брой хора, за да бъде спазен законът. Когато няма на разположение подставени дарители – отиват направо в черната каса. Вероятно законодателят е приел ограниченията с добри намерения, но практиката сочи, че твърде често те са неприложими и партиите заобикалят закона.     Емблематична е кампанията на „България без цензура, ЗНС, ВМРО и Гергьовден” за европейските избори през 2014 г. По думите на прокурори по делото „КТБ“, фалиралата банка е спонсорирала тази кампания с „25-30 милиона“. Разходите тогава наистина бяха впечатляващи, но официално отчетените бяха само 1 милион и 200 хиляди лева. Малкото отчетени пари са били транспортирани посред нощ от банката в колите на притежаваната от Цветан Василев ТВ7, след което масово са записвани еднакви дарения – днес, например, десет човека в едно село даряват по 1000 лева, утре в съседното село други 15 души даряват по 10 хиляди лева и т.н.   ", "date": "2018.08.09", "title": "Мръсната тайна за парите на партиите"}
{"url": "https://www.actualno.com/europe/hashish-za-200-mln-evro-zalovi-italianskata-policija-na-migrantski-spasitelen-korab-news_689158.html", "text": "        Финансовата полиция на „Guardia di Finanza“ (GDF) обяви, че е арестувала заподозрените в Палермо, след като е ескортирала панамски спасителен кораб до сицилианската столица.\r\nНаркотичното вещество е било открито в две от цистерните с дизел на кораба, след като полицията е изпразнила всичките 400 000 литра гориво, съхранявано в 18-те цистерни, предназначени за мигриращи кораби в беда. Дизелът също е конфискуван.   Полковник Франческо Мацота от клон на GDF в Палермо заяви пред АФП, че упойващото вещество най-вероятно е предназначено за европейския пазар. Все още не е ясно дали дизеловото гориво също е контрабанда за продажба на черния пазар.  Мацота не може все още да каже дали заподозрените имат връзки със сицилианската мафия или други италиански организирани престъпни групи.\r\nТой заяви, че това е един от \"най-големите улови\" за Палермо на GDF като част от международната инициатива срещу трафика на наркотици \"Libeccio International\", която е иззела 139 тона наркотици на стойност над 1,4 милиарда евро през последните четири години.", "date": "2018.08.09", "title": "Хашиш за 200 млн. евро залови италианската полиция на мигрантски спасителен кораб"}
{"url": "https://www.actualno.com/bgfootball/cska-pomechta-no-kopenhagen-pobedi-na-vasil-levski-news_689168.html", "text": "         допусна обрат срещу Копенхаген. \"Червените\" загубиха с 1:2 на Националния стадион \"Васил Левски\" и се поставиха в много тежка ситуация преди реванша в Дания на 16 август. \"Червените\" започнаха силно и притиснаха съперниците си в половината им. В 15-ата минута Мауридес получи пас от Десподов, проби от ляво и с прецизен удар откри резултата.  В 41-ата минута Чорбаджийски обаче получи директен червен картон заради грубо нарушение и остави отбора си с 10 души.   След това датчаните заиграха изключително силно и пропуснаха няколко положения, а удар на Н’ Дойе срещна гредата.\r\nВ 64-ата минута датчаните изравниха. Това стори резервата Вавро, който се разписа с шут от 25 метра. В 74-ата минута \"Копенхаген\" осъществи пълен обрат след гол от дузпа на Кенан Кодро. Тя бе отсъдена за нарушение на Десподов срещу Бойлесен.     ", "date": "2018.08.09", "title": "ЦСКА помечта, но Копенхаген победи на \"Васил Левски\""}
{"url": "https://www.actualno.com/crime/povdignaha-obvinenie-na-shofiora-pomel-6-momicheta-na-trotoar-v-kiten-news_689154.html", "text": "        Той е привлечен като обвиняем за това, че на 7 август около 21:00 ч. в Китен при управление на лек автомобил марка „БМВ“ по ул. „Корал“ нарушил правилата за движение по пътищата и по непредпазливост причинил средна телесна повреда на С.Я., като деянието е извършено в пияно състояние - с концентрация на алкохол в кръвта 0,92 промила.   Припомняме, че пиян и дрогиран шофьор удари шест момичета на 7 август около 21 ч. на тротоара в Китен. Като по чудо няма жертви. Момичетата, които са от град Лом, са на лагер край морето и са на възраст между 15 и 17 години.\r\n„Момичетата са се движили по тротоара, когато в 21 ч. лек автомобил БМВ 320 управляван от 31-годишен софиянец, който освен че е употребил алкохол, е употребил и наркотични вещества, не е успял да овладее автомобила и в условията на десен завой се е качил на тротоара, където е блъснал пешеходките. Действително цяло щастие е, че нито те, нито той и двамата му приятели, които са били в купето на автомобила, са сериозно пострадали”, уточни говорителят на ОД на МВР Бургас Цветелина Рандева.  ", "date": "2018.08.09", "title": "Повдигнаха обвинение на шофьора, помел 6 момичета на тротоар в Китен"}
{"url": "https://www.actualno.com/crime/specsydyt-ostavi-v-aresta-petima-ot-grupata-na-mitio-ochite-news_689151.html", "text": "   По данни от прокуратурата групата се е занимавала с изнудване, палежи, телесни повреди и други престъпления от 2010 г.     Иван Пишиев, Радослав Николов, Иван Найденов, Венцислав Христов и Йордан Въчев, който не се яви днес заради влошено здравословно състояние, не искаха да бъдат снимани преди заседанието. Този път то беше открито за медии и граждани, за разлика от гледането на мярката в спецсъда.   Днес стана ясно, че срещу престъпната група има множество анонимни свидетелски показания и СРС-та. Според свидетелите групата се е занимавала с палежи и разпространение на наркотици, както и се е опитвала да наложи монопол над погребалния бизнес в региона.\r\nЗащитниците на задържаните отбелязаха, че данни за групата е имало още 2002 г. и 2003 г., но по-активни действия от разследващите са предприети последните седмици, а досъдебното производство е образувано 2016 г. Също така според тях в направените разпити са противоречиви и в тях няма конкретика.  Адвокат Димитър Марковски, който защитава Въчев, каза пред медиите, че според него в този случай стари дела са обединени в едно.   По думите му Йордан Въчев е задържан, за да се попълни необходимата цифра за обвинение срещу организирана престъпна група. Марковски каза още, че Въчев не е познавал Митьо Очите и няма данни за срещи с него или други факти, които да ги свързват. Въчев нямал и контакт с никой от свързаните с групата общински съветници.", "date": "2018.08.09", "title": "Спецсъдът остави в ареста петима от групата на Митьо Очите"}
{"url": "https://www.actualno.com/tennis/grigor-dimitrov-ocelja-i-stigna-chetvyrtfinalite-v-toronto-news_689134.html", "text": "        Григор беше близо до загубата, но навакса пробив в пасив в третия сет - при това пробив, допуснат на нула, но още в първия гейм, и изоставане от 2:4 точки в решаващия тайбрек, за да стигне до победата. Световният №5 се наложи със 7:6 (1), 3:6, 7:6 (4) след 2 часа и 26 минути игра.\r\nКато цяло играта на българина беше на доста слабо ниво. Впечатление направи, че той беше вял, пропусна много шансове на втори сервис на противника и като цяло от бекхенд беше изключително нестабилен.\r\nПротивникът му обаче прояви прибързаност в ключови моменти на срещата - типично за избухливия си нрав. Във втория тайбрек, при пасив от 4:5 Тиафо изпусна нарисувани печеливши удари. В първия случай - от бекхенд по правата след прекалено консервативен форхенд-ъпроуч на Григор, който не се възползва от скъсена удобно топка от мрежата и не отигра смело по диагонала, а \"изплю\" удара си в центъра на корта и след това по чудо вкара добро стоп воле, когато американецът опита да играе в тялото му, вместо да го размине. При втория случай Тиафо от 5-6 метра от мрежата тръгна да играе бекхенд с отскок и логично заби топката в мрежата, вместо просто да насочи топката, след като Григор безнадеждно беше изостанал в размяната от основната линия.       В следващия кръг - четвъртфинал, Димитров чака победителя от срещата Кевин Андерсън - Иля Ивашка, като най-вероятно нашето момче ще трябва да се справя с финалиста от тазгодишния \"Уимбълдън\".     ", "date": "2018.08.09", "title": "Григор Димитров оцеля и стигна четвъртфиналите в Торонто"}
{"url": "https://www.actualno.com/europe/v-ispanija-zaloviha-polovin-ton-kokain-i-zadyrjaha-pet-dushi-news_689153.html", "text": "        Според информацията групата е със седалище в провинция Малага (автономна област Андалусия). Полицията е успяла да задържа пет души - граждани на Холандия и Испания. По време на операцията са иззети 555 кг кокаин и други наркотици, конфискувани са превозни средства наличните пари на задържаните.   Както информира по-рано Министерството на вътрешните работи на Испания, през миналата година полицейските органи на страната са заловили 477 тона наркотични вещества - показател, който е рекордно висок.", "date": "2018.08.09", "title": "В Испания заловиха половин тон кокаин и задържаха пет души"}
{"url": "https://www.actualno.com/crime/burgaskijat-syd-ostavi-v-aresta-avtoinstruktora-krasimir-nenchev-news_689162.html", "text": "        По време на заседанието държавното обвинение посочи, че има писмени доказателства и свидетелски показания, че именно Ненчев е извършил престъплението. Според неговия адвокат Росен Кожухаров обаче тези показания са неясни и има разминавания:   \"Да, разпитани са множество свидетели. Един твърди, че си е взимал книжката честно. Друг твърди, че се е явявал само на един изпит. Няма обаче нито един, какъвто и да е било друг доказателствен материал по делото, освен едни объркани разпити на множество свидетели\".\r\nОказа се, че Ненчев вече е осъждан за подобно престъпление. Настоящото обвинение се случва в изпитателния му срок. За подобно престъпление законът предвижда до осем години затвор.  ", "date": "2018.08.09", "title": "Бургаският съд остави в ареста автоинструктора Красимир Ненчев"}
{"url": "https://www.actualno.com/society/izlojba-dava-krila-na-hora-i-idei-news_689156.html", "text": "        60 пана изразяват света отвъд очевидното чрез фотографското изкуство. Те проследяват незабравими моменти от историята на екстремните и приключенски спортове както у нас, така и по света.   Изложбата е разположена на Моста на влюбените, в близост до НДК. Подбраните кадри са дело на едни от най-добрите фотографи в приключенските спортове.    ", "date": "2018.08.09", "title": "Изложба дава крила на хора и идеи"}
{"url": "https://www.actualno.com/healthy/direktoryt-na-fonda-za-lechenie-na-deca-e-osvobodena-ot-posta-news_689169.html", "text": "        Д-р Райкова заемаше поста от септември миналата година. Утре министерството на здравеопазването ще даде повече информация за управлението на Фонда.   ", "date": "2018.08.09", "title": "Директорът на Фонда за лечение на деца е освободена от поста"}
{"url": "https://www.actualno.com/europe/amnesti-interneshynyl-evropejskite-politiki-imat-vina-za-smyrtta-na-nad-700-migranti-news_689112.html", "text": "  Европейските политики имат вина за смъртта на повече от 700 мигранти, загинали във водите на Средиземно море. Това се посочва в на \"Амнести интернешънъл\", озаглавен \"Между дявола и дълбокото синьо море\" и цитиран от БНР.     От \"Амнести интернешънъл\" подчертават, че европейските власти помагат на либийската брегова охрана с цел да предотвратят случаите на лодки с мигранти, поемащи опасното плаване към бреговете на Италия и Малта.   От организацията обаче подчертават, че смъртта на бежанци емигранти не може да се определи просто като неизбежно нещастие.\r\nТе цитират данни на Италианския институт за политически изследвания и Международната организация за миграция, според които само през юни са загинали или изчезнали повече от 560 души.  \"Въпреки намалението на броя на хората, прекосяващи Средиземно море през последните месеци, броят на смъртните случаи в морето се е увеличил\", заяви Матео де Белис, изследовател от \"Амнести\".   \"Европейските политики помогнаха на либийската брегова охрана да залавя хора в морето, намалявайки приоритетите за спасителните операции и пречейки на жизненоважната работа на неправителствените организации. Скорошното увеличение на броя на смъртните случаи е не само трагедия, но и срам\", допълни той.\r\nТова е месецът, в който дойде на власт новото италианско правителство, спечелило вота с популистки и антимигрантски обещания, отбелязват от организацията.    Повече от 150 мигранти са загинали през юли.   ", "date": "2018.08.09", "title": "\"Амнести интернешънъл\": Европейските политики имат вина за смъртта на над 700 мигранти"}
{"url": "https://www.actualno.com/crime/shefyt-na-zatvorite-oproverga-informacijata-che-ivancheva-otnovo-e-bila-okovana-news_689150.html", "text": "   Това каза временно изпълняващият длъжността директор на затворите ст. комисар Васил Миладинов.     Той даде извънредно изявление пред сградата на Софийския затвор, след като се вдигна шум около отстранения кмет на „Младост” и посещението ѝ за изследвания в „Майчин дом”, предаде bTV.   Припомняме, че по-рано през деня в профила във facebook на обвинената в подкуп кметица на столичния район \"Младост\" Десислава Иванчева бе от извеждането  й от лечебното заведение, в което бе приета. На снимката се вижда Иванчева - отново окована в окови. Това предизвика вълна от недоумение и обвинения в нехуманност от страна на властите. Снимката, обаче, се оказа стара. Това подведе огромна част от медийте у нас, който побързаха да съобщят, че Иванчева отново е окована и изведена от болницата с вериги.\r\nДовеждането в болница на бившия кмет на „Младост” с белезници на ръцете и краката предизвика скандал, като юристи коментираха, че в случая не става дума за специално отношение към нея, а за нарушаваща законите и Конституцията практика, прилагана спрямо всички арестанти, които се конвоират до лечебно заведение. Властите обаче обясниха действията си с множеството случаи на избягали лица.  Миладинов обясни днес, че до края на седмицата ще бъдат изготвени нови правила за конвоирането на арестанти.   ", "date": "2018.08.09", "title": "Шефът на затворите опроверга информацията, че Иванчева отново е била окована"}
{"url": "https://www.actualno.com/society/kzk-i-toplofikacija-sofija-zloupotrebjava-s-monopol-news_689159.html", "text": "        Според постановление на Комисията за защита на конкуренцията дружеството принуждава новите си клиенти да изградят за своя сметка присъединителния топлопровод, съоръженията към него и абонатна станция, а след това да ги предоставят за безвъзмездно ползване на топлопреносното предприятие изградените от клиента енергийни обекти, като обезщетението им се изплаща в топлинна енергия.   От комисията посочват, че според нормативната уредба \"Топлофикация София\" би трябвало да плати изграждането на присъединителната инфраструктура. Условието клиентите да предават на дружеството платените от тях съоръжение е необосновано. Дружеството дори би трябвало да заплаща цена за ползването му. Обезщетяването с топлинна енергия лишава строителите инвеститори от правото им на възвръщаемост на инвестицията, тъй като те не са крайни потребители.\r\nОт общинското дружество имат 30 дни да представят писмени възражения по предявените твърдения. Срокът започва да тече от деня на получаване на определението.  В края на юни КЗК установи, че Националната електрическа компания (НЕК) злоупотребява с господстващото си положение при балансирането на производителите на електрическа енергия от възобновяеми източници (ВЕИ).   По провинения за злоупотреба с монополно положение в края на 2017 г. комисията наложи глоби на разпределителните и снабдителните предприятия от икономическите групи ЕВН и ЧЕЗ. Така на \"ЕВН България Електроснабдяване\" беше наложена санкция от 1 902 995 лв., на \"Електроразпределение Юг\" сумата бе 1 896 210, докато глобата за \"ЧЕЗ Електро България\" АД глобата бе 1 136 400 лв.", "date": "2018.08.09", "title": "КЗК: И \"Топлофикация София\" злоупотребява с монопол"}
{"url": "https://www.actualno.com/crime/arestuvaha-i-vtorija-sin-na-josko-kostinbrodskija-news_689152.html", "text": "   Случката е от януари, съобщи Нова телевизия.     Обвинението му идва само няколко седмици след това на брат му - Иван. По-големият син на Йоско Костинбродския беше обвинен за участие в престъпна група за наркотици и рекет, която подготвяла убийствата на прокурори и полицаи.   Така и двете деца на Йосиф Йосифов вече са зад решетките. Бащата се издирва от март 2014 г. Той беше съден и оправдан за стрелбата по Киро Японеца.", "date": "2018.08.09", "title": "Арестуваха и втория син на Йоско Костинбродския"}
{"url": "https://www.actualno.com/crime/myj-padna-ot-4-ti-etaj-na-blok-v-smoljan-i-pochina-news_689123.html", "text": "  Възрастен мъж падна днес от 4-ти етаж на жилищен блок в Смолян и почина. Инцидентът е станал днес пообед около 13 часа в бл. № 8 в Новия център на областния град, съобщи кореспондент на от града.     Мъжът е възрастен. Първоначалната информация е, че семейството не са местни хора. Били от Стара Загора, но имали апартамент в Смолян, в който обитавали през лятото. В апартамента възрастният човек бил заедно със съпругата си.   От полицията казват, че няма данни за насилствена смърт. Случилото се или е нещастен случай, или е самоубийство, но по-късно ще се изясни ситуацията.", "date": "2018.08.09", "title": "Мъж падна от 4-ти етаж на блок в Смолян и почина"}
{"url": "https://www.actualno.com/football/transferen-bum-tibo-kurtoa-preminava-e-real-madrid-news_689128.html", "text": "  Една от най-големите саги на тазгодишния е на път да достигне своята развръзка. Тибо Куртоа по всяка вероятност ще премине в състава на Реал Мадрид, след като Челси обявиха привличането на Кепа Арисабалага от Атлетик Билбао, пише .     Трансферът на Куртоа бе забавен, именно заради неговия заместник в състава на Челси. Белгийският страж вече е в Испания, където преминава медицински прегледи. Трансферът се очаква да бъде на стойност 35 млн. евро.      ", "date": "2018.08.09", "title": "Трансферен бум: Тибо Куртоа преминава е Реал Мадрид"}
{"url": "https://www.actualno.com/moresport/jasno-e-kyde-i-koga-shte-e-sledvashtijat-mach-na-kobrata-news_689118.html", "text": "  Най-добрият български боксьор в тежка категория Кубрат Пулев вече има осигурен мач до края на годината. Софиянецът призна това през телевизия \"Bulgaria ON AIR\", като разкри, че срещата ще е с Хюи Фюри. Двамата ще излезнат на ринга на 27 октомври в София, а победителят ще определи съперника на Антъни Джошуа за титлата на IBF.      каза Кобрата.    , добави Пулев. , коментира Пулев.   ", "date": "2018.08.09", "title": "Ясно е къде и кога ще е следващият мач на Кобрата"}
{"url": "https://www.actualno.com/society/traktori-i-kombajni-v-bojnica-veche-plashtat-taksa-za-obshtinskite-pytishta-news_689163.html", "text": "        Заради многобройни сигнали за разрушена настилка трактори и комбайни в Бойница вече плащат такса за движение по общинските пътища. Мярката е съгласувана със земеделски производители и е предвидена в наредбата, която регулира движението на извънгабаритната техника, каза началникът на сектор \"Пътна полиция\" във Видин Будимир Герасимов:   \"На основание Закона за движение по пътищата и Наредбата към него за движение на такива превозни средства, които такси, средствата от тях да бъдат използвани за възстановяването на тези повредени знаци, за почистването на пътя и за извършването на ремонти\".\r\nСлед месец от \"Пътна полиция\" ще извършат проверка, за да установят дали от мярката има ефект.  ", "date": "2018.08.09", "title": "Трактори и комбайни в Бойница вече плащат такса за общинските пътища"}
{"url": "https://www.actualno.com/society/komputyrna-firma-shte-dostavja-preparati-za-chumata-po-ovcete-news_689166.html", "text": "        Въпросната компания е създадена в края на юни - около седмица, след като Агенцията по храните официално обяви, че е открито първото огнище на чума. Едноличен собственик на фирмата е 28-годишният Никола Явахчов. Капиталът на компанията е 500 лева, а дейността ѝ е свързана с компютри, поддръжката им и програмиране, както и с всички дейности, \"незабранени от закона\".   За участие в обществената поръчка е поканена само въпросната фирма. Мотивът на БАБХ е следният: \"Изборът на процедура на договаряне без предварително обявление за възлагане на настоящата обществена поръчка е обусловен от необходимостта от неотложно възлагане на същата, наложено от наличието на изключителни обстоятелства и не е възможно да бъдат спазени сроковете, вкл. съкратените, за открита, ограничена процедура или състезателна процедура с договаряне\". Възложител на поръчката е лично директорът на БАБХ Дамян Илиев.\r\nОт БАБХ защитиха решението си с мотива, че \"Глобул вижън 2018\" е единствената фирма, която е представила пълномощно да регистрира и продава въпросните продукти.  ", "date": "2018.08.09", "title": "Компютърна фирма ще доставя препарати за чумата по овцете"}
{"url": "https://www.actualno.com/europe/devet-jertvi-vkluchitelno-deca-pri-potyvaneto-na-migrantska-lodka-v-turcija-news_689119.html", "text": "  Най-малко 9 мигранти, включително 7 деца, загинаха след като лодката им потъна край западното крайбрежие на Турция, съобщиха местните медии.     Четирима души бяха спасени от турската брегова охрана, след като лодката, предназначена за Гърция, превозваща предимно иракски мигранти, потъна в турския курортен град Кушадасъ, съобщи анадолската агенция.   Един от мигрантите е бил сирийски гражданин, а останалите са иракчани. Всички девет мъртви са иракски граждани.\r\nТурция е един от основните маршрути за мигранти от Сирия и други проблемни страни като Афганистан и Ирак, но броят им е спаднал след пика през 2015 г.  Повече от един милион души, много избягали от войната в Сирия, са преминали през Турция за члена на Европейския съюз Гърция през 2015 г. след началото на най-тежката миграционна криза в блока от Втората световна война.   ", "date": "2018.08.09", "title": "Девет жертви, включително деца, при потъването на мигрантска лодка в Турция"}
{"url": "https://www.actualno.com/analysis/zashto-umira-oleg-sencov-news_689086.html", "text": "   . Той е осъден на 20 години затвор за подготовка на атентати и подпалването на вратата на офиса на „Единна Русия” в Крим. Сенцов не признава вината си и иска да бъдат освободени всички украински политически затворници, намиращи се в руските затвори. В защита на Сенцов се обявиха редица културни представители, както в Русия, така и по света.     Олег Сенцов е роден в Симферпол през 1976 година, баща е на две деца, активист от Автомайдана. Не е уличен в нито едно насилствено действие.   През пролетта на 2014 година е арестуван от руското ФСБ. Обвинен е в тероризъм и през август 2015 година получава наказание от 20 години лишаване от свобода, което трябва да излежи в колония със строг режим.\r\nНа Сенцов се приписват престъпления, извършени от други – Алексей Чирний и Генадий Афанасиев, пише Meduza.io. Режисьорът е обявен за организатор, без да се представени никакви доказателства. Единствените доказателства са показанията на Афанасиев и Чирни, като първият се оказва от показанията си, заявяайки, че са получени след мъчения.  От задържането си до днес Сенцов отрича вината си. При обиска у него не е  открито нищо компрометиращо. Обмяната на Сенцов срещу руснаци, лежащи в украински затвори, руските власти не считат за възможна, защото признават Сенцов за руски гражданин. При ареста си през 2014 година той не успява да се откаже от руското си гражданство и го получава „автоматично”.\r\nВ защита на Сенцов се обявиха личности, като: Вим Вендерс, Кейт Бланшет, Джони Деп, Анджей Вайда, Никита Михалков, Александър Сокуров, Андрей Звягинцев и други.   \"Гладуването на Олег Сенцов е важно за всички руснаци, дори и за онези, които не знаят за него. казва  кинокритикът Антон Долин.    Братовчедката на Сенцов Наталия Каплан нарече състоянието му „катастрофично зле”. \"Всичко не е просто зле, всичко е катастрофично зле. Чрез адвоката си Олег ми изпрати писмо, той почти не става. Написа ми, че краят е близко, но не става въпрос за освобождаването му\".\r\nПо думите ѝ Сенцов ѝ предал, че се намира в информационен вакуум и не получава писма. Той пита дали все още някой се интересува от гладната стачка.\r\nЕвропейският съд по правата на човека настоява за превеждането на Сенцов в болница. Олег отказал, мисли, че няма да издържи, а в болницата в колонията, където вече е бил, с него се отнасяли по-лошо, отколкото в затвора.   По думите на адвоката на Сенцов Дмитрий Динзе състоянието на режисьора се е влошило: Пулсът му е 40, хемоглобинът му е много нисък и има анемия.\r\nНа 13 юли майката на Сенцов помоли руския президент Владимир Путин да помилва сина ѝ. Говорителят на Путин Дмитрий Песков заяви, че молбата ще бъде разгледана, но не може да каже дали тя ще доведе до някакви действия.   По време на стачката руският представител по защита правата на човека направи няколко скандални изказвания във връзка с гладната стачка на Сенцов. На 32-ия ден от гладуването на Сенцов Татяна Москалкова заяви, че той дори е качил два килограма. Някоко дни по-късно Москалова определи гладуването на Сенцов, като „лечебно”. На 46-ия ден Татяна Москалкова обяви, че Олег Сенцов се чувства по-добре и че няма опасност за живота му.", "date": "2018.08.09", "title": "Защо умира Олег Сенцов?"}
{"url": "https://www.actualno.com/curious/naj-goljamata-ni-greshka-v-jegite-news_689121.html", "text": "  В опитите си да се разхладят хората грешат много, когато, консумират ледени напитки и вместо на тялото да стане приятно става по-зле.     Голяма грешка е при жегите да се пие студена вода или напитка с много лед. При тези случаи необходимо е повече време на течността да се разлее из тялото и да го хидратира, съобщи БГНЕС.   Най-добре е в големите горещини да се консумират вода или сокове на стайна температура, тогава те най-полезни за тялото и организма, допълва БГНЕС.\r\nВодата винаги е по-добрият избор и за предпочитане, твърдят учените. В същото време добре е да се пие топъл чай, но само когато въздухът навън е сух, а не влажен, добавят те.  ", "date": "2018.08.09", "title": "Най-голямата ни грешка в жегите"}
{"url": "https://www.actualno.com/america/fejsbuk-plashta-pochti-20-mln-dolara-za-sigurnostta-na-zukyrbyrg-news_689130.html", "text": "  Марк Зукърбърг - човекът, който отчаяно има нужда от уединение, пази собственото си пространство така, че е купил всички четири къщи около дома си в Силициевата долина, както и 40 дка земя около имението си в Хавай, изселвайки живеещите в района. Миналата година Фейсбук плати 7,33 милиона долара за частната сигурност на Зукърбърг. Тази година тази сума се е увеличила с още 10 милиона долара. Блумбърг изчислява, че сумата, която се плаща за сигурността на Зукърбърг надхвърля годишната заплата на голяма част от изпълнителните директори на 500-те компании на американската фондова борса.     Като оставим настрана почти 20-те милиона долара за неговата безопасност, заплатата на Зукърбърг във Фейсбук е 1 долар (разбира се, да не забравяме, че все пак притежава милиарди долари в акции на компанията).   Повечето от парите за сигурността се изразходват за технологии, които защитават дома му и други сгради, в които престоява Зукърбърг. Според изчисленията, около 1 милион долара от сумата годишно се изразходват за бодигардове на Зукърбърг, които 24/7 са около клиента си. Голяма сума отива и за охрана на семейството му, предаде БГНЕС.", "date": "2018.08.09", "title": "Фейсбук плаща почти 20 млн. долара за сигурността на Зукърбърг"}
{"url": "https://www.actualno.com/europe/skaparoti-s-netyrpenie-ochakvam-makedonija-da-stane-30-ta-chlenka-na-nato-news_689113.html", "text": "  „Страната ви изгражда светло бъдеще и напредва. НАТО споделя ангажимента ви за демокрация, върховенство на закона, както и сигурността и стабилността в региона. Вашата продължителна подкрепа е важна не само за Западните Балкани, но и за цяла Европа. Очаквам с нетърпение да станете 30-та членка на НАТО“, заяви Върховният главнокомандващ на Обединените сили на НАТО в Европа генерал Къртис Скапароти, който днес е на посещение в Македония.     Генерал Скапароти заедно с делегация от Министерството на отбраната и армията на Република Македония, водена от министъра Радмила Шекеринска наблюдава показно учение в казармата \"Илинден\".   „Чрез вашето дългогодишно партньорство с НАТО страната вече е постигнала значителен напредък в реформите на отбраната и военната съвместимост със съюзниците. Признавайки историческата покана на съюзниците за започване на преговори с НАТО, признаваме и уважаваме, че предизвикателствата остават пред вас, но предстои и много работа.\r\nВ същото време с нетърпение очакваме да дадем и практическа подкрепа на вашите военни авторитети в процеса на присъединяване. Убедени сме, че адресирањето на тези предизвикателства и успешното присъединяване към алианса ще имат изключителна полза за вас. Страните, които са се присъединили към алианса, са успели да засилят своята демокрация, да засилят сигурността и да направят живота на своите граждани по-сигурен“, заяви Скапароти.  Министърът на отбраната Шекеринска каза, че посещението показва как се променят нещата в Македония след 11 юли, когато беше получена поканата от НАТО.   „Днес сме домакини на първия военен представител на НАТО в Европа, при първото му посещение в Македония. Тази засилена динамика показва твърдата решимост на Македония да стане член на НАТО в бърз и интензивен процес“ каза Шекеринска.\r\nГенерал Скапароти ще се срещне с премиера Зоран Заев днес следобед.    ", "date": "2018.08.09", "title": "Скапароти: С нетърпение очаквам Македония да стане 30-та членка на НАТО"}
{"url": "https://www.actualno.com/showbusiness/na-69-richard-giyr-shte-stava-otnovo-tatko-news_689142.html", "text": "  Ричард Гиър очаква дете от съпругата си Алехандра Силва, съобщи испанският в. АBC.     69-годишният актьор се ожени за 35-годишната бизнесдама преди 4 месеца. Това ще е първото им общо дете. Гиър вече има 18-годишен син, Хоумър, от бившата си съпруга Кери Лоуъл. Силва също има син от предишна връзка - Алберто, който е на 5 години.   Звездата от \"Хубава жена\" и любимата му сключиха брак през април на церемония в Ню Йорк, вдъхновена от индийските традиции.\r\n\"Аз съм най-щастливият мъж в света. Как би могло да е другояче? Женен съм за красива жена, която е умна, чувствена, ангажира се да помага на хората, а освен това е забавна, търпелива, умее да прощава и е отлична готвачка\", каза тогава Гиър.  Той и съпругата му се запознават преди 4 години покрай общ приятел и веднага разбират, че са родени един за друг.   ", "date": "2018.08.09", "title": "На 69 Ричард Гиър ще става отново татко"}
{"url": "https://www.actualno.com/politics/bsp-otbranata-se-nujdae-ot-specialno-vnimanie-news_689132.html", "text": "  Отбраната се нуждае от специално внимание. Проблемите на сигурността на държавата и на националната сигурност са от по-друго естество, но мерките за Българската армия, на всички ни е ясно, че би следвало да бъдат от спешен характер.     Това заяви народният представител от „БСП за България“ и член на Изпълнителното бюро на партията Валери Жаблянов, предаде репортер на БГНЕС.   Част от ръководството на БСП проведе среща с Конфедерация на обществени организации от сигурността и отбраната (КООСО), на която е обсъден проектът на левицата „Визия за България“ и по-конкретно текстовете, посветени на сигурността и отбраната.\r\nОт левицата призовават темите за отбраната и сигурността да бъдат ясно разграничени и да не бъдат смесвани, като за пример посочват командироването на български военни в пограничните райони, където да се включат в охраната на държавната граница.  „Убедени сме, че подготовката и приемането на окончателния вариант на визията може да бъде дело на различни обществени, политически и научни среди, които да допринесат за това България да получи нов тласък в своето развитие“, коментира още Жаблянов.   БСП обещаха да вземат под внимание всички препоръки на Конфедерацията, сред които са конкретизиране на ролята на държавата в укрепването на сигурността, утвърждаването на надпартийния характер на държавната администрация, както и засилването на отбранителния капацитет.\r\n„Ние считаме, че този документ е изключително актуален. Документ, който се приема в подходящ момент от историята на света, с тази динамика и промяна в международните отношения. Основните заключения в тази визия са, че неолибералният модел е изчерпал своя потенциал, както и че светът е пред прага на тоста голяма промяна. Ние сме напълно съгласни с този извод“, подчерта полк. о.р. Иван Иванов, председател на УС на конфедерацията.    От организацията имат и някои критики към визията на БСП, които след обсъждането ще бъдат адресирани до ръководството на партията.   „Българската армия трябва да възстановява изгубените си способности“, настоя полк. о.р. Иванов и подчерта, че дискусиите по темата трябва да продължат, за да може армията ни да преодолее тежкото състояние, в което се намира.\r\nАтанас Зафиров от Изпълнителното бюро на БСП припомни, че в раздел „Отбрана“ във визията на БСП има разписан специален абзац, предвиждащ подготвяне на концепция за развитието на въоръжените сили, който ще бъде подложен на обществено обсъждане и организациите от сектора.", "date": "2018.08.09", "title": "БСП: Отбраната се нуждае от специално внимание"}
{"url": "https://www.actualno.com/europe/evakuiraha-2-000-dushi-v-polsha-zaradi-bomba-ot-vtorata-svetovna-vojna-news_689125.html", "text": "  Масова евакуация на жители бе извършена в централната част на града Глогов в югозападната част на Полша във връзка с откриването на 250-килограмова бомба от Втората световна война. Това съобщиинтернет портала onet.pl.     Евакуацията е била наложителна и поради необходимостта бомбата да бъде извадена и извозена от района, предаде ТАСС.   Според наличната информация повече от 2 000 души вече са изведени от опасната зона.\r\nВъздушната бомба е открита на дъното на река Одра, минаваща през Глогов. На място са пристигнали сапьори и тежка техника.  Глогов е шестият по големина град в Полша с около 68 000 души.   ", "date": "2018.08.09", "title": "Евакуираха 2 000 души в Полша заради бомба от Втората световна война"}
{"url": "https://www.actualno.com/actualno/50-godini-magistrala-hemus-50-godini-cirk-news_689072.html", "text": "  След като премиерът обяви, че магистрала \"Хемус\" ще стане готова до 2024-та, се оформи една хубавичка цифра. 50 години. Първата копка, направена от другаря Тодор Живков е била през далечната 1974 г. Половин век за 423 километра!     В известния си роман нобелистът Иво Андрич разказва за историята на Босна и Сърбия през историята на моста на Дрина. Как го строили, колко поколения се сменили, как видял робство, революции, войни, любови, раздели. Нещата тук са сходни. Но като фарс вместо епос. \r\nМагистрала \"Хемус\" е видяла да се сменят две системи, 21 правителства, поколения на бейби бумъри, милениали, Х, Y и Z. Видяла е зрелия социализъм, възродителния процес, свалянето на Тодор Живков, мутренските времена, убийството на Луканов, няколко милиона емиграция, пирамиди, фараони и шоу \"Невада\". Видяла е Виденова зима, масова приватизация, масова чалгазация, завръщането на Царя, занимаването на Царя, тройната коалиция, Бойко първи, Бойко втори, Орешарски завинаги, Бойко трети.  Грубата сметка показва, че са строени средно по 8 километра на година. 8 километра! За това време в Австралия направиха 15 000 километра магистрала, която обикаля целият континент. Панамериканския път стигна до 30 000 километра и свърза всички тихоокеански държави. Бяха открити кабелната телевизия, интернет, ядреномагнитния резонанс, MP3 плейъра, GPS-а, \"Прозак\",  смартфоните, колите на електричество, банкоматите, \"Церн\", соларните покриви, бар кодовете, байпасът, онлайн пазаруването.\r\nНие не открихме топлата вода.  Изселихме се масово. \r\nСъздадохме няколко буферни поколения, които поемаха удари от инфлация, безработица и бедност.\r\nТъжахме за комунизма, бленувахме капитализма, искахме сигурността на едното, свободата на другото, а получихме някаква кална междина, което събра най-лошото от едната система с най-лошото от другата и я превърна в трета, която нарекохме \"Преход\".    Позволихме на пълни отрепки да натрупат крупни суми, а после рекохме, че не сме случили на политици.\r\nВсъщност те случиха на непротестиращи. \r\nИ така 50 години.\r\nНакрая обаче поне ще стигате до Варна с час и половина по-бързо.\r\nЗа половин век не е малко.    ", "date": "2018.08.09", "title": "50 години магистрала \"Хемус\" - 50 години цирк "}
{"url": "https://www.actualno.com/blagoevgrad/v-petrich-zapochva-remont-na-ugozapadnata-bolnica-news_689141.html", "text": "  Избран е изпълнител за ремонта на МБАЛ „Югозападна болница“ в Петрич, става ясно от проведената обществена поръчка.     Комисията, назначена от кмета Димитър Бръчков, е одобрила офертата на единствения кандидат „Етиком“ ООД – Петрич.   Нейното предложение е да изпълни обекта за 462 951 лв. с ДДС (без ДДС – 55 541 лв.).\r\nНа ремонт подлежат три от шестте корпуса на лечебното заведение – А, Б и В-Г1. В първия етап на проекта е предвидена основно подмяна на дограмата и ремонт на отоплителната инсталация, ведно със съпътстващите СМР.  За втория етап още не са осигурени средства.  Миналата година с постановление на Министерския съвет на община Петрич бяха отпуснати 600 000 лева, предназначени да се въведат мерки за енергийна ефективност на болницата.   ", "date": "2018.08.09", "title": "В Петрич започва ремонт на Югозападната болница"}
{"url": "https://www.actualno.com/crime/arestuvaha-kriminalno-projaven-prebil-prodavachka-v-magazin-v-pyrvomaj-news_689079.html", "text": "   Това съобщиха полицията в Пловдив.     Сигналът е подаден около 18.50 часа вчера. Съобщено е, че мъж нападнал продавачка в хранителен магазин. Служителите на реда в Първомай задържали на място употребил алкохол 39-годишен местен жител, който бил повалил жената на земята и ѝ нанесъл побой. Пострадалата е транспортирана в пловдивска болница за оказване на медицинска помощ. Извършителят е с множество криминални прояви и присъди.   Спрямо него е взета 24-часова мярка за неотклонение. След доклад на материалите в Районна прокуратура – Първомай, на задържания е повдигнато обвинение и срокът на задържане е удължен до 72 часа.", "date": "2018.08.09", "title": "Арестуваха криминално проявен, пребил продавачка в магазин в Първомай"}
{"url": "https://www.actualno.com/burgas/otmenjat-pluvnija-maraton-v-burgas-news_689136.html", "text": "  Насроченият за 10 август, петък, плувен маратон от остров Света Анастасия до Моста се отменя. Причината за това е влошаването на атмосферните условия.     Синоптиците предупреждават за вятър със скорост над 8 метра в секунда и вълнение на морето от 2 до 4 бала в часовете от 08:00 до 12:00. Тези обстоятелства създават риск за живота и здравето на плувците, поради което Община Бургас взе решение маратонът да бъде отложен.   Състезанието, в което традиционно се включват много почитатели на водните спортове, ще се проведе при подобряване на времето и благоприятни прогнози за период от няколко дни.", "date": "2018.08.09", "title": "Отменят плувния маратон в Бургас "}
{"url": "https://www.actualno.com/crime/sofijskata-rajonna-prokuratura-e-zadyrjala-18-godishen-mladej-za-bludstvo-s-nepylnoletno-momiche-news_689084.html", "text": "  Под ръководството и надзора на Софийска районна прокуратура е образувано и се води досъдебно производство за това, че на 7 август 2018 г., около 08.30 часа, в кв. „Орландовци“ в град София, в стая, ползвана за жилищни нужди от пострадалата, М. Младенов (на 18 години), е извършил действия с цел да възбуди или удовлетвори полово желание без съвкупление, по отношение на лице, ненавършило 18-годишна възраст – Н., на 16 години. Това съобщиха от пресцентъра на Прокуратурата на Република България. Описаното деяние представлява извършено престъпление по чл. 150, ал. 1 НК.     Предвид високата обществена опасност на деянието и извършителя, наблюдаващият прокурор е постановил задържането на Младенов за срок до 72 часа, като е разпоредено привеждането му в сградата на Софийски районен съд на 10 август 2018 г. – за разглеждане на искане за вземане спрямо него на мярка за неотклонение „Задържане под стража“.   ", "date": "2018.08.09", "title": "Софийската районна прокуратура е задържала 18-годишен младеж за блудство с непълнолетно момиче"}
{"url": "https://www.actualno.com/society/desislava-ivancheva-napusna-bolnicata-news_689110.html", "text": "        А иначе по-рано от първоначално обявения час беше изписана от „Майчин дом”, където през миналата седмица постъпи за изследвания, съобщиха от екипа ѝ във Facebook.\r\n„Най-лошото е, че тя няма да бъде в лечебницата на Централния затвор, а директно в ареста, където условията разрушават здравето им. Ще изпратим протестна нота до посолствата на демократичните държави и до европейските институции”, пишат още близките на Иванчева.   Припомняме, че .  Днес се очакваше акция в подкрепа на Иванчева, но по-ранното ѝ изписване я осуети, отбелязва още bTV. В понеделник пред Министерския съвет обаче ще има протест.    Междувременно заместник-омбудсманът и бивш правосъден министър Диана Ковачева заяви в позиция до медиите, че твърдението на партия „Да, България“, че .    \"Изненадва липсата на минимално усилие на юристите, които атакуват правилата за конвойната дейност от 2012 г., да проверят за какво точно става въпрос\", пише още Ковачева.  И като заместник-омбудсман продължавам да отстоявам правата на човека и изцяло заставам зад констатациите в доклада на омбудсмана и препоръките, които сме направили от 2016 г. до сега, посочва Диана Ковачева.\r\nМеждувременно извънредно изявление пред сградата на Софийския затвор даде временно изпълняващият длъжността директор на затворите ст. комисар Васил Миладинов. Той заяви, че ”, коментира още Миладинов.", "date": "2018.08.09", "title": "Десислава Иванчева напусна болницата*"}
{"url": "https://www.actualno.com/europe/rusija-obmisljame-otvetnite-merki-za-novite-sankcii-na-sasht-news_689140.html", "text": "  Прессекретарят на МВнР на Русия Мария Захарова заяви, че страната ще се заеме с изработването на ответни мерки по новите санкции на САЩ, предава ТАСС, цитирана от \"Фокус\".     „Русия нееднократно предупреждава, че разговорът с нея от позицията на силата и ултиматумите е безполезен и безперспективен“, подчерта тя. „Руската страна ще се заеме с изработката на ответни мерки срещу поредната неприятелска мярка на Вашингтон“, допълни Захарова.   САЩ налагат нови санкции срещу Русия заради случая с използването на нервно-паралитичен газ срещу бившия руски шпионин Сергей Скрипал и дъщеря му в южния британски град Солсбъри.", "date": "2018.08.09", "title": "Русия: Обмисляме ответните мерки за новите санкции на САЩ"}
{"url": "https://www.actualno.com/prasspress/za-chitatelja-na-vinetu-news_689088.html", "text": "  Нашето ежедневие е много забързано. Има дни, в които нямаме време да прочетем дори ред извън страниците на вестниците. Дори се твърди, че има хора, които не са чели други книги, освен „Винету“. За тези хора, или по-точно за този човек, си направихме труда да съкратим световни класики, които са задължителни за общата култура на всеки човек, до размера на малка обява. Така няма да се срамуваме всички, че държавните и партийни ръководители не познават литературата.      - траурна агенция, денонощно. - прясна риба, по всяко време. Или това, което е останало от нея. - търсим месар. Алее, хоп!   - Продавам мотор, със сервизна книжка. - продавам 20 тона жито. И спасител. Спешно! - Заложна къща, заеми срещу злато, бижута...     - носачи, шкафове, пиана... студенти сме, не сме роми. . Ловим и бримки. - набираме платена публика за Биг Брадър. - Реже опасни дървета.    - евтини самолетни билети, Спас. Изгодно.   - автомобили, Германия, нов внос. - търся запознанство с цел брак. - рамки, картини, огледала. Високо качество.    . Оръжеен магазин. Ликвидация. - споделено пътуване Бургас и региона. - пране на килими с модерни машини. - шивашко ателие, оверлог, пико.    - хотел за кучета... и гуми. - забавачка, почасово гледане на деца. - ремонт на покриви. 12 години гаранция. Калинка Тодорова, ", "date": "2018.08.09", "title": "За читателя на “Винету“"}
{"url": "https://www.actualno.com/sofia/19-oferti-sa-podadeni-za-modernizacijata-na-jp-linijata-elin-pelin-kostenec-news_689117.html", "text": "  19 оферти са били подадени за модернизация на жп линията Елин Пелин-Костенец. Отварянето на предложенията е било на 6 август след множество промени в датите, заради поредицата обжалвания на процедурата, съобщиха от Община Елин Пелин.     Проектът е най-мащабният за този програмен период на оперативна програма \"Транспорт\". Възложител е Националната компания „Железопътна инфраструктура“.\r\nОчаква се след модернизацията на този и още два участъка по линията София-Пловдив пътуването между двата най-големи български града с влак да отнема само един час. Срокът за изпълнение на проекта беше предвиден от 2017 до 2021 г.   Търгът за проекта беше обявен в началото на юли месец миналата година година, но обжалвания забавиха процедурата с около десет месеца. След стартиране на процедурата крайният срок за пускане в експлоатация на новото трасе е през 2023 година.  Проектът \"Модернизация на железопътен участък Елин Пелин-Костенец\" се финансира от оперативна програма \"Транспорт и транспортна инфраструктура\" 2014-2020 и е на стойност 1.024 млрд. лв.\r\nУчастъкът е с обща дължина 51 км, а проектната скорост на трасето е до 160 км/ч. В рамките на проекта ще бъдат изградени над 20 км тунели и 23 моста и виадукти с обща дължина около 3 км.   Предвижда се още да бъдат модернизирани 5 жп гари, както и премахване на всички жп прелези. Модернизацията на участъка до Костенец предвижда и няколко пешеходни надлеза, за да елиминира опасността за пешеходците.    ", "date": "2018.08.09", "title": "19 оферти са подадени за модернизацията на жп линията Елин Пелин-Костенец"}
{"url": "https://www.actualno.com/politics/borisov-na-poligona-novo-selo-promenjame-misleneto-uchim-se-da-vouvame-zaedno-news_689073.html", "text": "  С учения като \"Платинум лайън\" ние променяме мисленето, учим се да воюваме заедно, да се отбраняваме и да гарантираме сигурността не само на Балканите, на нашите граждани, а и на Черноморския регион. Това заяви министър-председателят Бойко Борисов, който присъства на закриването на многонационалното учение \"Платинум лайън\" (\"PLATINUM LION 2018\"), което се провежда на учебния полигон \"Ново село\", предаде БГНЕС.     Премиерът поздрави за изключително добрите резултати участниците в многонационалната съвместна подготовка. За първи път процесът по планиране и провеждане на подготовката е изцяло отговорност на Сухопътните войски на Република България. \"Поздравявам българското командване, за първи път планират, ръководят и са се справили прекрасно с това мащабно занятие“, отбеляза премиерът Борисов по време на заключителната церемония, която се проведе на Учебен полигон „Ново село“.   „Едно прекрасно съоръжение за подготовка, тренировка и възпиране е съвместната ни база, която заедно с американските колеги имате възможност да използвате тези дни“, добави министър-председателят. „С тези учения ние променяме мисленето, учим се да воюваме заедно, да се отбраняваме и да гарантираме сигурността не само на Балканите, на нашите граждани, а и на Черноморския регион“, каза в заключение премиерът Борисов.   ", "date": "2018.08.09", "title": "Борисов на полигона \"Ново село\": Променяме мисленето, учим се да воюваме заедно"}
{"url": "https://www.actualno.com/sofia/remontite-v-sofija-prodyljavat-nared-sa-bul-madrid-vyzkresenie-marija-luiza-news_689075.html", "text": "  Очакват се да започнат ремонти по булевардите „Възкресение ,“Мадрид“ и „Мария Луиза“ след приключване на дейността при бул. „Константин Величков. Това каза зам.-кметът на София по направление \"Транспорт и транспортни комуникации\" Евгени Крусев, който провери изграждането на обособено трасе на градския транспорт по бул. „Константин Величков “и бул.“ Тодор Александров“, предаде „Фокус“.     По думите му това са широки булеварди, които съвместяват трамвайни и автобусни движения. Той посочи, че идеята е хората да могат по-безопасно да слизат от градските превозни средства, да има перони и да пресичат на светофарно-регулирани кръстовища.\"От тази неделя започва реконструкция на пътните платна на бул. „България“ в отсечката между бул. „Иван Ев. Гешов“ и бул. „Гоце Делчев“, като ще се работи първо в платното в посока кв. „Бояна“, каза още той.   Платното в посока кв. „Бояна“ ще бъде изцяло затворено, движението ще се осъществява двупосочно в платното в посока центъра, като се очаква да има изключително натоварен трафик. Крусев призова хората при възможност да ползват градския транспорт или да преминават по заобиколни пътища с личните си автомобили. „От понеделник трамвайна линия 7 ще бъде пусната в движение, която също може да се ползва“ коментира още зам.-кметът. По думите му локалното платно на „Цариградско шосе“ до Полиграфически комбинат „Димитър Благоев“ ще бъде ремонтирано, като то е част от програмата на районните кметове, които трябва да подават сигнали при нарушения вътрешно-районната мрежа.", "date": "2018.08.09", "title": "Ремонтите в София продължават, наред са бул. \"Мадрид\", \"Възкресение\", \"Мария Луиза\""}
{"url": "https://www.actualno.com/europe/vuchich-podkrepjam-razdjalata-s-albancite-news_689085.html", "text": "  \"Подкрепям, и това е моята политика, раздялата с албанците. Да имаме територия, към която не е известно кой как се отнася и към какво принадлежи, винаги е източник на потенциален конфликт\", каза сръбският президент Александър Вучич пред репортери в град Шид.     Той добави, че не може да говори за това какво преговаря с косовските албанци, тъй като ще разкрие картите на Сърбия в преговорите.   Вучич също така обясни, че споразумението между Белград и Прищина ще бъде всеобхватен пакет, а не опростен, както някой си представя.", "date": "2018.08.09", "title": "Вучич: Подкрепям раздялата с албанците"}
{"url": "https://www.actualno.com/analysis/the-hill-ne-obvinjavajte-kapitalizma-za-visokite-ceni-v-zdraveopazvaneto-news_689021.html", "text": "        От двете страни на алеята законодателите често предлагат намаляване на разходите за здравеопазване, което заема все по-нарастваща част от американската икономика всяка година. На път да стигне до 1 от 5 долара през 2026 година, здравният сектор е комплексна политическа мина.   Идеята за национален план „Здравеопазване за всички“ събира популярност и известност. Вече почти 59 процента от американците го подкрепят, според анкета на фондацията на семейство Кайзер. Измамата на тази идея, често представяна от Бърни Сандърс и други политици от ляво, е, че капитализмът се е провалил в американската здравна система и че е нужно правителствено решение, за да се осигури справедливост и да се задържат ниски цените.\r\nЛогиката е пълна с недостатъци, както е и разбирането на думата капитализъм: Капитализмът не е виновен за неволите на настоящата ни здравна главоблъсканица. Капитализмът е просто икономическа рамка, в която частни актьори държат средствата за производство. Проблемът с нашата здравна система е, че ѝ липсват ключовите характеристики на здравословен, конкурентен и свободен пазар.  На първо място, замислете се колко е голямо обединението сред здравните доставчици. Отминали са дните на старомодната, дребна лекарска практика.\r\nПовечето лекари вече са наети в големи болнични системи. Всъщност, бройката на лекарски услуги, принадлежащи на болници и здравни системи, се е увеличил с 86 процента само за период от три години (2012-2015).   Да лекуваш на частно, е просто твърде усложнено за много от днешните лекари, които са претоварени от административните спънки свързани с фактуриране, електронни медицински записи, законосъобразности и застраховки за отговорност.    И големите здравни системи вече поглъщат малките болници като „Пак Ман“: От 2013 до 2017 година, около 1 от 5 от всички национални болници са били погълнати или слети с друга болница. Това означава повече власт концентрирана в ръцете на по-малко играчи на пазара – което не е добре за потребителите. Данните разкриват това: Според изследване от „Carnegie Mellon“, цените са с 12 процента по-високи в монополните болници, отколкото в болниците с четири или повече местни конкуренти.\r\nВсички знаем, че конкуренцията е ключът към ниските цени, но има твърде малко съревнование сред здравните доставчици в САЩ понастоящем. Това не е факт само заради тенденцията към консолидация (задвижвана от винаги увеличаващата се бюрокрация), но и защото повечето американци, когато получат избор за доставчици на здравеопазване, просто ще изберат тези, които покриват техния осигурителен план. И относително малко американци наистина избират своя осигурителен план – повечето приемат плана (или много ограниченият брой планове), предложен им от работодателя.\r\nТова не е капитализъм. Това всичко е резултатът от лоша управленска политика, която е ограничила индивидуалния избор и конкуренцията за сметка на стандартизацията, пазарната дисторция и регулацията. Всички тези правителствени действия подкрепят по-големите играчи (които имат ресурсите да управляват бурята) пред малкия човек – дребният практикуващ лекар, болницата на малката общност и пациента.   Второ, за да може капиталистическият пазар да бъде наистина конкурентен и здрав, потребителите трябва да имат правилната информация. Тази информация често е ограничена в здравеопазването особено когато става на въпрос за ценообразуване. Пациентите често искат да знаят „Колко ще ми струва това?“ Но отговорите в здравеопазването са непрозрачни.\r\nНапример, Reuters наскоро изследва как пациентите, използващи държавно осигуряване, са можели да спестят пари за предписаните им лекарства, ако са платили от собствения си джоб, вместо да използват осигуровките си. 25 щата са въвели закони, забраняващи „клаузите за прикриване“, които забраняват на фармацевтите да казват на пациентите си, когато случаят е такъв. Тази липса на прозрачност е несправедлива вреда и предателство на един от ключовите елементи, които позволяват на пазара да работи: достъпната информация за потребителите.   Без конкуренцията, избора и ценовата прозрачност, настоящият ни здравен сектор трудно ще бъде пример за капитализъм и свободен пазар. Вместо да се движим още повече в грешната посока и да вкарваме здравеопазването в една главоломна правителствена програма каквато е „Здравеопазване за всички“, трябва да дадем нов живот на конкуренцията, като премахнем бюрократичните спънки, възстановим значимия индивидуален избор и овластим пациента с най-добрата информация за неговата грижа и цената за това.", "date": "2018.08.09", "title": "The Hill: Не обвинявайте капитализма за високите цени в здравеопазването"}
{"url": "https://www.actualno.com/asia/desetki-zaginaha-sled-ataka-sreshtu-avtobus-s-deca-v-jemen-news_689089.html", "text": "  В резултат на нападение срещу автобус, превозващ деца в контролирания от бунтовници Северен Йемен, има десетки убити или ранени, съобщи Международният комитет на Червения кръст.     \"След нападението тази сутрин срещу автобус, превозващ деца в Пазара Дахян, северна Саада, в болница са били приети десетки убити или ранени\", съобщи МКЧК в Twitter, без да дава повече детайли.   \"Според международните хуманитарни закони цивилните граждани трябва да са защитени по време на конфликт\", допълват от организацията, предаде БГНЕС.\r\nТелевизия Ал Масира на бунтовниците хусити съобщи, че убитите са 39, а ранените 51. Медията обвини водената от Саудитска арабия коалиция, сражаваща се на страната на правителствените войски срещу шиитските бунтовници, че е ударила автобуса при въздушна атака.  Засега е невъзможно установяване на това кой наистина е виновен за смъртта на толкова много хора.   Засега няма коментари по случая от страна на коалицията.", "date": "2018.08.09", "title": "Десетки загинаха след атака срещу автобус с деца в Йемен"}
{"url": "https://www.actualno.com/asenovgrad/v-asenovgrad-grajdani-zapochvat-nova-bitka-za-spasjavane-na-kulturna-cennost-news_689042.html", "text": "        Казусът с произведението на изкуството, сътворено от местният художник , започна още, когато стана ясно, че творбата е оценена на 5 000 лева и предстои обявяването й на търг.   Първоначално, ликвидаторът на Обредния дом в Асеновград не пожела да съобщи името на автора. Дни след това, скандално, картината бе обявена за продажба в известен сайт за обяви, от частно лице. Сумата, поискана за произведението от продавача, представил се като Иван, бе 60 000 лева. Приложена дори бе и снимка. Веднага, след реакция на граждани, обявата бе заличена. До днес не става ясно по какъв начин нареклият себе си Иван е получил достъп до иначе заключената картина, за да успее да я снима.\r\nПред ликвидаторът заяви, че е подал сигнал в РУ на МВР в Асеновград, защото е престъпление някой да продава чужда собственост. Той увери, че творбата е заключена в сградата на Обредния дом, която се охранява чрез СОТ. На този етап, няма данни за реакция, от страна на компетентните органи.     Екипът ни потърси мнението и на Общинската администрация в Асеновград по казуса. От там ни отговориха, че тази картина не е собственост на Общината, а на търговското дружество. За справка, самото звено е със 100% общинска собственост и решението за неговата ликвидация се взима от съветниците на града.\r\nИнтересен факт е, че никой не успя да ни каже дори името на картината – нито дъщерята на твореца Коста Форев, нито ликвидаторът Венцислав Василев. Оказва се, че никой не знае кога е създадена, по какъв повод, от какви материали е рисувана, какво е посланието й, как е придобита от Обредния дом.    Поради тази причина остава загадка и по какви критерии е изготвена оценката й. Борбата срещу неяснотите с разпореждането на картината, изрисувана от ръцете на известния асеновградски художник Коста Форев, обедини група асеновградчани, борещи се за запазване културното наследство на Асеновград.   Те са твърдо решени да потърсят сметка от местната управа, за случващото се с творбата. За целта е изготвено запитване, съдържащо 11 въпроса, което ще бъде входирано пред Общината и Общинския съвет в града. Междувременно, инициаторите възнамеряват да проведат и срещи с представители на администрацията и на местния парламент.", "date": "2018.08.09", "title": "В Асеновград граждани започват нова битка за спасяване на културна ценност"}
{"url": "https://www.actualno.com/america/v-arjentina-ne-razreshiha-abortite-news_689040.html", "text": "  Аржентинските сенатори гласуваха против легализирането на абортите, след като законопроектът беше одобрен от долната камара на парламента през юни.     Според официално решение 38 сенатори са гласували против легализирането на отстраняването на зародиша през първите 14 седмици от бременността, 31 са за това, докато двама са се въздържали. Гласуването беше приветствано с фойерверки и викове на радост сред активистите срещу абортите, събрани извън Конгреса, предаде БГНЕС.   В другия край на площада се виждаха сълзи по лицата на застъпниците на абортите, много от които носеха зелените шалове, които символизираха каузата им. Няколко демонстранти предизвикаха безредици. Намеси се полицията.", "date": "2018.08.09", "title": "В Аржентина не разрешиха абортите"}
{"url": "https://www.actualno.com/society/okovali-desislava-ivancheva-zaradi-lipsata-na-dobra-bolnica-za-arestantite-news_689070.html", "text": "   Този извод направи зам.-министърът на правосъдието пред БНР.     Той уточни, че има само две болници в България, които са предназначени за затворници или арестанти - едната е в София, а другата в Ловеч.   \"Аз не съм доволен от тези болнични заведения. Те не разполагат с кой знае колко техника и персонал. Когато се касае за по-специфично заболяване, сме принудени от закона да водим арестантите до граждански болници, защото лекарят им може да разпореди да се направи скенер. Ако разполагахме с нормални болници, нямаше да ги водим в обществени такива\", каза още Проданов.\r\nВ началото на месеца Десислава Иванчева, която бе арестувана показно в центъра на София в средата на април, беше приета в болница с оковани ръце и крака. Тя постъпи там заради онкологично заболяване. Конвоирането ѝ предизвика сериозен обществен дебат дали това е законно.      \"Не бива да се създава впечатление в обществото, че има стремеж да се причинят страдания на задържаните повече от необходимото\", заяви Проданов и допълни, че \"понякога се злоупотребява с тази неприятна перспектива България да бъде осъдена в Страсбург\". Повод за думите му е изявеното намерение на адвокатите на Десислава Иванчева да съдят държавата за конвоирането ѝ.\r\nЗам.-министърът на правосъдието коментира и скандала около задържането на , който се оказа служител в охранителната фирма \"Аркус секюрити\", управлявана от Иван Владимиров. Неговият син - , пък е зам.-шеф на затвора в Бургас.    \"Като дойде лятото и отпускарското време и се появява проблем с този наш служител. Този наш служител е осъждал затворници за клевети. Проверявали сме го и не виждам причини да го критикуваме за работата му. Не е наша работа къде работи баща му\", добави Проданов.   ", "date": "2018.08.09", "title": "Оковали Десислава Иванчева заради липсата на добра болница за арестантите"}
{"url": "https://www.actualno.com/society/shest-centyra-za-obuchenie-pri-bedstvija-shte-ima-do-2020-g-news_689024.html", "text": "  До 2 години ще бъдат изградени 6 центъра за обучение и реакции при пожари, земетресения и наводнения. Те ще бъдат в София, Пазарджик, Габрово, Враца, Шумен и Бургас.     Това заяви гл. инспектор Стефан Стефанов от ГД „Пожарна безопасност и защита на населението“. Проектът е по Оперативна програма „Околна среда“ и неговата документална подготовка върви от близо от година. Във всеки един от центровете ще бъдат обособени по 4 кабинета с капацитет от 25 места. Към комплекса ще има съоръжения за преодоляване на препятствия, имитиращи реална ситуация. Очаква до 2020 година да бъдат обучени няколкостотин хиляди българи от цялата страна, информира БГНЕС.   Стефанов отчита, че въпреки непрекъснатите информационни кампании все още не може да се каже, че възрастните знаят как да реагират адекватно при възникване на критични ситуации. „За сравнение ще кажа, че миналата година работихме по създаването на 3D игра за горски пожари, наводнения и земетресения сред природата и града. Направихме мащабно проучване. Близо 40 000 деца решаваха тестове и се оказа, че са много добре подготвени. Надявам се възрастните да вземат пример от тях и да успеем да мотивираме възрастните да се интересуват“, твърди инспекторът.\r\nВ началото на всяка година пожарната съвместно с министерствата на околната среда и на земеделието набелязват и актуализират мерките за намаляване на риска от пожари и земетресения и наводнения, разказа Стефанов. Структурите в страната работят непрекъснато с училища, детски градини, медиите с информационни кампании за реакция при бедствие. Освен това пожарникарите провеждат обучителни занятия. Последното е проведено преди месец в района на Стара Кресна, където се отработени технологии за бързо гасене на горски пожари при труднодостъпни условия.  Запитан дали с оглед на ситуацията с горския апокалипсис в Гърция, България е подготвена в случай на подобен ад, Стефанов уверено заяви, че страната ни следи през цялото време развоя на гасителните операции в южната ни съседка и беше в готовност с хора и техника да се включи край Атина. По отношение на това дали в България би се разразил подобен пожар, комисарят обясни, че структурата на рисковете за възникване на горски пожари у нас е много по-различна от средиземноморската, каквато е в Гърция.   \"Слава Богу ситуацията у нас към момента е спокойна, но може би само за кратко, тъй като настъпващата температурна промяна, няма как да не се отрази и на риска от горски пожари с извършването на предстоящите земеделски дейности. Не са малко случаите на пожари след неправомерни действия на туристи\", подчерта Стефанов.\r\n\"От години се работи за изграждане на противопожарни пътища, осигуряване на водоеми, лесокултурни бариери, наблюдателни кули\", обясни комисарят за направеното от страна на отговорните институции. Стефанов отбеляза, че важно звено са и доброволните формирования, които се организират при възникване на пожар от местните власти.    Нашите екипи бяха в готовност да заминат за Гърция, но в крайна сметка това не се наложи. Само да отбележа, че страната ни първа реагира на призива за помощ на Гърция и беше готова да изпрати българския модул за гасене на горски пожари, в който влизат 100 души заедно със специализирана техника. Българският екип е подготвен и е в състояние да реагира до 10-12 часа, разказа още Стефан Стефанов.   Той отбеляза, че всички мерки, които следват, са съобразени с разработената и приета наскоро от Министерски съвет Стратегия за намаляване на риска от бедствия, за която БГНЕС писа. Според Стефанов, най-рискови зони са около Бургас, Монтана, Враца, Добрич, където са необходими инвестиции в инфраструктура за намаляване на риска от наводнения.\r\nСпоред разработената стратегия, наред с визираните от Стефанов, в България са отчетени 116 района със значителен потенциален риск от наводнения. За да не се достига до фатални инциденти, са изготвени карти на заплахата и риска, в които са заложени три сценария според степента на повторяемост: наводнения с голяма вероятност (повторяемост на събитието веднъж на 20 години); със средна вероятност - веднъж на 100 години и с малка вероятност – веднъж на 1000 години, коментираха от екоминистерството с оглед на приоритетите в разработената от правителството Национална стратегия за намаляване на риска от бедствия за периода 2018-2030 година.", "date": "2018.08.09", "title": "Шест центъра за обучение при бедствия ще има до 2020 г."}
{"url": "https://www.actualno.com/society/easa-bylgarija-organizira-planinski-festival-v-mestnost-boerica-vitosha-planina-news_689052.html", "text": "  През втория уикенд на август местност Боерица, Витоша, ще се превърне в място на съвместно творене и споделяне на емоциите, с които планината ни зарежда. Събитието, естествено продължение на Малък хижарски фест от лятото на 2017г.,  ще покаже потенциала на местността, ще изследва връзката на човека с природата, както и възможностите, които тя крие.     Йога на открито с инструктор, слаклайн и зиплайн, пикник и вечерно барбекю, кино под звездите, малки работилници, лекционен панел в три направления – за водата, гората и горските ресурси, са само част от активностите, които предстоят. Фестивалът се провежда на доброволни начала и е в подкрепа на възстановителните дейности по хижа Боерица.\r\nСъбитието е ключова част от проекта INCM Витоша 2018.   от 10 август 16:00 до 12 август 16:00ч\r\nместност Боерица, Витоша планина     автобуси №63 до „Златните мостове” и пеша (45мин.) по обозначена маркировка за местност Боерица;\r\nградски транспорт до кв.Княжево - пеша до „Златните мостове“ - пеша (45 мин.) до местност Боерица;\r\nДрагалевски лифт до станция „Голи връх” и пеша (120 мин.) през х. Бор до местност Боерица;\r\nс колело: от кв.Бояна в посока „Златните мостове“,  по автомобилен път (20км).    Нощувки :\r\nПредвидена е зона за палатков лагер на поляната пред хижа Боерица.\r\nДруга възможност за нощувки са съседните хижи (с цени от 10 - 15 лв./легло ) и хотел в близост.\r\nДопълнителна информация за фестивала ще бъде публикувана в дните преди събитието на страницата на ЕАСА България във фейсбук.\r\n*ЕАСА е най-мащабната самоорганизирана международна мрежа за студенти и млади професионалисти в областта на архитектурата и близки до нея дисциплини, която от 1981г. насам, с подкрепата на професионални архитекти и други артисти разследва и проучва днешната архитектура, град и технологии.\r\nINCM Витоша 2018 – 29-та Международна Среща на Националните Координатори на ЕАСА ще се проведе на Витоша между 10-21 октомври под темата Приемственост. Събитието е кулминация на амбициозна целогодишна програма от образователни, културни и доброволчески дейности, която среща студенти, млади архитекти, специалисти и доброволци.\r\nЧрез публични лекции, дебати, изложби, акции и работилници, проектът INCM Витоша 2018 цели да покаже потенциала на планината Витоша и възможностите на студентската архитектурна общност у нас в посока социален активизъм и устойчиво развитие на заобикалящата ни средата.\r\nСтолична община е основен партньор на INCM Витоша 2018.\r\nСъбитията от календара на програмата за INCM Витоша 2018 се организират съвместно с множество други институции и организации, с които ЕАСА България си партнира: Район Витоша, всички университети по архитектура в България, КАБ, САБ, МАА, КИИП-София град, Национален Фонд Култура, Френски културен Институт София, ДПП Витоша, ЮЗДП, ИАГ, WWF, Софийска Вода, Софарма, ТД Боерица, Стената, WhatAssociation, Дарик радио, Капитал, 360, Градът, БНТ2, представители на бизнeса: JAF, Mr. Bricolage, Saint Gobain, Weber, Isover, Baumit, Etem, Velux, и индивидуални представители от архитектурната практика.", "date": "2018.08.09", "title": "ЕАСА БЪЛГАРИЯ организира планински фестивал в местност Боерица, Витоша планина"}
{"url": "https://www.actualno.com/crime/razsledvat-ubijstvoto-na-63-godishen-myj-ot-ljaskovec-news_689053.html", "text": "  Полицията разследва убийството на 63-годишен мъж от Лясковец. Това съобщиха от ОДМВР-Велико Търново.     Сигнал за случая е получен вчера в 16:15 часа. На адреса незабавно са били изпратени екипи на Спешна помощ и полицията. След пристигането на екипите на мястото е установен 63-годишен мъж от Лясковец е в тежко състояние, с множество травми по тялото. Той незабавно е бил откаран в Спешна помощ Горна Оряховица, където малко по-късно е починал.   Като съпричастен към извършеното деяние е задържан 76-годишен мъж от същия град. Образувано е досъдебно производство.\r\nПроцесуално-следствените действия по случая продължават под ръководството на Окръжна прокуратура.  ", "date": "2018.08.09", "title": "Разследват убийството на 63-годишен мъж от Лясковец"}
{"url": "https://www.actualno.com/asia/nov-trus-udari-indonezijskija-ostrov-lombok-news_689038.html", "text": "        Трусът от днес е бил с плитко огнище – на 12 километра дълбочина, а епицентърът – в североизточната част на острова. Няма опасност от цунами. Съобщава се обаче за рухнали сгради и много хора, избягали панически от къщите.   Това е третият силен трус в Ломбок за малко повече от седмица. Предишният – на 5 август, взе над 130 жертви, десетки хиляди останаха без покрив.", "date": "2018.08.09", "title": "Нов трус удари индонезийския остров Ломбок"}
{"url": "https://www.actualno.com/bgfootball/vijte-kyde-da-gledame-macha-cska-kopenhagen-v-liga-evropa-news_689057.html", "text": "   остана един от двата български отбора в Лига Европа и единственият, който не е претърпял отпадане, след като Лудогорец се сбогува с Шампионска лига след мачовете с МОЛ Види.     \"Червените\" обаче се изправят пред много сериозен тест в опит да достигнат до плейофната фаза в турнира.   Воденият от Нестор Ел Маестро тим ще играе два мача срещу датския хегемон Копенхаген, който е считан за фаворит за продължаване напред в надпреварата. Не така стоят нещата в първата среща, която ще се проведе на стадион \"Васил Левски\".   ", "date": "2018.08.09", "title": "Вижте къде да гледаме мача ЦСКА - Копенхаген в Лига Европа"}
{"url": "https://www.actualno.com/recipes/naj-vkusnite-borovinkovi-palachinki-news_689046.html", "text": "  Обичаме палачинки, а комбинацията с боровинки е много вкусна. Сигурни сме, че от тези тук ще си оближете пръстите... Ето и рецептата!      240 мл заквасена сметана\r\n150 гр свежи боровинки  85 гр + 2 с.л. брашно\r\n3 големи яйца, разделени\r\n4 с.л. брашно за тигана    3 с.л. мляко\r\n3 с.л. кафява захар\r\n½ ч.л. сол\r\n1 ½ ч.л. ванилия\r\n2 ч.л. бакпулвер   кленов сироп за сервиране\r\nКак да ги приготвите, !", "date": "2018.08.09", "title": "Най-вкусните боровинкови палачинки"}
{"url": "https://www.actualno.com/crime/otkriha-kanabis-v-dvora-na-baba-v-borino-news_689082.html", "text": "  Засаден коноп е открила полицията вчера в двора на 83-годишна жена в Борино. Проверка на улица „Кавказ“ направили органите на реда по сигнал и открили 42 растения, които при направения наркополеви тест реагирали на канабис.     Растенията били с височина 50 см до над 1 метър.   Преди 11 години в същия двор при операция на \"Борба с организираната престъпност бяха намерени и иззети 100 стръка канабис, но делото по неизвестни причини бе спряно, припомнят запознати.\r\nСобственици на имота са двама пенсионери. Мъжът е с психични проблеми и се лекува в болница, а жена му била в София.  Дворното място се ползва и от други хора, но те били категорични, че растенията от канабис не са частта, която те обработват.   По тази причина делото е заведено срещу неизвестен извършител. Следствените органипроверяват дали някой ги е засадил нарочно, защото е възможно да са се засадили от паднали семена. .\r\nРастенията са иззети по реда на НПК. По случая е образувано досъдебно производство и работата по него продължава, съобщават от полицията.    ", "date": "2018.08.09", "title": "Откриха канабис в двора на баба в Борино"}
{"url": "https://www.actualno.com/society/angelkova-otchita-5-ryst-na-turistite-vypreki-vremeto-news_689048.html", "text": "  Независимо от времето, данните сочат, че все още страната ни се движи в рамките на 5% очакван ръст. Само за първите 6 месеца има над 3,6 милиона туристи”. Това заяви пред Нова телевизия министърът на туризма Николина Ангелкова.     „Надявам се и в рамките на месеците юни-септември да имаме този 5% ръст, който залагаме към момента”, каза Ангелкова.   По думите ѝ качеството на туристическия продукт всяка година се повишава. „Това се вижда от броя на чуждите туристи, които посещават нашата страна”, допълни министърът.\r\nЩо се отнася до работещите в бранша, Ангелкова заяви: „Не можем да се бъркаме в определянето на заплатите, които бизнесът предлага”.  ", "date": "2018.08.09", "title": "Ангелкова отчита 5% ръст на туристите въпреки времето"}
{"url": "https://www.actualno.com/america/turcija-i-sasht-pregovarjat-za-amerikanskija-pastor-andru-bransyn-news_689023.html", "text": "  Турска делегация се срещна във Вашингтон със заместник-държавния секретар на САЩ Джон Съливън. На срещата турската страна отказа да даде обещания, че ще освободи американският пастор Андрю Брансън, който беше арестуван по обвинение за връзки с терористи, предаде ТАСС, цитирана от БГНЕС.     Според източници турските представители са изразили безпокойството си относно ситуацията с банката \"Халбанк\" и подозрението за нарушаването на американските санкции срещу Иран. Министерството на финансите на САЩ заплашва тази финансова институция със сериозна глоба.   Представителите на САЩ бяха твърдо решени, че няма да коментират въпросното разследване над банката, но намекнаха, че Анкара няма да се отърве от санкции поне докато не освободи Брансън. От своя страна турската делегация отказа да поеме каквито и да са задължения, че пасторът ще бъде освободен.", "date": "2018.08.09", "title": "Турция и САЩ преговарят за американския пастор Андрю Брансън"}
{"url": "https://www.actualno.com/books/veneta-rajkova-predstavja-petija-si-roman-skandal-news_689044.html", "text": "  С четири романа, превърнали се в бестселъри и преиздавани многократно само за две години, Венета Райкова без съмнение може да бъде определена като една от най-успешните български писателки. Освен че заеха първите места по продажби в класациите на реномираните книжарници, \"Триумфът на кучките\", \"Вещицата\", \"Инсомния\" и \"Вендета\" станаха и тема №1 сред читателите. Сега издателство \"Ентусиаст\" представя петия сензационен роман на хитовата водеща – \"Скандал\".      Със самочувствие, класа и доза арогантност главната героиня е способна да се справи с всяко препятствие, което се изпречи на пътя ѝ, каквото и да ѝ коства това. Всичко случило се в живота ѝ, всички грешки, страдания и разочарования, са я превърнали във вълк единак, оцеляващ във всяка трудна ситуация. Или по-скоро във вълчица, бранеща семейството и бизнес интересите си.\r\nМакар в очите на хората Виктория да изглежда като въплъщението на идеалната жена, дълбоко в душата ѝ е скрита тайната за онова, което ѝ липсва най-много. И не след дълго, когато силата на желанието се сблъсква с веригите на идеалния брак, тя ще трябва веднъж завинаги да избере посоката, по която да поеме.     Нейният съпруг Павел е успешен филмов продуцент, който е на път да реализира проекта на живота си. Той обаче трябва да открие начин да оцелее в света на киното – свят, който се влияе от непрекъснато променящите се настроения на звездите и от капризите на публиката. А паралелно с това да продължава да бъде съпругът, който силната Виктория истински заслужава и от когото се нуждае. Ще успее ли да го направи?\r\nВиктор, младият и привлекателен син на звездната двойка, има сериозни амбиции. Но дали ще научи уроците си, или ще се провали?   Съни е най-добрият папарак в България. Пътят към сбъдването на най-голямата му мечта е осеян с непреодолими препятствия. Ще успее ли телевизионната водеща Ванеса, с която правят страстен секс, да му помогне?    Донко и Кара са млади, красиви и талантливи актьори. Каква обаче е тайната на успешния брак, успешен ли е той наистина и през какво преминава една майка, за да съхрани себе си? Книгата ще накара читателите да се замислят за най-съкровените си копнежи и за това на какво са готови, за да ги постигнат.", "date": "2018.08.09", "title": "Венета Райкова представя петия си роман: „Скандал“"}
{"url": "https://www.actualno.com/america/kolumbija-prizna-palestina-za-nezavisima-strana-news_689017.html", "text": "  Калумбия призна Палестина за независима държава. Това се е случило само дни преди новият колумбийски президент Иван Дюк да встъпи в длъжност. В сряда беше публикувано писмо от Външното министерство на страната, предаде AFP, цитирана от БГНЕС.     \"Искаме да ви информираме, че от името на правителството на Колумбия президенът Хуан Мануел Сантос реши да признае Палестина за свободна, независима и самостоятелна държава\", се казва в писмото с дата 3-ти август.   Вчера (8 август) новият президент на Колубвия встъпи в длъжност.", "date": "2018.08.09", "title": "Колумбия призна Палестина за независима страна"}
{"url": "https://www.actualno.com/showbusiness/zashto-megyn-markyl-trjabva-da-vyrne-chast-ot-podarycite-za-rojdenija-si-den-news_689097.html", "text": "  Херцогинята на Съсекс, която преди дни отпразнува 37-я си рожден ден, според кралския протокол ще трябва да върне част от получените подаръци. Става въпрос за всички подаръци, които струват повече от 150 паунда.     Като член на кралското семейство Меган няма право да приема всички подаръци, които ѝ са дадени, твърди списание Elle. В списъка на неразрешените подаръци, които херцогинята няма право да приеме и трябва да ги върне, са всички подаръци от модни и маркови къщи, подаръци от функционери, които получава като сувенири при пътувания, подаръци от парламента или правителството на Великобритания, както и от благотворителни дружества и организации във Великобритания, пише БГНЕС.   Меган Маркъл има право да запази подаръци от почитатели, които струват по-малко от 150 паунда, книги от непротиворечиви автори, цветя и сладкиши.", "date": "2018.08.09", "title": "Защо Мегън Маркъл трябва да върне част от подаръците за рождения си ден?"}
{"url": "https://www.actualno.com/europe/70-ot-mladite-v-albanija-iskat-da-napusnat-stranata-news_689031.html", "text": "  И при най-малката възможност 70% от младите албанци са готови да напуснат страната и да заминат в някоя от държавите от Евросъюза.     Това показва доклад , публикуван от Националната мрежа за младите в Албания (ANYN) и CRCA Албания, в навечерието на Световния ден на младежта 12 август.   Алтин Хазизай, председател на CRCA каза, че тази тенденция е с постоянен растеж и че докладът е доказателство, че младите хора на цялата територия на страната са изправени пред недостиг на социални и икономически политики.\r\n\"Повече от тревожен е фактът, че над 70 процента от младите хора искат да емигрират в страните от Европейския съюз. Албанските граждани не виждат перспектива в своята страна и виждат своя живот и техния напредък в друга страна\", каза Хазизай.  Една от основните причини, поради които младите хора искат да напуснат и да видят бъдещето си извън страната, е безработицата. Последното проучване на Световната организация на труда поставя Албания на първо място по ниво на младежка безработица. Хазизай припомня, че по данни на Световната организация на труда 32% от младите хора в Албания са безработни, предаде БГНЕС.   По повод Световния ден на младежта, CRCA и Националната мрежа за младите в Албания, наред с други неща, искат от албанското правителство да изпълни обещанието за отделяне на специален фонд от бюджета за изпълнение на плана за действие по отношение на младежта.", "date": "2018.08.09", "title": "70% от младите в Албания искат да напуснат страната"}
{"url": "https://www.actualno.com/cars/po-ryba-mejdu-opasnoto-udovolstvie-i-praktichnata-sigurnost-video-news_688601.html", "text": "  Когато ти дадат автомобил, на който пише \"Do your thing\" (\"Прави твоето нещо\"), какво друго можеш да направиш, освен твоето нещо? А нашето нещо беше дръзко, ефектно и емоционално - да закараме новият SEAT Arona на ръба на скалата до средновековната църква \"Свети Йоан Летни“, която гордо се извисява на един скален рид, насред яз. \"Пчелина\". Принципно това е силно градска машина, само с предно предаване и размери, които ти дават достатъчно пространство и в същото време маневреност в малки улички и шанс да паркираш на тесни места. Машина, която съчетава ефектен външен вид, дръзко поведение на пътя и със сигурност не те оставя равнодушен.      Но на нас това просто не ни стига и след няколко кръгчета из столицата решихме - няма да сме ние, ако не подложим \"Арона\"-та на нещо малко по-така.\r\nЗатова натиснахме педала на доста пъргавия еднолитров мотор, снабден с предостатъчните 115 конски сили и се отправихме на пътешествие. Успяхме без проблем да се съберем четири души с багаж като за осем.  Пристигнахме до язовира късно вечер и тъй като бяхме изпуснали залеза, решихме да гоним изгрева. От мястото ни за нощуване до скалата ни деляха около 40 мин. път, половината от които по трошляк и черни пътища. И няма да крием, имахме известни притеснения дали изобщо ще успеем да стигнем до горе, тъй като макар и с доста висок клиренс, колата е само с предно предаване. Потеглихме в 5:00 сутринта. По тъмно. Фаровете на Arona са страхотни и нощното шофиране бе истинско удоволствие. Пътят се вие около чашката на язовира и редува спускания с качвания и остри завои с прави участъци, което предполага динамично каране и много удоволствие. Имахме си местен гид, който реши да ни прекара по съкратения маршрут, а той минава през поляни, горички и изобщо места, които вероятно не са планирани от инженерите, проектирали този SEAT. Но пък изглежда са свършили отлична работа, защото нито за момент не се почувствахме несигурни и не се колебахме дали ще минем или не. Късата база, високият клиренс и чудесната осветеност от фаровете направиха шофирането детска игра. Уви, снимането по неравния път се оказа далеч по-трудно. Но след около 20 минути катерене успяхме да стигнем последния рид, който отвежда посетители до черквата. Слънцето още не се бе показало, но източните ридове бяха обагрени в меки, червени отенъци. Предвкусвахме истинска наслада за окото. Още 5 минути и се показахме зад черквата. От дясната ни страна имаше бездна, която свършва долу в язовира - отвесна скала. Отляво изключително стръмен и неравен хълм. И една тънка пътека, отъпкана от човешки стъпки, а не от автомобилни гуми. Ако искаш обаче да постигнеш ефект, трябва да си смел. Разбира се, трябва да знаеш и къде е границата на ръба, буквално. Бавно, внимателно спряхме на края на скалата, а гледката... гледката е твърде добра за познатите ни думи. Излязохме внимателно от колата в синхрон с първите слънчеви лъчи. От едната ни страна язовирът отразяваше огненото слънце и правеше слънчева пътека. От другата светът спеше. А нашият SEAT беше по средата - между супер ефектното и сигурното. Между деня и нощта. В средата между крайностите. Точно такъв, какъвто е планиран - практичен, достатъчно красив, достатъчно голям, достатъчно здрав и готов да ви придружи там, където решите и да прави с вас това, което решите. Сигурен, ненатрапчив и винаги достъпен. Това не е луксозна история, не и в смисъла на скъпата кожа, меко табло, огромна мощ. Но това е история, в която ние имахме лукса без да робуваме на материалното, да напълним душата си с неповторими спомени. Същата тази история, може да видите и в краткото видео, разказана през нашия обектив: А ако това не ви е достатъчно, разгледайте .", "date": "2018.08.09", "title": "По ръба между опасното удоволствие и практичната сигурност (ВИДЕО)"}
{"url": "https://www.actualno.com/lovech/32-ri-mejdunaroden-shahmaten-turnir-v-teteven-news_689033.html", "text": "  Град Тетевен отново ще бъде домакин на любителите на шаха. От 11 до 19 август 2018 г., в спортната зала до стадион „Георги Бенковски” в гр. Тетевен, ще се проведе 32-ят Международен шахматен турнир. Той ще бъде в памет на Алекси Милев - почетен гражданин на град Тетевен и учредител на шахматния турнир през септември 1979 г., съобщиха от Общината.     Организатори на събитието са: Община Тетевен и ,,ZORA STYLE”София.\r\nТурнирът се провежда по швейцарска система в 9 кръга. Право на участие ще имат всички заплатили турнирната такса, като от такса се освобождават деца до 8 г. и сеньори над 80 години.\r\nПРОГРАМА:   13:30ч. – Откриване и техническа конференция\r\n11 Август Събота    14:30ч. - 1-ви кръг 10:00ч. - 2-ри кръг\r\n16:00ч. - Поход до заслона \"Опасния зъб\" (Изходен пункт: х-л Олимп)   21:00ч. - Футбол 10:00ч. - 3-ти кръг 10:00ч. - 4-ти кръг 10:00ч. - 5-ти кръг\r\nБЛИЦ ТУРНИР: 17:00ч. 11 кръга за Купата на Община Тетевен\r\n21:00ч. - Футбол 10:00ч. - 6-ти кръг 10:00ч. - 7-ми кръг 10:00ч. - 8-ми кръг\r\n16:00ч. – Поход по еко-пътека \"Под пръските на водопада\" (Изходен пункт: х-л Олимп) 8:00 - 9-ти кръг\r\n14:00 – Награждаване и официално закриване", "date": "2018.08.09", "title": "32-ри Международен шахматен турнир в Тетевен"}
{"url": "https://www.actualno.com/healthy/pacienti-na-bolnicata-v-ovcha-kupel-se-jalvat-na-ministyra-za-nezakonen-cenorazpis-i-losha-hrana-news_689022.html", "text": "  Пациенти на Националната специализирана болница за физикална терапия и рехабилитация – ЕАД (НСБФТР), намираща се в столичния квартал „Овча купел“, са подали колективна жалба до министъра на здравеопазването Кирил Ананиев, предаде БГНЕС.     Повод за поредното недоволство на лекуващите се е нов ценоразпис на допълнителните услуги, които лечебното заведение предлага. От месец юли на вратата на болницата е залепена бележка, която информира пациентите, че за .   „Това безумие е недопустимо. Предвид, че не за първи път сме пациенти на болницата, сме наясно, че всяка една стая е оборудвана с уж счетените за подобрени битови условия. Без да сме наясно какви са вътрешните правила или въобще какви са законовите основания за и разбирания за подобрени битови условия, е ясно, че не може да бъде събирана сума за това, при условие че всички стаи разполагат с интернет, телевизор и собствен санитарен възел. “, се посочва в жалбата на гневните пациенти до министъра.\r\nТе не са доволни и от предвидените нови цени за стаи, които са в зависимост от броя на леглата в тях – 1, 2 или 3 легла. Самите те информират, че са се консултирали с представител на Медицински одит, откъдето са получили отговор, че .  Някои от оплакванията на пациентите са свързани с храната, която се поднася в лечебното заведение. Според подписалите жалбата, храната е с изключително ниско качество и както са написали самите пациенти, „ “. Нещо повече – новият ценоразпис предвижда .   С жалбата си пациентите настояват министърът на здравеопазването да вземе под внимание описаните от тях проблеми и да разпореди спешна проверка. В противен случай те заплашват с организиране на подписка и разгласяване на случая.", "date": "2018.08.09", "title": "Пациенти на болницата в \"Овча купел\" се жалват на министъра за незаконен ценоразпис и лоша храна"}
{"url": "https://www.actualno.com/society/direktoryt-na-nimh-imame-sredstva-da-rabotim-do-kraja-na-avgust-news_689036.html", "text": "   Това заяви пред БНР директорът на НИМХ професор       \"Ако НИМХ излезе от БАН и отиде в МОН, той ще получава средства директно от държавата и ще избегне ситуация, в която държавата казва: \"Ние дадохме достатъчно пари на БАН, оправяйте се там\", обясни ученият.    \"Разговорът малко нарочно, от някои хора, се измести в една посока за пари и за недостиг. В действителност, спорът между НИМХ и БАН е много по-дълбок\", добави той.\r\nПо думите му спорът е за тежестта на различните видове научни изследвания и дали трябва предимно в България - една бедна страна - да се развиват фундаментални изследвания, резултата от които е след десетилетия и както се вижда, дори и да минат десетилетия, този резултат го няма, или трябва да се наблегне върху научно-приложните изследвани, които имат пряко въздействие върху обществото и върху икономиката на страната.  \"Този спор продължава вече много години в БАН. Тази година категорично спорът беше решен в полза на фундаменталните научни изследвания, резултат от които са статии и цитати - 80% тегло. За дейностите, които рядко обслужват държавата и обществото - говоря за научно-приложни дейности  - едва 5%. Съотношение 16 към 1\", добави Брънзов.    , когато е било отхвърлено тяхно предложение за смекчаване на това съотношение и това съотношение да бъде 50 към 35% в полза на фундаменталните науки.\r\n\"Не само че беше отхвърлено, но ако влезете в сайта на БАН, ще видите, че няма в протокола, а е написано едно дълго разискване как да се нормират точките на една статия - дали да бъде наброя на авторите или на корен квадратен от този брой. Това окончателно ни убеди, че БАН няма никакво намерение да промени вижданията си по отношение на научно-приложната дейност, поради което винаги, защото това е причината, тя ще генерира тези следствия - каквито и да е средства, както и да дойдат в БАН, почти никога няма да достигат до дейности като нашата, каквито между другото има в доста институти\", каза още той.    \"Освен НИМХ, най-малко средства от БАН са отпуснати на Ядрения институт, Института по археология и Геофизичния институт – тези, които обществото разпознава\", обясни Брънзов.   \"Тези неща достигнаха върха си, тъй като средствата, които получи НИМХ за възнаграждения са абсолютно същите като на един чисто научен институт. При нас, за да работим 24 часа, 220 души са на денонощен режим на работа. Дори за тези хора нямаше средства, поради което се наложи да прехвърлим част от средствата, които са за издръжка, към хората и останахме без средства за комуникации, електроенергия, консумативи…\".", "date": "2018.08.09", "title": "Директорът на НИМХ: Имаме средства да работим до края на август"}
{"url": "https://www.actualno.com/society/babh-otmeni-zabranata-za-prodajba-na-ptici-news_689062.html", "text": "  Със заповед на изпълнителния директор на Българската агенция по безопасност на храните д-р Дамян Илиев от 8 август се вдига забраната за организиране и провеждане на пазари и изложения за птици на територията на страната.     Забраната беше наложена на 17 април т.г. поради влошената обстановка с разпространението на инфлуенца (птичи грип) в Североизточна България, съобщава ведомството.   ", "date": "2018.08.09", "title": "БАБХ отмени забраната за продажба на птици"}
{"url": "https://www.actualno.com/europe/12-godini-zatvor-za-majka-iznasilvala-sina-si-v-germanija-news_689058.html", "text": "  Тежък съдебен процес бе решен в Германия. Германка и партньорът й бяха осъдени за изнасилване на малкия син на жената и за продажбата в интернет на видеа с бруталните сцени на посегателствата.     Съд във Фрайбург осъди 48-годишната Берин Т. на 12 години и половина затвор, а 39-годишният партньор на майката - Кристиан Л., ще лежи в затвора с шест месеца по-малко. Магистратите постановиха още мъжът, който вече е осъждан за педофилия, да остане под превантивно попечителство, след като излежи присъдата си.   Всичко започналото, когато детето било едва на 9 години. В момента се намира в приемно семейство, а майка му и партньорът й ще трябва да му изплатят обезщетение от 42 500 евро. Двойката и още шестима души бяха арестувани през есента на миналата година, припомня \"Нова телевизия\". Няколко от задържаните мъже вече изтърпяват ефективни присъди. Сред тях е и един испанец, който бил редовен клиент на педофилската мрежа. В понеделник съдът реши, че той трябва да остане зад решетките в следващите 10 години.  Заради криминалното минало на Кристиан, той нямал право на контакти с деца. Властите взели момчето от двойката през март 2017 г., но две седмици по-късно местен съд го върнал на насилниците.   ", "date": "2018.08.09", "title": "12 години затвор за майка, изнасилвала сина си в Германия"}
{"url": "https://www.actualno.com/society/poveche-ot-2300-gorski-slujiteli-sa-v-gotovnost-za-reakcija-pri-gorski-pojari-news_689065.html", "text": "  Повече от 2300 горски служители от регионалните дирекции по горите, държавните предприятия и държавните горски и ловни стопанства са в готовност за реакция при горски пожари. Това съобщиха от Изпълнителната агенция по горите (ИАГ).     В изпълнение на издадените заповеди за обявяване на пожароопасен сезон отговорните институции са осигурили денонощни дежурства за получаване на сигнали за възникнали горски пожари.   Структурите на Изпълнителна агенция по горите и Главна дирекция „Пожарна безопасност и защита на населението” извършиха съвместни проверки във всички горски територии за хода на изпълнението на предвидените мерки за превенция на горски пожари, както и за изготвянето на оперативните планове за действие при възникване на пожари. Особено внимание се обръща на направата на нови и поддържане на стари просеки, минерализовани ивици и лесокултурни прегради. Проследено е почистването на сухите треви покрай жп линии, пътища и линейни съоръжения, както и отстраняването на сухата и паднала дървесина в насажденията и културите от висок клас на пожарна опасност.\r\nУведомени са кметствата за подготвянето на доброволни формирования, които да се включват в случай на пожар. Съгласно изискванията на наредбата за доброволни формирования това са  предварително обучени хора, обезпечени със защитни облекла и маски.  Освен на пожаронаблюдатели, патрулни и контролни екипи на терен, горските служители могат да разчитат и на автоматизирани системи за наблюдение и ранно оповестяване на пожари, които на този етап покриват около 12% от горските територии. В момента се изготвят проекти за разширяване на тяхната мрежа, съгласно разработената единна схема за разполагане на автоматизирани кули за наблюдение на територията на цялата страна. Тази мрежа ще бъде изградена в близките 2-3 години и ще обхване до 70% от горите на страната. Голяма част от средствата за нейното изграждане ще се финансират безвъзмездно от Програмата за развитие на селските райони.   От началото на годината до момента са регистрирани 69 пожара на обща площ 1041 дка като до момента няма върхови пожари. За същия период на миналата година са възникнали 285 пожара на площ от 19 274 дка.\r\nНа фона на високите температури ИАГ напомня: При забелязване на пожар в горите е необходимо незабавно сигнализиране и осъществяване на връзка на тел. 112. По време на пожароопасния сезон се забранява паленето на открит огън и извършването на огневи работи в горските територии, както и на разстояние по-малко от 100 метра от техните границите. Забранено е също така паленето на стърнища, суха трева и слама в земеделски земи, по слоговете и крайпътни ивици и други площи със суха растителност. Забранено е хвърлянето на незагасени цигари и клечки кибрит при преминаване през горски насаждения.    ", "date": "2018.08.09", "title": "Повече от 2300 горски служители са в готовност за реакция при горски пожари"}
{"url": "https://www.actualno.com/showbusiness/brad-pit-9-mln-dolara-stigat-dori-za-decata-na-djoli-news_689071.html", "text": "  Холивудският любимец Брад Пит не остана длъжен на бившата си половинка Анджелина Джоли, която го обвини, че не полагал достатъчно грижи за многодетното си семейство.     По-рано женската част от разпадналата се вече Бранджелина подаде молба във Върховния съд на Ел Ей, в която настоява Пит да плаща повече за възпитанието на общите им деца, припомня БГНЕС.   \"Той (Пит)е задължен да плаща за възпитанието на децата. Въпреки това обаче, от момента на раздялата, той не изплаща достатъчно средства за възпитанието на децата“, се казва в молбата, изготвената от адвокат Саманта Блей Дежан.\r\nБрад Пит категорично оспорва твърдението, че не е подкрепил семейството си. Той заяви, че е отпуснал 8 милиона долара. С тези средства Анджелина е купила новия си дом, в който живеят в момента. Отделно от това е платил 1,3 милиона долара по фактури за нея и децата.  \"Над 9 милиона долара са напълно достатъчно дори за децата на холивудски звезди\", категоричен е Брад.   Джоли и Пит се разделиха през септември 2016 година. Двамата прекараха заедно 10 години, но сключиха брак едва през 2014 година. Семейство има шест деца, три, от които осиновени.", "date": "2018.08.09", "title": "Брад Пит: 9 млн. долара стигат дори за децата на Джоли"}
{"url": "https://www.actualno.com/business/rumen-petkov-dyrjavata-gubi-150-mln-dolara-ot-koncesijata-na-gazovoto-nahodishte-kraj-varna-news_689092.html", "text": "  Загубите на държавата ни от неустойки за концесията на находището на природен газ в 12-милната зона в морето край Варна са от порядъка на 150 млн. щатски долара, в които се включват и невнесени концесионни такси към Министерството на енергетиката. Това коментира във Варна председателят на партия АБВ Румен Петков, предаде „Фокус“.     Според Петков по предложение на народните представители Таско Ерменков и Жельо Бойчев в парламента е била гласувана лобистка законодателна промяна за пълната либерализация на електроенергийния пазар, която обаче е в ущърб на държавния интерес що се отнася до добива на природен газ и режима на издаване на лицензии.   „Това е дейност, която е от изключително важно значение не само за България, а и за сигурността на доставките на природен газ за Централна и Източна Европа. Тя е изцяло в ущърб на държавния интерес“, коментира Румен Петков и добави, че в случая издадената лицензия е единствено и само за добив на природен газ в икономическата зона на Черно море.\r\nПонастоящем концесионерът „Петрокелтик“, който е регистриран на Каймановите острови, т.е. в офшорна зона, е с неясна собственост на капитала. „През ноември 2017 година с писмо до Министерството на енергетиката концесионерът е заявил, че не е в състояние да добива повече газ. С това всички съоръжения трябва да преминат безвъзмездно в управление на държавата“, заяви Румен Петков. Според него концесията се експлоатира по непрофесионален начин и води до загуби на подземни богатства, включително и на преки щети чрез неизпълнение на минималния годишен добив.  По думите му концесионерът не спазва екологичните норми с изхвърляне на отпадните води със съдържание на цианид, кадмий, олово, арсен в икономическата зона на Черно море с всички последствия от това. „Ние настояваме първо Министерството на околната среда да направи много сериозен анализ в какво се изразява промяната в закона“, каза лидерът на АБВ. Той добави, че в таблица за отпадните води за миналата година е посочено, че пречистената вода системно намалява. По думите му същевременно логиката на такъв тип дейности с намаляването на обема на газта под морското дъно е да се увеличава обемът на водата. Румен Петков каза още, че председателят Държавната комисия за водно и енергийно регулиране Иван Иванов трябва да провери капитала на дружеството.   Държавният орган трябва да констатира, че компанията не отговаря на изискванията за прозрачност на капитала, тя е с неясна собственост и не може да се гарантира състоянието на околната среда в района на нос Галата. От АБВ ще настояват Министерство на енергетиката незабавно да предприеме всички действия, за да може това газонаходище, на базата на преустановената концесия с „Петрокелтик“ да бъде прехвърлено на 100% на държавното дружество „Булгартрансгаз“. „Ако ние искаме действително като държава да покажем способност да изпълняваме предварително поети икономически ангажименти, които засягат голяма част от Европа, Министерство на енергетиката трябва да предприеме това действие незабавно“, каза още по темата Румен Петков.", "date": "2018.08.09", "title": "Румен Петков: Държавата губи 150 млн. долара от концесията на газовото находище край Варна"}
{"url": "https://www.actualno.com/smolyan/otmeniha-chastichnoto-bedstveno-polojenie-v-chepelare-news_689064.html", "text": "  Тази сутрин е отменено частичното бедственото положение в община Чепеларе. Това каза за Агенция „Фокус“ кметът на Чепеларе Славка Чакърова.     Тя уточни, че хората, които почистват и обрушват терена по главния път до село Забърдо са работили до късно в сряда. „От понеделник започват проучвателните дейности и изготвянето на проекта за финансиране за трайно решение на проблема, за да може да кандидатстваме към Междуведомствената комисия по бедствия и аварии“, обясни Славка Чакърова.   Бедственото положение бе обявено на 31 юли.", "date": "2018.08.09", "title": "Отмениха частичното бедствено положение в Чепеларе"}
{"url": "https://www.actualno.com/crime/bivshijat-shef-na-kriminalnata-policija-v-burgas-uvyrta-blizo-chas-zashto-e-blizyk-s-ochite-news_689027.html", "text": "  \"Работата с Димитър Желязков е като работата с всички останали служители. Има си работа, която се изпълнява. Заплатата е лично договорена с мен. Може би най-добре ще ви обясни самият той как протича деня му на работа.\" Това каза управителят на охранителна фирма \"Аркус – Сигурност Бургас\" Иван Владимиров и уточни, че Очите е назначен на работа през 2015 година.     \" . . Аз не му знаех контактите и връзките, докато не видях резултат. Аз се познавам с него от близо 20 години, но не сме имали контакти от поне 15 години след като сме се запознали. Аз се пенсионирах 2004 година и не го бях виждал до 2015 година\", разказа още той в интервю за bTV.   Владимиров отрече Димитър Желязков да е имал ръководни функции, а хората го наричали \"Шефе\", защото \"В момента тече процедура по освобождаването му, заради процента му на инвалидност. В нашата фирма няма бъдеще за него\", допълни още Владимиров.  \"Той няколко пъти ходи до Турция, защото там му правеха операции, след като получи известни усложнения. Той отиде за консултация в болница, където ходеше през цялото време на лечението си. Нямах представа, че е бил придружаван от Бенчо Бенчев\", каза още Владимиров и обясни, че повечето информация е получил от медиите.    . Владимиров твърди, дъщеря му не работи в разследващ отдел на МВР: \"Дъщеря ми е юрист и се занимава с много далечни неща от разследващи функции. Владимиров допълни, че е бил морален и честен полицай, а отношението му към престъпниците винаги е било като към всеки човек. \"Аз уважавах достойнството им и така се държаха и те с мен\", твърди той.    \"Преди имаше цяла служба, която търсеше работа на хора, които са излезли от затвора. Не виждам каква е пречката, след като е изтърпял наказанието си, да започне работа\", -това каза Владимиров в отговор на въпрос обяснявайки .    .\r\nОтносно Бенчо Бенчев Иван Владимиров каза: \"С Бенчо се познаваме от 25 години. Той е един трудолюбив човек, уважаван от целия град. Той  е бил в помощ на хората, помагал е на обикновени хора,  с които е общувал.\"", "date": "2018.08.09", "title": "Бившият шеф на Криминалната полиция в Бургас увърта близо час защо е близък с Очите"}
{"url": "https://www.actualno.com/goodnews/kaloferskata-dantela-shte-ima-postojanen-dom-news_689069.html", "text": "  Историята на калоферската дантела е една от илюстрациите към твърдението, че ученикът често надминава учителя си, разказва кореспондентът на БГНЕС от Пловдив.     Първообразът е брюкселската дантела, образци от която са донесени в Калофер от търговци още в края на 19 век. Будно и трудолюбиво градче, отворено към новото, Калофер по свой начин преобразява и усъвършенства умението. Става така, че в калоферски вариант познатата в цял свят дантела вече е по-фина, по-нежна, в нея влизат флорални мотиви. Докато си стане отделен бранд, както бихме го нарекли днес. Тя има и свой принос в оцеляването на града.   След опожаряването на града през 1877 година, точно тя е поминъкът, който помага на хората да се възстановят, пише БГНЕС.\r\nПодобна история, впрочем, има и ирландското плетиво, което осигурява основен поминък на семействата по време на картофената криза.  Редките днес умения, оказва се, са се оказвали жизненоважни в един период от време и дори само за това заслужават да не бъдат забравени. А е било време в Калофер, когато мнозина са умеели изкуството да прехвърлят така совалките, че движенията се сливат, а на цилиндъра да се появяват приказни дантели.   През 1910 година се открива единственото в страната Дантелено училище \"Трудолюбие\", то предлага двугодишен курс на обучение и през него преминават 1800 момичета и жени. През 1935 година то се преобразува в Занаятчийско, а паралелките за дантела остават две. Така лека полека умението се изтиква настрани във времето, а в по-късни години до днес то се предава от майки на дъщери. Още по-ценно е сега.\r\nВ Калофер от 19 години се провежда Празник на калоферската дантела, денят му не е случаен - 15 август, Голяма Богородица. Тази година, обаче, той се очаква да бъде по- значим, защото предстои откриването на Център на калоферската дантела с постоянна експозиция. Това става възможно благодарение на проект по линията на фондация \"Пловдив 2019\" и има общо с Пловдив Европейска столица на културата.    Центърът ще бъде в една от най-хубавите сгради на Калофер, част от мемориалния комплекс \"Христо Ботев\" и в него, освен музейната част, ще се настани и кръжокът по плетене, който съществува от една година.   ", "date": "2018.08.09", "title": "Калоферската дантела ще има постоянен дом"}
{"url": "https://www.actualno.com/bgfootball/eto-kyde-da-gledame-macha-ludogorec-zrinski-v-liga-evropa-news_689067.html", "text": "   изненада неприятно всички свои фенове, а специалистите във футблната игра, след като сензационно отпадна от Шампионска лига след поражение от МОЛ Види.     Благодарение на новите правила на УЕФА обаче, \"орлите\" имат право на поправителен, но в Лига Европа.   Воденият от Пауло Аутори тим се изправя срещу Зрински (Мостар) в мач от третия квалификационен кръг на турнира, като е считан за категоричен фаворит срещу скромния си съперник.\r\nПодобни бяха очакванията и срещу унгарския шампион, но тогава Лудогорец се провали, а сега няма право на грешка.   ", "date": "2018.08.09", "title": "Ето къде да гледаме мача Лудогорец - Зрински в Лига Европа"}
{"url": "https://www.actualno.com/curious/kak-razlichnite-zodii-pokazvat-che-ne-si-im-vajen-news_689103.html", "text": "  Всяка една зодия показва по различен начин това, че някой човек не представлява приоритет. Ако имаш някакви съмнения относно това дали мъжа, с когото излизаш се  интересува от теб или не, лесно можеш да разбереш отговора като погледнеш в зодиакалния му знак. Ето как се държат различните зодии, когато не си им приоритет.      Държи се дръпнато, отказва да излиза, отговаря рядко в социалните мрежи и когато го попиташ какво става, започва да те лъже и да си измисля оправдания. Тази зодия толкова умело обяснява нещата, че накрая всичко е в негова полза. Винаги има какво да каже и как да се измъкне от неудобен въпрос.   Няма да излезе с теб на публично място, няма да качва снимки с теб и дори няма да каже на голяма част от приятелите си, че сте заедно. По – често ще те води в тях, за да не ви види някой. Винаги си на заден план и никога не ти обръща достатъчно внимание. Поддържа контакт и с други момичета и твърди, че всички те са му само приятелки.     Никога не оценява мнението ви и важните за вас неща. Дори не се старае да ги запомни и видимо показва, че не го интересуват. Когато дълго време не сте се виждали той дори не прави опит да ви потърси, защото егото му е прекалено голямо и не би го потъпкал заради жена. През този период от време дори се среща с други и, ако го потърсите и попитате за отношенията си, той ще изкара вас виновни, че не поддържате контакт.    Излиза рядко с теб и дори понякога отменя срещата в последния момент заради нелепи и понякога измислени причини. Прави планове винаги в последния момент и гледа да си тръгне по-бързо, пак оправдавайки се с глупави причини. Не ти обръща внимание и дори не си прави труда да урежда срещите ви, винаги ти се нагърбваш с тази задача, а той само изпълнява. Иска да му обръщаш внимание, но не дава нищо в замяна, дори те обижда с държанието си.    Използва те за да задоволява нуждите си, ето защо те търси само късно вечер. Не оценява чувствата и видимо показва, че връзката ви не е важна за него. Държи се с теб все едно сте приятели и дори понякога отрича, че имате връзка. Той се държи дръпнато и има прекалено много приятелки. Не приема на сериозно мнението ти и дори понякога те унижава с това държание.    Много непостоянен. Мисли си, че може да те оставя и след това да се връща само когато на него му е угодно. Няма да те покани на среща, общувате само в социалните мрежи и разговорите ви са безсмислени, защото той не се интересува от това, което разказвате и го показва чрез държанието си.    Винаги в последния момент му изниква някаква важна задача и срещата ви моментално минава на втори план. Когато все пак се видите той винаги закъснява много.", "date": "2018.08.09", "title": "Как различните зодии показват, че не си им важен"}
{"url": "https://www.actualno.com/politics/biser-petkov-ima-syglasie-po-novite-tekstove-za-dopylnitelnoto-pensionno-osigurjavane-news_689093.html", "text": "  Има съгласие по новите текстове за допълнителното пенсионно осигуряване. Това каза министърът на труда и социалната политика Бисер Петков, предаде БГНЕС.     Министър Петков проведе среща с работната група за усъвършенстване на законодателството, регламентиращо фазата на плащане на пенсии от допълнителното задължително пенсионно осигуряване.   Новите промени ще са регламентирани в 33 параграфа в Кодекса за социално осигуряване и касаят пожизнената пенсия като основен продукт на Универсалните пенсионни фондове (УПФ).\r\nПравото на допълнителна пожизнена пенсия за старост се придобива при навършване на пенсионната възраст на лицето, която е индивидуална. При условия, че има достатъчно натрупвания по партидата, по желание на осигуреното лице се предлага пенсията да се отпуска 1 година преди навършване на пенсионната възраст.  „Очакваме първите пенсионери от Универсалния пенсионен фонд, при промени условия в КСО, да придобият право на пенсиониране през есента на 2021 година“, отбеляза министър Петков.   ", "date": "2018.08.09", "title": "Бисер Петков: Има съгласие по новите текстове за допълнителното пенсионно осигуряване"}
{"url": "https://www.actualno.com/scene/svetovna-premiera-na-hishtnikyt-na-one-dance-week-2018-news_689096.html", "text": "   . Двамата ще поставят финалните щрихи на представлението си, развито върху едноименната им танцова миниатюра UNCIA, на творческа резиденция в Пловдив през август. Спектакълът е копродукция на ONE DANCE WEEK, Big Story Performing Arts Services и Centre Civic de la Barceloneta.      . Аламанос вече участва в хитовото представление “Chotto Desh’’ на суперзвездата на съвременния танц Акрам Кан, когото публиката добре познава от церемонията по откриване на Олимпийските игри в Лондон през 2012 и работата му със световни звезди от ранга на Жулиет Бинош и Кайли Миноуг.\r\nВ \"Хищникът\" човекът и животното са обединени в непрекъснато променящ се организъм, който разказва истории за оцеляването, уязвимостта и жаждата да доминираш. Спектакълът е демонстрация на отношението на човека към природата, без да спестява варварствата, които ѝ причиняваме. Артистите пресъздават метаморфозата на бръмбара, мъдростта на свещения слон, тотемните животни, които древните шамани са почитали. Техники от китайското бойно изкуство Винг Чун вдъхват живот на снежния леопард (Panthera uncia) – първо ловец, който търси прехраната си, а впоследствие сам ловуван, но за трофей. Дана Димитриади и Дионисиус Аламанос ще ни отведат в загадъчно пространство, където превъзходството на хората над животните не съществува. - XL награда за продукция, награда на Conny Janssen Danst и награда на Club Guy & Roni.  \"Хищникът\" е част от 11-тото издание на международния фестивал за съвременен танц и пърформанс ONE DANCE WEEK, което ще се проведе между 24 септември и 14 октомври в Пловдив.\r\nБилети за спектакъла на цени от 10 лв. можете да намерите онлайн в системата на EpayGo.bg, както и на касите на EasyPay: . Местата са ограничени, поради което силно препоръчваме предварителното закупуване на билети.\r\nONE DANCE WEEK се организира от Фондация \"ЕДНО за култура и изкуства“ и е част от програмата на Пловдив – Европейска столица на културата 2019. Фестивалът се осъществява с подкрепата на Министерството на културата.    ", "date": "2018.08.09", "title": "Световна премиера на \"Хищникът\" на ONE DANCE WEEK 2018"}
{"url": "https://www.actualno.com/cite/neshto-za-vnucite-njama-li-da-me-pitate-news_689029.html", "text": "   Това каза в интервю за  bTV управителят на охранителна фирма \"Аркус – Сигурност Бургас\" Иван Владимиров в отговор на въпрос с какво точно се занимава дъщеря му в МВР-Бургас.     По време на разговора, свързан с дейността на Димитър Желязков-Очите, който е служител във фирмата, Владимиров не отговаряше конкретно на повечето въпроси и дори си позволи да се обърне към водещата с думите:    ", "date": "2018.08.09", "title": "Нещо за внуците няма ли да ме питате? "}
{"url": "https://www.actualno.com/smolyan/grajdanin-na-smoljan-osydi-erp-da-mu-plati-nad-12-000-lv-za-kabel-nad-pokriva-mu-news_689099.html", "text": "  Собственик на къща в смолянския квартал \"Райково\" осъди EVN да му плати над 12 хиляди лева без лихви заради кабел на около 50 см над покрива му, съобщи кореспондентът на .     Покривът на къщата му е читирискатен. На половината от него стопанинът извършил още преди 5 години ремонт. Другата половина обаче не успял да поправи, защото не може да мине под електрическия кабел.\r\nНа втория етаж човекът си е изградил три стаи, кухня, салон и тераса. Носещата дървена конструкция там загнила с времето. Това са греди и ребра, дървена обшивка на покрива, дъсчена обшивка на стрехата на покрива и челна дъска, коминът е паднал, отчасти се е свлякла и външната мазилка на една от фасадите, има и петна.\r\nПетна има и вътре, по дърворезбата на тавана и в салона, по стените и комина, попадащи под неремонтираната част от покрива.  Собственикът на имота не можел да приюти децата си, защото няма къде да отседнат, тъй като стаите капят, стената се е отдръпнала и има опасност да падне. Обитаеми са една стая и кухня. От бойлера му удрял ток. Когато децата му дойдат в Смолян, ходели при сестра му да спят, защото в собствената му къща всичко е подгизнало.   Негова съседка, бивш служител на EVN през 2015 г., го посъветвала да подаде жалба през 2015 г. Повече от една жалба e заведена в масивите на дружеството.\r\nМеждувременно след неколкократни посещения на специалисти от дружеството, които идвали, мерели и умували, в момента има монтиран гумиран проводник на около един метър от покрива, но когато паднат големите снегове, той пак се допира до керемидите.    Съседите му виждали от там да излизат искри. Даже помагали на човека да слага тенекии от сирене, в които да капе водата от покрива.\r\nПървата инстанция – Районният съд на Смолян, отхвърлила иска за неимуществени вреди с аргумент, че противоправното бездействие на „Електроразпределение Юг“ не е пречка за човека да се вижда с децата си и не са основателни изпитваните от него притеснения от потенциален токов удар в дома и покрай къщата му.   Окръжният съд е на обратното становище.\r\n„Ищецът, както и съседите му свидетели, не са специалисти по електричеството, поради което няма как да знаят дали опасността от токов удар е реална или не. Не може да се очаква от тях да поемат подобен риск, а ищецът в тази насока проявява напълно нормалната и похвална загриженост на добросъвестен родител да ограничи максимално опасността децата му да бъдат жертва на токов удар, както и да не допуска пребиваването им във вредната среда на влага, мухъл, опасност от падане на стени, на мазилка и неудобството всички да се тъпчат само в стая и кухня“, е становището на втората инстанция.\r\nТака енергодружеството е осъдено да плати на стопанина обезщетение за имуществени вреди 6 759 лв., необходими за ремонт на сградата, 3000 лева неимуществени вреди заради претърпени страдания от бездействието на EVN да обезопаси кабелите и 2610 лв. разноски пред двете инстанции, без лихвите.   На обжалване пред ВКС подлежи само стойността на имуществените вреди.", "date": "2018.08.09", "title": "Гражданин на Смолян осъди ЕРП да му плати над 12 000 лв. за кабел над покрива му"}
{"url": "https://www.actualno.com/politics/borisov-voennite-proekti-trjabva-da-sa-efikasni-i-syvmestimi-s-nato-news_689104.html", "text": "   , заяви министър-председателят Бойко Борисов, който днес присъства на закриването на многонационалната съвместна подготовка „PLATINUM LION 2018” на Учебен полигон „Ново село“.     Премиерът напомни за проектите за кораби, за сухопътни машини и за подмяна на бойната ни авиация, за които трябват няколко милиарда. По думите му е важно да се вземе това, което е ефикасно, евтино и съвместимо с НАТО, съобщиха от правителствената пресслужба.   „С тази съвместна база ние даваме възможност не само на Балканите, а и на Черноморския регион, да води занятия, да се подготвя за възпиране, за отбрана, както и за различни други операции. Начинът на мислене – да се бием помежду си, се променя в общ начин на мислене – да знаем колко всеки един от нас е подготвен и заедно да изграждаме отбранителната система на Балканите и региона“, каза още министър-председателят.\r\nНа въпрос на медиите премиерът Борисов обърна внимание колко много средства се отпускат за развитие на българските общини. Вчера в Министерския съвет беше кметът на Сопот, който лично благодари на министър-председателя за помощта от държавата към общината. Премиерът изтъкна, че скоро ще стане готово Антимовото крило на Троянския манастир, който е символ на Троян, а отделно са отпуснати пари и за инфраструктурата в града. В Гоце Делчев няма нещо ненаправено, каза Борисов и добави, че се отпускат средства и за метрото в столицата, както и за културна и градска инфраструктура в Пловдив. Според Борисов е естествено за там, където живеят най-много хора, да се отделят най-много средства.  Помолен да коментира думи на премиера на Република Македония Зоран Заев относно Илинденско-Преображенското въстание, министър-председателят Борисов напомни, че с колегата си Заев съвместно са отбелязали 115-годишнината от въстанието в Благоевград. „ “, каза  още премиерът Борисов.   ", "date": "2018.08.09", "title": "Борисов: Военните проекти трябва да са ефикасни и съвместими с НАТО"}
{"url": "https://www.actualno.com/curious/dneven-horoskop-za-10-avgust-news_689149.html", "text": "        Лошото ви настроение днес няма да е предизвикано от околните, така че не им се сърдете. До обяд имате шанса да възвърнете усмивката си и да не навредите сериозно на важни за вас отношения. През този ден може да имате някои спречквания с ваш приятел. Не бързайте да правите прибързани изводи. Хората са различни и това трябва да се уважава. Самите вие понякога сте доста странни.   За съжаление не е задължително другите да се отнасят с вас, както вие с тях. Когато имате по-малко очаквания, ще се учудите колко много ще получите.     Хората са били прави, когато са казали, че любовта не се търси и идва сама. Точно, когато най-малко очаквате ще срещнете своята половинка. Засега се заемете с всичко онова, което сте изоставили покрай търсенето на него или нея. Сега е много важно да си дадете сметка самите вие какво искате и от какво имате нужда. Не е моментът да се съобразявате с другите, защото много скоро може да усетите много остра липса на важни за вас емоции. През този ден любимият ви човек може да ви даде повод за ревност. Не бързайте да му се сърдите, а помислете защо е решил да постъпи така. Един сърдечен разговор ще изчисти недоразуменията между вас.      През този ден е много важно да окажете морална помощ на вашата половинка. Опитайте се да му влезете в положението. Въздържайте се от критика и отрицателни коментари. Звездите днес ви съветват да проявите повече търпение. Съвсем близо сте до момента, в който повечето недоразумения между вас и партньора ви ще бъдат преодолени и ще може да се наслаждавате на хармонията между вас.    Този ден може да се окаже повратен във връзката ви. Ако усещате, че вече няма какво да дадете и не се нуждаете от другия, значи е време за действия. Целият живот е пред вас. Това е ден, в който смело може да говорите за чувствата си. Прекалено дълго сте държали в себе си, това което мислите и усещате. Време е да споделите всичко с любимия ви човек.    Днес не се опитвайте да надхитрите половинката си. Мотивите и намеренията ви ще бъдат разкрити доста бързо и после самите вие ще трябва да давате обяснения. Кажете истината още от самото начало. Този петък ще бъдете обзети от противоречиви чувства. Не се занимавайте с изясняването на отношенията. Силата ви ще бъде в приключването на важните дела в офиса. Вечерта си отделете време за разпускане.", "date": "2018.08.09", "title": "Дневен хороскоп за 10 август"}
{"url": "https://www.actualno.com/scene/stojanka-mutafova-chestva-70-godini-na-scena-news_689101.html", "text": "  Великата и неповторима СТОЯНКА МУТАФОВА ще отбележи “70 ГОДИНИ НА СЦЕНА” със специален СПЕКТАКЪЛ – ЮБИЛЕЙ на 2 февруари 2019 г. в зала 1 на НДК. “Г-жа Стихийно бедствие” ще бъде в светлините на прожекторите на връх рожденния си ден (2 февруари) точно в 19.30 ч. На сцената ще стъпят и куп нейни приятели и колеги, за да я уважат и поздравят. Очаква се празникът да споделят едни от най-големите звезди на родната театрална и музикална сцена, а имената им ще станат известни съвсем скоро.     Събитието се организира от продуцентска къща “Ажур Пико” и “Артишок”, а билетите за него са в продажба от днес, 9 август 2018 г., ексклузивно в мрежата на Тикетпортал.бг (http://ticketportal.bg). Могат да се намерят още в Билетен център в НДК, Билетна каса на “Арена Армеец”, книжарици Booktrading и бензиностанции ОМВ. Цената им е от 20 до 70 лв, според мястото в залата.\r\nС изключителна енергия, винаги с усмивка на лице и страхотно чувство за хумор, Стоянка Мутафова продължава да е на сцена и до днес. \"Кралицата на българската комедия\", както я описва Ройтерс, има в актива си изключително богата палитра от роли, стартирали още от 1945 г., когато играе прислужница в пиеса на Молиер. Завършва класическа филология в Софийския университет “Св. Климент Охридски” и Държавна театрална школа в София. От 1946 г. до 1949 г. работи в театър в Прага, а от 1949 до 1956 г. в Народния театър. Тя е един от основателите на Държавния сатиричен театър “Алеко Константинов”, където работи от 1956 г. Щом стъпи на сцената магнетичната актриса приковава вниманието на публиката “на мига” и заслужено печели любовта й – и в театъра и на екрана. Участва в много от емблематичните български филми като “Специалист по всичко”, “Любимец 13”, “Топло”, “Бялата стая”, “Кит”, “Езоп” и други.  Уважавана и обичана, тя успява да вдъхнови поколения български артисти да тръгнат по пътя на театъра и киното. Днес, на 96 години, актрисата продължава да играе активно, да изнася представления из страната и на сцената на Сатиричния театър в София. През 2012 г., когато празнува 90-годишния си юбилей, тя сподели: \"За мен този театър (Сатиричния) е кажи речи всичко\".\r\nВ края на 2017 г. единствената й дъщеря Мария Грубешлиева – Муки, издаде своята втора книга за Стоянка Мутафова със заглавие \"Добър вечер, Столетие мое\". В нея почитателите й имат възможност да разберат много тайни и любопитни истории от живота на актрисата. Едно от посланията в книгата е: “Никога да не се предаваш, да бъдеш себе си, да се бориш и да достигнеш своето столетие. И когато това стане да можеш с усмивка да му кажеш \"Добър вечер\" и да си щастлив от дългия път, който си извървял\", споделя авторката на книгата.     На 2 февруари 2019 г. в зала 1 на НДК ще станем част от вълнуващ и невиждан празник - СТОЯНКА МУТАФОВА “70 ГОДИНИ НА СЦЕНА”! Не порпускайте да си сложите червеното червило, перли и парфюм, а доброто настроение и усмивка са гарантирани!      ", "date": "2018.08.09", "title": "Стоянка Мутафова чества 70 години на сцена"}
{"url": "https://www.actualno.com/smolyan/zavyrshiha-grubija-stroej-na-sportnata-zala-kym-pmg-v-smoljan-news_689148.html", "text": "  Завършен е грубият строеж на спортната зала към Природо-математическата гимназия в Смолян, става ясно от съобщение на кмета Николай Мелемов.     Днес той обходил обектите от образователната инфраструктура, които се изпълняват със средства от ОП „Региони в растеж“ в областния град.\r\n„Днес се наливаше покривната плоча на новата спортна зала към Природо-математическата гимназия в кв. Райково. Работи се усилено по старата сграда на гимназията, двора, тротоарите, където са останали само довършителни работи. Ангажиментът на изпълнителя е да бъдат готови в най-кратки срокове за началото на учебната година. Единствено спортната зала ще продължи да се изпълнява, но това няма да пречи на учебния процес, сочи той.\r\nИзпълнител на проекта е смолянската фирма „Дюлгер“, която спечели обществената поръчка за изграждане на спортна зала и цялостен ремонт на Природо-математическата гимназия \"Васил Левски\".  Вложението в залата, заедно с планирания основен ремонт на сградата е на стойност 2 731 000 без ДДС (3 277 204 лв. с ДДС).   Новата спортна зала ще бъде с разгъната застроена площ 1544 кв. м. Тя ще се състои от три самостоятелни блока - топла връзка, игрална зала и обслужващ блок.\r\nПредвидени са за изграждане игрища за баскетбол, тенис на корт и волейбол, зрителски места, съблекални, стая за учители и помощни помещения.    Обслужващият блок ще е на 3 нива. Първо - фоайе, санитарни възли, склад, подемник и санитарен възел за хора с увреждания. Второ ниво - лекарски и методически кабинет и санитарен възел за хората с увреждания. Трето ниво - техническо помещение.   За обновяване на дворното пространство и спортни площадки на езиковата гимназия и VІ-то ОУ „Иван Вазов“ поръчката бе спечелена от благоевградската фирма „Престиж бизнес 93“ ООД с оферта за 536 182 лв. с ДДС.\r\nВ Седмо училище „Отец Паисий“, където се обновяват дворното пространство и спортните площадки, изпълнител е „Крис – МТ“ ООД – Мадан, с договор на стойност 557 371 лв. с ДДС.\r\nОсновният ремонт на детската градина „Буратино“ се прави от „Артстрой“ ООД – Смолян с договор за 1 284 866 лв. с ДДС.", "date": "2018.08.09", "title": "Завършиха грубия строеж на спортната зала към ПМГ в Смолян"}
{"url": "https://www.actualno.com/europe/novite-drakonovski-sankcii-na-sasht-sreshtu-rusija-sa-po-tejki-ot-vsjakoga-news_689145.html", "text": "         Твърди се, че нервно-паралитичното вещество е използвано \"при опита за убийство на британския гражданин Сергей Скрипал и дъщеря му Юлия Скрипал\". В Държавния департамент са убедени, че по този начин Русия е нарушила американския закон за контрол на химически и биологични оръжия и забраната за военното му използване от 1991. Същият закон беше приложен и за Сирия и КНДР.\r\nНарушаването на Закона за химическите оръжия предвижда въвеждането на два кръга от санкции. Първият ще влезе в сила още на 22 август. Вторият ще бъде въведен в случай, че страната-нарушител не изпълни изискванията на закона в рамките на три месеца. Допълнителният пакет от санкции е подписан от президента на САЩ след консултации с Конгреса.   Под първите ограничения попада износът за Русия на \"чувствителни\" стоки и технологии, свързани със сферата на националната сигурност на САЩ. Вашингтон възнамерява да направи редица изключения от режима на новите санкции: те няма да засегнат космоса, пътническите превози, както и програмата за „помощ на Русия и руския народ\".     • Да не използва химически или биологични оръжия (включително срещу свои граждани).\r\n• Да се представят \"убедителни гаранции, че тя повече няма да нарушава\" положенията на международното право.\r\n•Да допусне \"проверки на място от ООН и международни независими наблюдатели, за да се гарантира, че правителството не използва химически оръжия.\"     1) Намаляване нивото на двустранните дипломатически отношения или дори тяхното пълно преустановяване.\r\n2) Фактическа пълна забрана за износ в Русия на американски стоки, с изключение на храна.\r\n3) Забрана за внос на руски стоки в САЩ, включително нефт и нефтопродукти.\r\n4) Лишаване от право на приземяване в САЩ на самолети от всички авиокомпании, които се контролират от руското правителство (основно това ограничение може да повлияе на \"Аерофлот\").\r\n5) Блокирането от Вашингтон на заеми за Москва през международни финансови организации.   6) Забраната за даване на кредити от американски банки.\r\nПо закон президентът трябва да въведе поне три от шестте мерки. Държавният департамент очаква, че санкциите няма да достигнат до втория пакет „но този въпрос по-скоро е за Русия, а не за нас“.\r\nВашингтон не представя никакви доказателства за участие на Русия в отвравянето на Скрипал\r\nДържавният департамент отказа да съобщи на базата на каква информация са направени еднозначните изводи за участието на Русия в отравянето на бившия полковник от ГРУ Сергей Скрипал и дъщеря му Юлия в британския Солсбъри.\r\n\"Ще оставя на въпроса, отнасящ се до нашето разбиране на ситуацията със Скрипал на други [членове на администрацията]. Ние сме съгласни с оценката, която се заключва в това, че веществото „Новичок“ и извършителят са от Руската Федерация, но по въпроса за това, как ние разбираме ситуация ще се изкажат други“, заяви представителят на Държавния департамент, в отговор на въпрос на репортер, дали решението за въвеждане на санкции против Москва е прието след получаването на някакви нови разузнавателни данни.   Кабинетът на министър-председателя на Великобритания Тереза Мей подкрепени новите санкции - въпреки факта, че Лондон не предостави доказателства за руския произход на „Новичок“. Руската страна категорично отрече всички спекулации по този въпрос, като посочи, че програма за разработката на такова вещество не е съществувала нито в СССР, нито Русия.\r\nРуската федерация смята, че новите санкции са драконови, а обвиненията - непроверени\r\n\"На 8 август, на нашия съветник-посланик в Държавния департамент бяха обявени новите\"драконовски\" санкции под фалшивия предлог, че\" правителството на Руската федерация е използвало\" нервно-паралитично вещество „Новичок“ срещу британския гражданин С. Скрипал и дъщеря му“, заявиха от руското посолство в САЩ. „Както вече беше казано, не бяха обявени каквито и да е факти или доказателства\".\r\nПрессекретарят на руския президент Дмитрий Песков определи като неприемливо обвързването на новите американски санкции с инцидента в Солсбъри, тъй като Русия няма отношение към случилото се.\r\nСъс новите си санкции срещу Русия, САЩ са се разкрили като поръчител на постановката с отравянето на Скрипал“, смята заместник-председателят на Държавната дума Ирина Яровая.   Председателят на Държавната дума по международните работи Леонид Слуцкий смята, че новите санкции са проявление на русофобска истерия. Валутният курс на долара на 9 август надхвърли 66 рубли за първи път от ноември 2016 г. Акциите на „Аерофлот“ спаднаха с 12,2%, на Сбербанк с 5,8% и на ВТБ с 7,6%.\r\nРуските облигации за федерален заем (ОФЗ) и еврооблигациите също поевтиняха    • За разглеждане в Конгреса на САЩ се намира законопроект за затягане на съществуващите санкции, което означава забрана на сделки с държавния дълг на Руската федерация, ограничения за руския енергиен и финансов сектор, нейните „олигарси и държавни предприятия“.\r\n• Същият законопроект изисква конкретно да се разреши въпросът за признаването на Руската федерация като \"държава – спонсор на тероризма\".\r\n• Белият дом подготвя постановление, което ще предостави на американския президент правомощия да налага санкции на чужденци за намеса в американските избори.\r\nЕкспертът на международния дискусионен клуб \"Валдай\" Андрей Бистрицкий в интервю пред ТАСС предположи, че затягането на санкционния режим се дължи на вътрешните противоречия в САЩ и страхът от загуба на световното влияние. ", "date": "2018.08.09", "title": "Новите драконовски санкции на САЩ срещу Русия са по-тежки от всякога"}
{"url": "https://www.actualno.com/burgas/bylgarovo-s-pogled-kym-zvezdite-news_689137.html", "text": "  За поредна година кметството в град Българово, местното читалище и Тракийско дружество - Бургас организират нощен поход и наблюдение на звездното небе. Поводът е Световния ден на младежта  - 12 август.     Станалото традиционно наблюдение на звездите тази година ще е съпътствано с изложба на астрономически снимки и снимки от традиционни нощни походи, експонирани в читалището.   Организаторите канят малки и големи младежи да отбележат Световния ден на младежта на 12 август, неделя, в 20.30 часа. И напомнят, че са задължителни удобните обувки, топлата дреха и фенерчето, а доброто настроение е гарантирано.", "date": "2018.08.09", "title": "Българово с поглед към звездите "}
{"url": "https://www.actualno.com/viewpoint/stoj-na-sjanka-shte-izgorish-news_688713.html", "text": "  Горещо е! И то за пръв път от толкова дни насам. Чак е грехота да търсим прохлада при положение че доскоро влагата бе попила в дрехите ни. Но стига за времето! То е или по-предвидимо от нашите действия, или напълно отговаря на тях. Трудно е обаче да гледаме на лятото като на суша - има и скандали, и зрелища, и шум по морето. Тук са и комарите, скрити под слънчеви очила.     И да, децибели вдигат най-вече блюстителите на реда, за да привличат вниманието на полегналия под чадъра гражданин, с философския въпрос кое гали повече сетивата - мента с много лед или сеирът, който произвеждат любителите на силни политически усещания? Трудно, а?! И от двете предложения бързо ни наляга дрямката. Особено в жегата и на пясъка. Нещо повече, има опасност да заспим далеч от чадъра. Например в някоя канавка или до отходната тръба с фекалии, която се излива иначе навътре в морската шир.   Затова . И не само в опасните за кожата часове след обед. Далеч по-сигурно е. Без зачервявания, без досадни кремове, без рани и болка - пребиваването в сянката категорично ви осигурява комфорт, от който дори и силните на деня не се лишават. . Само внимавайте да не останете без тен. Тогава не просто ще изглеждате съмнителен за другите в сянката, но и ще ви се смеят, че сте пропуснали шанса си. Я от мързел, я от вечно пиянство.  И още нещо - пазете се от мъртвото вълнение. Все пак през август морето “се обръща”.    ", "date": "2018.08.09", "title": "Стой на сянка, ще изгориш"}
{"url": "https://www.actualno.com/society/novinite-naj-vajnoto-za-denja-9-avgust-news_689147.html", "text": "  Редакционният екип на ви представя най-важните новини за изминалия ден, 9 август.      \"Работата с Димитър Желязков е като работата с всички останали служители. Има си работа, която се изпълнява. Заплатата е лично договорена с мен. Задълженията му са намиране на обекти, които да вземем и да охраняваме, защото това ни е работата. Може би най-добре ще ви обясни самият той как протича деня му на работа.\" Това каза управителят на охранителна фирма \"Аркус – Сигурност Бургас\" Иван Владимиров и уточни, че Очите е назначен на работа през 2015 година.   Цените на бензина и дизела продължават да гонят летни рекорди и на много места в страната вече надхвърлят 2.30 лева за литър и гонят 2.40 лв. Става дума за най-масово употребяваните горива - бензин А-95 и обикновен дизел, пише вестник \"Сега\". Държавният департамент на САЩ обяви, че въвежда нови санкции срещу Русия. Повод за тях е отравянето на бившия полковник от руското военно разузнаване (ГРУ) Сергей Скрипал и неговата дъщеря Юлия в британския град Солсбъри. ТАСС разяснява какво представляват санкциите, как ще повлияят на живота в Русия и какво мислят руските официални лица за тях.     На 14 май украинският режисьор Олег Сенцов започна гладна стачка. Той е осъден на 20 години затвор за подготовка на атентати и подпалването на вратата на офиса на „Единна Русия” в Крим. Сенцов не признава вината си и иска да бъдат освободени всички украински политически затворници, намиращи се в руските затвори. В защита на Сенцов се обявиха редица културни представители, както в Русия, така и по света. По-рано от първоначално обявения час и отново в окови, обвинената за подкуп кмет на столичния район „Младост” Десислава Иванчева беше изписана от „Майчин дом”, където през миналата седмица постъпи за изследвания. Това съобщиха от екипа ѝ във Facebook.    Американският журналист Хадли Хийт Манинг във водещ материал за електронното издание на американския вестник The Hill, цитиран от агенция \"Фокус\", пише за проблемите в здравеопазването в САЩ и защо те не са свързани с капитализма. Майкъл Морел, разузнавач от кариерата, служил като заместник-директор на ЦРУ от 2010 до 2013 година, пише в материал за електронното издание на водещия американски вестник The Washington Post, цитиран от агенция \"Фокус\", за отношенията между САЩ и Русия и от какво може да бъде респектиран стопанинът на Кремъл Владимир Путин, за да прекрати намесата си в американските избори. Марк Зукърбърг - човекът, който отчаяно има нужда от уединение, пази собственото си пространство така, че е купил всички четири къщи около дома си в Силициевата долина, както и 40 дка земя около имението си в Хавай, изселвайки живеещите в района. Миналата година Фейсбук плати 7,33 милиона долара за частната сигурност на Зукърбърг. Тази година тази сума се е увеличила с още 10 милиона долара. Блумбърг изчислява, че сумата, която се плаща за сигурността на Зукърбърг надхвърля годишната заплата на голяма част от изпълнителните директори на 500-те компании на американската фондова борса.", "date": "2018.08.09", "title": "Новините: Най-важното за деня, 9 август"}
{"url": "https://www.actualno.com/bgfootball/ludogorec-vze-krehyk-avans-sreshtu-jrinski-news_689160.html", "text": "        Единственото попадение в двубоя в Разград падна в 16-ата минута, когато груба грешка на вратаря Антонио Солдо позволи на Козмин Моци да отбележи с глава на празна врата. Реваншът в Черна гора е на 16 август от 21.00 часа.    ", "date": "2018.08.09", "title": "Лудогорец взе крехък аванс срещу Жрински"}
{"url": "https://www.actualno.com/balkani/zapadnonilskata-treska-na-balkanite-9-jertvi-v-syrbija-2-v-gyrcija-i-1-v-rumynija-news_689146.html", "text": "  Румънското Министерство на здравеопазването регистрира първата жертва на западнонилската треска.     Смъртта е на 79-годишен мъж от източнорумънския окръг Галац, който е имал и други заболявания, а западнонилската треска само допълнително е влошила здравословното му състояние, предаде БГНЕС.   По данни на румънския Национален център за наблюдение и контрол на заразните болести в периода от 2 май до 8 август в Румъния са регистрирани общо 23-ма души, заразени с вируса на западнонилската треска, от които 11 само през този месец.\r\nПовечето от заразените са от районите по течението на река Дунав, както и от източните части на Румъния.  По-рано днес гръцкото Министерство на здравеопазването също информира, че от началото на лятото в Гърция регистрирани 55 случая на болни от западнонилска треска, от които са починали двама, на възраст над 80 години.   Преди два дни сръбският Институт за обществено здраве \"Д-р Милан Йованович - Батут \"съобщи, че в Сърбия тази година са регистрирани 102 случая на хора, страдащи от западнонилска треска, от които 9 са починали.\r\nСпоред данните на сръбския институт 5 от починалите са от белградския регион, а останалите четири - от Войводина. Всички болни са жители на Войводина, Белград или районите по река Дунав.    Според данни на Министерството на здравеопазването в България, досега няма регистрирани случаи на западнонилска треска в нашата страна.   Вирусът на западнонилската треска се предава на хората само чрез ухапване от заразени комари. Вирусът от Африка на европейска територия се пренася от мигриращи птици, заразяващи комарите и разпространявайки болестта. На Балканите тя се появява обикновено в края на май или началото на юни.", "date": "2018.08.09", "title": "Западнонилската треска на Балканите: 9 жертви в Сърбия, 2 в Гърция и 1 в Румъния"}
{"url": "https://www.actualno.com/tennis/eto-kyde-da-gledame-macha-na-grigor-dimitrov-v-toronto-dnes-news_689056.html", "text": "  Най-добрият български тенисист се завърна на пътя на победите, след като си взе едномесечна почивка след отпадането от \"Уимбълдън\".     Световният №5 стигна до пълен обрат срещу Фернандо Вердаско в мач от втория кръг на Мастърс турнира в Торонто, като изкова страхотен успех, и то след Във третия кръг на надпреварата той ще се изправи срещу много любопитен съперник - Франсес Тиафое от САЩ. Той е представител на новата генерация тенисисти в мъжкия тур, като е едва на 20 години и в момента заема 41-о място в Световната ранглиста.   В предишния кръг той изненадващо отстрани Милош Раонич, с което си заслужи вниманието на специалистите.    ", "date": "2018.08.09", "title": "Ето къде да гледаме мача на Григор Димитров в Торонто днес"}
