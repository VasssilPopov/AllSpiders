{"url": "https://www.actualno.com/america/strelba-v-universitet-v-teksas-ima-ubiti-i-raneni-news_1430157.html", "text": "      Двама души са убити, а един - ранен при стрелба в кампус на Тексаския университет, пише Ройтерс.           Всички часове на 12 000 студенти в този клон са били отменени. На студенти и преподаватели е препоръчано да се приютят на сигурно място. Полицията е отцепила района.\r\nОколо час по-късно мярката беше отменена, като полицията посочва, че трима души са били простреляни, двама са починали, един е ранен, а четвърти човек е получил травми, без да се уточнява какви точно са те.  От съобщението на властите не става ясно, дали полицията е арестувала или издирва някого. ", "date": "2020.02.03", "title": "Стрелба в университет в Тексас, има убити и ранени"}
{"url": "https://www.actualno.com/crime/gori-apartament-v-centyra-na-sofija-chovek-e-zakleshten-vytre-snimki-news_1430131.html", "text": "      Пожар избухна в центъра на София, в подпокривното пространство на жилищна кооперация., предаде БГНЕС.          Малко след 18.00 часа е пламнал огън в апартамент, намиращ се в стара къща на улица \"Будапеща\" в идеалния център на столицата.\r\nПо предварителна информация в апартамента има човек, който не може да излезе. Все още не е ясна неговата съдба. Пожарът е започнал от покрива.  На място са пристигнали два екипа на пожарната, които все още са на мястото на инцидента. Също така има и екип на Спешна помощ. ", "date": "2020.02.03", "title": "Гори апартамент в центъра на София, човек е заклещен вътре (СНИМКИ)"}
{"url": "https://www.actualno.com/balkani/bivsh-zatvornik-e-novijat-premier-na-kosovo-news_1430130.html", "text": "      Косово има нов премиер след четири месеца политически преговори. За поста е избран бившият политически затворник Албин Курти.      За него гласуваха 66 от 120 депутати в парламента. Курти е първият ръководител на Косово от партия, водила активна кампания за обединение с Албания.   В правителството на неговата партия \"Самоопределение\" и втората на изборите Демократична лига на Косово (ДЛК) има 15 министерства - по шест за всяка от двете партии, още три позиции ще отидат при малцинствените общности. Само две от тях са за пробелградската \"Сръбска листа\".\r\nВодещата партия ще се разпорежда в правосъдното, финансовото, икономическото и здравното министерство, както и това за евроинтеграцията. За ЛДК остават вътрешните работи, инфраструктурата, земеделието, образованието, културата и отбраната.  Днес бе последният възможен ден за гласуването, преди да изтече срокът от 15 дни, който имаше Курти за успешно формиране на кабинет и вот на доверие, след като официално бе издигнат като кандидат за премиер. ", "date": "2020.02.03", "title": "Бивш затворник е новият премиер на Косово"}
{"url": "https://www.actualno.com/europe/sled-50-godini-chakane-slovenija-otvori-pyrvata-djamija-v-stranata-news_1430123.html", "text": "      В столицата на Словения, Любляна, бе открита първата джамия в страната, информира АФП. Това се случи след преодоляване на редица финансови препятствия и победа над десни опозиционни партии, 50 години след отправеното искане за изграждане.      Противниците на проекта - включително тези, които критикуват катарското му финансиране - многократно са се опитвали да го спрат, а на мястото бяха намирани свински глави и кръв.   Главата на ислямската общност, мюфтията Неджад Грабус, заяви, че откриването на джамията е \"повратна точка\".\r\n\"Словения е последната бивша югославска държава, сдобила се с джамия, превръщайки Любляна в столица, а не в провинциален град на края на света\", каза той на пресконференция.  Мюсюлманите в страната с преобладаващо католическо мнозинство за първи път подават молба за изграждане на джамия в края на 60-те години на миналия век, докато Словения все още е част от бившата комунистическа Югославия. Накрая общността получи разрешение преди 15 години, но се натъкна на опозиция от десни политици и групи, както и на финансови проблеми. Строителството, започнало през 2013 г., струва около 34 милиона евро (39 милиона долара), от които 28 милиона евро са катарски дарения.\r\nРазположена в полуиндустриална зона на Любляна, джамията, която може да побере до 1400 души, представлява сърцевината на ислямски културен център. В него се помещават офиси на общността; образователен център с библиотека; ресторант; баскетболно игрище; жилища за мюсюлманския клир; и 40-метрово минаре.   Всички постройки на територията на центъра са изградени от бял бетон, комбиниран със стомана, стъкло и дърво. Голям син купол се издига във вътрешността на джамията, стигащ сякаш до небето и наподобяващ известни джамии като Синята джамия в Истанбул.    Досега мюсюлманите - които съставляват 2,5% от населението от 2 милиона души в страната и втората по големина религиозна група според преброяването през 2002 г. - провеждаха церемониите си в наети спортни зали или други сгради. ", "date": "2020.02.03", "title": "След 50 години чакане: Словения отвори първата джамия в страната"}
{"url": "https://www.actualno.com/europe/bulgargaz-iska-ot-ek-novi-stypki-sreshtu-monopolizma-na-gazprom-news_1430119.html", "text": "      „Газпром“ е изправен пред риск да бъде възобновено разследване за нарушаване на антимонополната политика, в който Европейската комисия започва проверка срещу руския монопол върху износ на газ.      Негов предмет са съмнения за злоупотреба с господстващото му положение на източноевропейския газов пазар и причина за повторното му стартиране е недоволството на , информира EurActiv,.\r\nДелото AT.39816 – за доставяне на газ в Централна и Източна Европа - е много вероятно да стане част от дневния ред на Комисията.\r\nСпоред източници в София, българският държавен доставчик на газ „Булгаргаз“ се готви да поиска Комисията да възобнови антитръстовите производства срещу „Газпром“ поради неизпълнение на едно от ключовите обещания на руската компания.     Това се отнася до ангажимента на „Газпром“ да пригоди руските цени за газ към средните пазарни цени в ЕС, което позволи на Европейската комисия да прекрати случая.\r\nНа 24 май 2018 г. Европейската комисия, водена от заместник-председателя по политиката в областта на конкуренцията Маргрете Вестагер, приключи антитръстовото си разследване срещу „Газпром“. Случаят продължи 7 години и завърши без глоба, но при важни условия - руската компания трябваше да намали цените и да спре усилията за предотвратяване на достъпа на конкуренцията до източноевропейския пазар.\r\nРазследването се отнася до предполагаемата злоупотреба на „Газпром“ относно доминирането си на газовите пазари в , Чехия, Естония, Латвия, Литва, Полша, Унгария и Словакия. В хода на делото ясно бяха определени пазарните цени на природния газ в Европа. Това са цените на континенталните хъбове, както и средните гранични цени за Германия, Франция и Италия.    Според \"Булгаргаз\", българското искане за предоговаряне на цените е изпратено в началото на август миналата година, а крайният срок за постигане на споразумение между двете страни изтече, без резултат, 120 дни по-късно (в началото на декември).\r\nСъобщава се, че преговорите между \"Булгаргаз\" и \"Газпром\" през последната половин година са били интензивни, но неуспешни. Източниците твърдят, че липсата на отговор на редица български предложения е начин „Газпром“ да забави процеса на преразглеждане на цените в договора и очевидно няма желание от страна на руснаците да бъде постигнато споразумение.   Междувременно Европейската комисия публикува официални данни за граничните цени на природния газ през третото тримесечие на 2019 г. От редовния доклад на Комисията стана ясно, че седем от осемте държави по антитръстовото разследване вече са получили намаление на цените на доставките си от „Газпром“. е единствената, която не е получила такова.\r\nЗа третото тримесечие на 2019 г. се превърна в страната, която купува най-скъпия газ в ЕС, твърди Евроактив. Наличните данни за четвъртото тримесечие вероятно ще потвърдят това. Ето защо \"Булгаргаз\" планира да потърси подкрепа от Европейската комисия, с цел да накара „Газпром“ да спазва ангажиментите си. Освен това ако антитръстовата процедура срещу „Газпром“ бъде възобновена, компанията ще бъде изправена пред опасността да плати огромна глоба - нещо, което тя избегна с поетия ангажимент.\r\nБългарският газов сектор не се сблъсква за първи път с нежеланието на „Газпром“ да преговаря за условията на търговия. През десетилетията тези искания редовно са „удряли на камък“, до голяма степен поради факта, че почти 100% от потреблението на природен газ в страната се осигурява от Русия.   Нещата обаче се променят, според EurActiv,. Миналата година „Булгаргаз“ успя за първи път да внесе 500 милиона кубически метра газ от други доставчици на по-евтини цени. За сравнение общото годишно потребление на страната се оценява на 3 милиарда кубически метра. Освен това се очаква един милиард кубически метра да бъде внесен от Азербайджан през Южния газов коридор, когато през втората половина на 2020 г. интерконекторът Гърция- (IGB, известен още като Стара Загора-Комотини) е готов. има планове да внася руски газ от Турция, по Балканския газопровод, продължение на газопровода „Турски поток“, доставящ руски газ до европейската територия на Турция под Черно море. Газът ще отиде и по-далеч - до Сърбия, Унгария и Австрия - а планира да използва част от газа за собствена консумация. ", "date": "2020.02.03", "title": "„Булгаргаз“ иска от ЕК нови стъпки срещу монополизма на „Газпром“ "}
{"url": "https://www.actualno.com/crime/dvama-dushi-sa-raneni-sled-predpolagaem-vzriv-na-gazova-butilka-video-news_1430115.html", "text": "      Мъж на 79-години и съпругата му на 75 г. са приети в болница в Силистра, след като в апартамента им е възникнал пожар, предаде БГНЕС.           Той се намира на шестия етаж в жилищен блок по ул. „Ал. Стамболийски“.\r\nНа сигнала за произшествието, получен в 16:11 часа, са се отзовали екипи на пожарната, полицията и Бърза помощ. Пожарът вече е овладян  По непотвърдена до този момент информация става въпрос за взрив на газова бутилка. ", "date": "2020.02.03", "title": "Двама души са ранени след предполагаем взрив на газова бутилка (ВИДЕО)"}
{"url": "https://www.actualno.com/starazagora/eto-kakvo-predstavi-stara-zagora-na-turisticheskoto-izlojenie-v-istanbul-news_1430117.html", "text": "      Туристическите възможности на Стара Загора бяха представени 24-тото издание на едно от най-големите изложения - East Mediterranean International Tourism Travel (EMITT), което се провежда ежегодно в Истанбул, Турция. Градът беше част от общия щанд на Министерството на туризма на форума.      „Посетителите на българския щанд, от който сме част и ние, проявиха силен интерес към богатото културно-историческо наследство на нашия град“, споделя експертът от общинския отдел „Туризъм“ Ивелина Проданова. По думите й посетители на EMITT са се интересували от специалностите в Тракийския университет, от Старозагорската опера, от културните и спортните събития, които се организират в региона, от възможностите за настаняване. \"Получихме десетки запитвания за партньорство и бъдещи съвместни дейности с туроператори, както с и различни български и чуждестранни общини“, допълва Проданова.   Над 90 държави разкриват потенциала си за туризъм на 4-дневното изложение, което сред важните събития в туристическия бранш. Ежегодно почти 60 хиляди представители на туристическата индустрия представят в Истанбул дестинации, видове туризъм и услуги. Щандът на има заслужено място на форума, за което свидетелства и поредното отличие при представянето на страната като четирисезонна туристическа дестинация. \r\nСред посетителите на българския щанд са били кметът на града домакин Икрем Имамоглу и генералният консул на страната ни в града на Босфора Ангел Ангелов, които са си тръгнали с добри впечатления от българското представяне. Община Стара Загора за първи път се представя на EMITT се сдобиха и кметът на града-домакин Икрем Имамоглу, генералният консул на страната ни в Истанбул Ангел Ангелов и други. Стара Загора се представи за първи път на изложението в лицето на Красимира Чахова, заместник-кмет на община Стара Загора, в чийто ресор доскоро влизаше и туризма, и на Ивелина Проданова.  Повече от 9,3 милиона са чуждестранните туристически посещения през 2019-а в България. Близо 649 хиляди са посещенията на туристи от от южната ни съседка, което с 3,8 на сто повече спрямо миналогодишния данни за периода, сочат данни на националната статистика за декември. Добри показатели има и Стара Загора, в която през миналата година са отседнали над 15 хиляди чуждестранни гости. ", "date": "2020.02.03", "title": "Ето какво представи Стара Загора на туристическото изложение в Истанбул "}
{"url": "https://www.actualno.com/america/mila-jovovich-rodi-dyshterja-za-treti-pyt-i-ja-pokaza-snimka-news_1430145.html", "text": "      Актрисата Мила Йовович роди трета дъщеря. Детето е кръстено Озиан, съобщават световните агенции.      Снимката с новия член на семейството беше публикувана от най-голямата дъщеря на холивудска звезда - 12-годишната Ева. На снимката се вижда: Мила Йовович, която държи новородено на ръце, съпругът на актрисата Пол Андерсън, самата Ева и 4-годишната Дешиел.    Актрисата заяви по-рано, че е качила почти 25 килограма по време на бременността. Тя също беше притеснена от спонтанен аборт. Предишната бременност на Йовович завърши със загуба на детето.  Звездата сподели миналия август, че очаква дете. Тя призна, че подобни новости за нея са и радост, и ужас. За да сведе до минимум риска от трагичен изход, Мила Йовович спря да спортува. Актрисата нарече себе си „супер параноична“ през тази последна бременност.\r\n44-годишната актриса е известна с главната роля в поредицата \"Заразно зло\". Тя участва и във филмите „Петият елемент“, „Жана д'Арк“, „Хелбой“ и други. ", "date": "2020.02.03", "title": "Мила Йовович роди дъщеря за трети път и я показа (СНИМКА)"}
{"url": "https://www.actualno.com/society/babh-otkri-falshivo-sirene-i-razporedi-iztegljaneto-mu-ot-pazara-news_1430116.html", "text": "      Сирене с високо съдържание на немлечна мазнина откри Българската агенция по безопасност на храните при проверка и разпореди изтеглянето му от пазара.      Пробата била взета миналата седмица в София, като продуктът бил представен като \"краве сирене\", а производителят е български бизнес оператор - уточняват от агенцията.   В рамките на същата проверка са взети 8 проби в присъствието на представител на Комисията за защита на потребителите, както и двете асоциации на млекопреработвателите в и асоциация \"Активни потребители\".\r\nИнспектори проверяват и предприятието производител. Извършва се пълно проследяване на произведените и разпространените в търговската мрежа количества, които незабавно ще бъдат изтеглени.  Производителят ще бъде санкциониран, съгласно Закона за храните, който предвижда имуществена санкция в размер на 2 хил. до 4 хил. лева за първо нарушение и до 6 хил. при повторно. ", "date": "2020.02.03", "title": "БАБХ откри фалшиво сирене и разпореди изтеглянето му от пазара"}
{"url": "https://www.actualno.com/crime/vasil-bojkov-ne-e-arestuvan-objavi-bivsh-nash-konsul-v-dubaj-news_1430139.html", "text": "      Бизнесменът Васил Божков по-скоро е задържан, отколкото арестуван в Обединените арабски емирства (ОАЕ). Причината се корени в липсата на изпратени документи от прокуратурата на за неговата екстрадиция.      Това заяви Милен Керемедчиев, бивш генерален консул на в Дубай, по случая „Божков“.   „Честата практика в Емирствата е да бъде отнет международният паспорт на лицето и то да пребивава на адрес, който обяви, докато изчака решението на съда.\r\nАко не е задържан под стража, той е свободен да се придвижва из ОАЕ, да живее нормално, да оперира със средствата, с които разполага“, поясни Керемедчиев.  „Между ОАЕ и няма договор за правна помощ и сътрудничество. Много страни нямат такъв договор с ОАЕ. Но въз основа на добри дипломатически отношения между ОАЕ и съответната държава може да се стигне до решение, което да ускори екстрадицията… Отношенията между ОАЕ и се подобриха през последните години“, каза още Керемедчиев.\r\nСпоред него ОАЕ набира капитали по всевъзможни начини и  поради тази причина дава убежище на всякакви хора, желаещи да харчат парите си в страната.   „Там има десетки милионери от различни страни, които намират своя пристан в Емирствата. Нека не смятаме, че екстрадицията е невъзможна.    Има прецеденти, в които с решение на емира се предприемат действия в полза на една или на друга държава, това се случва чрез добрите приятелски отношения между страните“. ", "date": "2020.02.03", "title": "Васил Божков не е арестуван, обяви бивш наш консул в Дубай"}
{"url": "https://www.actualno.com/bgfootball/grisha-ganchev-progovori-eto-kakvo-e-bydeshteto-na-treniora-na-cska-news_1430151.html", "text": "      Колебливите резултати в зимните контроли и през пролетния полусезон на Първа лига предизвикаха сериозни спорове относно това дали Милош Крушчич ще остане наставник на ЦСКА.      Отборът на ЦСКА се прибра късно снощи от подготовката си в испанския курорт Марбея, където от пет изиграни двубоя записа само едно равенство и цели четири поражения при обща голова разлика 0-11.   Поради тази причина вечното дерби срещу \"Левски\" се оказва от огромно значение за Крушчич.\r\nВ групите на \"армейците\" в социалните мрежи има доста сериозни аспирации за оставката на треньора. Поради тази причина пред dsport.bg собственикът на клуба Гриша Ганчев обяви намеренията си.   . ", "date": "2020.02.03", "title": "Гриша Ганчев проговори: Eто какво е бъдещето на треньора на ЦСКА "}
{"url": "https://www.actualno.com/asia/kitaj-prizna-dopusnahme-greshki-pri-ovladjavane-na-virusa-news_1430148.html", "text": "      Ръководството на Китайската комунистическа партия призна, че е имало пропуски в работата на службите при засичането и контролирането на вируса от Ухан, пише АФП.      Политбюро призова за \"подобряване на националната система за здравеопазване\", след като според органа, който има най-голяма власт в Китай, \"са демонстрирани слабости и трудности, които реакцията на сегашната епидемия е извадила на показ.\"   Самокритичните думи дойдоха след като официален Пекин разкритикува чуждите държави и най-вече Съединените щати, че всяват ненужна паника, като спират полетите до Китай и въвеждат други ограничения и предупреждения.\r\nНо в изявлението за грешките в страната Политбюро отбелязва, че е необходимо \"да се направи повече за надзора на пазарите и да се действа със здрава ръка срещу незаконната търговия с диви животни.\"  Политбюро казва също, че повече не трябва да се изпада в ситуация на недостиг на хирургически маски и друго предпазно облекло, както се е получило сега.\r\nМестните власти в провинции с общо население над 300 милиона души, сред които най-населената провинция в Китай Гуандун напоследък заповядаха всички граждани да носят предпазни маски на публични места.   Но произвеждането на толкова много маски не е лесна работа, още повече че епидемията избухна по време на празнуването на Китайската нова година, когато много хора са в почивка и фабриките не работят с пълен капацитет. В добавка властите в Китай удължиха ваканцията, за да спрат движението на милиони хора по празниците, което може да разпространи болестта.     ", "date": "2020.02.03", "title": "Китай призна: Допуснахме грешки при овладяване на вируса "}
{"url": "https://www.actualno.com/crime/vyzrasten-myj-e-zaginal-pri-pojar-v-sofija-news_1430144.html", "text": "      Мъж е загинал при на столичната улица \"Св. Св. Кирил и Методий\". Починалият е обитавал жилището на последния етаж. Според първоначална информация мъжът се е задушил от дима, предаде Дир.      Според информация на Нова телевизия пък момиче от съседната къща е било евакуирано и не е пострадало.   Както вече съобщи, сигналът за пожара е подаден в 18.13 часа. На място веднага са пристигнали две пожарни коли и медицински екип на Столичната пожарна.\r\nНезабално след погасяването на огъня е извършен оглед, при който е открито тялото на загиналия.  Огънят е обхванал подпокривното пространство на жилищната кооперация. Починалият е живеел сам в апартамента на последния етаж. Първоначално е имало съмнения за още пострадали хора, но след огледа не са открити такива. ", "date": "2020.02.03", "title": "Възрастен мъж е загинал при пожар в София"}
{"url": "https://www.actualno.com/america/stana-jasno-koi-zvezdi-shte-vrychvat-oskarite-news_1430137.html", "text": "      Американската филмова академия публикува списък на звездите, които ще връчват Оскарите.      Списъкът е публикуван в акаунта на академията в Twitter.   През 2020 г. победителите в различните категории ще получат заветните статуетки от 11 световноизвестни фигури.\r\nТова са Киану Рийвс, Пенелопе Крус, Сигорни Уивър, Даян Кийтън, Шая Лабьоф, Джеймс Кордън, Стив Мартин, Джордж Макей, Мая Рудолф, Зак Готзаген и Бени Фелдщайн.  В същото време церемонията отново ще бъде без водещ. Организаторите решиха да повторят експеримента от миналата година, за да избегнат поредно обвинение от агресивно настроени малцинства за нарушаване на нечии права. ", "date": "2020.02.03", "title": "Стана ясно кои звезди ще връчват \"Оскарите\""}
{"url": "https://www.actualno.com/curious/kakvo-shte-stane-s-tjaloto-vi-ako-jadete-po-lyjichka-med-vsjaka-vecher-news_1430153.html", "text": "      Вероятно знаете, че медът е важно средство в борбата с настинките, но той има и още множество полезни свойства. Дори само една супена лъжица преди лягане може да сътвори благотворни ефекти в тялото ви. От BrightSide разказват какви са те.       Медът съдържа триптофан - хормон, който ви помага да се отпуснете и да дадете на тялото си сигнал, че е време за сън. Макар че организмът ни се нуждае от тази аминокиселина, той не я произвежда, а си я набавя чрез храната. Медът съдържа гликоген, така че консумирането му преди сън ще ви помогне да избегнете прилива на адреналин и да си осигурите добър нощен сън.   Триглицеридите са вид мазнина в кръвта. Високото им ниво означава риск от развитие на сърдечни заболявания и диабет. За щастие, медът намалява нивото на триглицеридите в организма.    Медът е богат на антиоксиданти и антибактериални агенти, които спомагат за засилване на имунната система, като ви правят по-силни в борбата с инфекциите.     Медът съдържа антиоксидантни съединения, за които е доказано, че намаляват кръвното налягане.  ", "date": "2020.02.03", "title": "Какво ще стане с тялото ви, ако ядете по лъжичка мед всяка вечер"}
{"url": "https://www.actualno.com/curious/dneven-horoskop-za-4-fevruari-news_1430090.html", "text": "             През този ден е важно да се почувствате полезни. Не търсете извънредни поводи, някое от вашите задължения ще покрие това изискване. Силата ви ще е в самостоятелната работа. Многото хора и шум може да ви разсеят прекалено много.   Това е ден, в който ще разберете, че сте объркали пътя. Не е късно да се върнете назад и да изберете правилната посока. Не съжалявайте за времето.     Днес може да имате някои неприятности с половинката ви. Ще трябва да помислите добре дали не сте сгафили някъде и да се извините.    Това е добър ден, в който ще се ориентирате добре в ситуацията. Обстоятелствата ще са объркани, но вие със сигурност ще намерите начин да се оправите. Това е ден, в който да проявите взаимност. Не мислете за отплатата, а за това дали имате желание да помогнете. Нищо друго не е от значение.   Днес ваша помощ ще бъде от изключително значение за ваш приятел. Бъдете сигурни, че добрината ще ви се върне при това  многократно.    Вместо да се съмнявате в другите, потърсете причината в себе си за това, което се случва. Вероятно някъде сте преминали границата, опитайте се да си спомните. Днес в никакъв случай не ставайте роби на тъмните мисли. Така ще бъдете по-лесно управляеми. Бъдете усмихнати и добронамерени - това ще вбеси мнозина.    Това е ден, в който е много важно да сте в кондиция. Всяка ваша емоция може да бъде използвана срещу вас. Проявете максимална далновидност. Днес не се колебайте да отстоявате и защитавате мнението си. Много вероятно е да излезете големия победител от сериозен спор. Днес ви предстоят важни задачи за изпълнение. Не бъдете припряни. Всичко ще мине по-бързо и лесно, отколкото предполагате. ", "date": "2020.02.03", "title": "Дневен хороскоп за 4 февруари"}
{"url": "https://www.actualno.com/crime/bojkov-imal-sobstvenost-v-oae-moje-da-poluchi-rezidentska-viza-news_1430156.html", "text": "      Собственикът на \"Нове холдинг и \"Левски\" Васил Божков може да получи резидентска виза в Обединените арабски емирства, съобщава БНТ. Той е придобил собственост там за повече от 280 000 долара, твърди националната телевизия.      Бизнесменът притежава офиси в Дубай и Абу Даби, от които ръководи бизнеси в държави от Средния изток. На този етап няма информация за достигнатия оборот, но наличието на тази инвестиция определено е основание за резидентски статут, съобщава БНТ.   Емирствата са страна по Конвенцията на ООН за борба с корупцията от 2006 г. и това е един от документите в Международното право, на които може да се позове при искането за екстрадиция.\r\nВ ОАЕ, пак от 2006 г.  има Закон 39, който посочва как се осъществяват екстрадициите. С държавите, с които няма споразумение, прилагането на този закон се съобразява с принципа на реципрочност в международното право. Това на практика означава, че ако ОАЕ откаже да върне Божков и неговите съдружници, то и може веднъж да направи същото.  Искането трябва да бъде придружено с копие на личните документи на чужденеца, приложимия закон на искащата страна и копие на разследването за обвиняемия или съдебното решение за осъдения. Всички документи трябва да са преведени на арабски език.\r\nИскането се разглежда на две инстанции - първо в компетентния съд - в случая с Божков става въпрос за наказателния съд на Абу Даби. Решението може да бъде обжалвано пред Апелативния съд, който се произнася окончателно, разкрива още БНТ.   Законът обаче не предвижда специална закрила за притежателите на резидентски статут, но има задължение, когато става дума за стратегически инвестиции, да се преминава единствено през съдебна процедура.    По принцип ОАЕ отказва да връща такива лица, но може и да направи изключение. Досега обаче не е известно да е правено такова. ", "date": "2020.02.03", "title": "Божков имал собственост в ОАЕ, може да получи резидентска виза"}
{"url": "https://www.actualno.com/society/novinite-naj-vajnoto-za-denja-3-fevruari-news_1430110.html", "text": "      Редакционният екип на ви представя най-важните новини за изминалия ден, 3 февруари.       Министърът на финансите Владислав Горанов избра интересен ръководител на Комисията по хазарта – началника на кабинета си Георги Йорданов. Йорданов ще е временен ръководител на регулатора, до намирането на постоянен шеф.   Всички пътници, които имат температура над 37 градуса, пристигнали на българските летища, се отклоняват и преминават през медицински прегледи. Това обяви министърът на здравеопазването Кирил Ананиев, който направи проверка на термокамерите на Терминал 2 на летище София. Впечатление ми прави, че се искат две неща от Конституционния съд. Първото е може ли да се разследва президентът и второто е да се направи тълкуване на изречението за държавна измяна. Второто ме притеснява много повече. Искам да ви върна малко назад - скандалът с руския шпионаж и Николай Малинов.     Brexit, италианското членство в Еврозоната, проблемите с върховенството на закона в Централна и Източна Европа - основните политически предизвикателства за Европейския съюз произлизат основно от вътрешни проблеми. През 2020 г. обаче това ще се промени. Бившият вицепремиер Валери Симеонов поде поредната си, но този път далеч не шумна борба след тази срещу частните лотарийни игри. Далеч от микрофоните и насред водната криза в , Симеонов и съпартийците му от НФС са внесли промени, засягащи електрическите централи - да се разреши водоползване в защитени зони, забранено от 10 години.    Британският премиер Борис Джонсън се готви официално да обяви , 3 февруари, че \"няма нужда\" Великобритания да приема редица правила на Европейския съюз като част от споразумението за свободна търговия след Брекзит (Brexit), предаде БГНЕС. Студентите, пристигнали от Китай и настанени във ВМА, ще останат 14 дни под карантина, за да е сигурно, че не са заразени с коронавирус. Засега първите резултати от тестовете са отрицателни. Това съобщи националният здравен инспектор д-р Ангел Кунчев в интервю за bTV. Новата зелена сделка на Европа има два основни компонента – декарбонизация на енергията и кръгова икономика на материалите. Почти цялото внимание в обществената дискусия у нас се концентрира върху първия, но медийното отразяване на търговията с отпадъци и реакцията на правителството показват, че и вторият съвсем не е маловажен. Това пише експертът Боян Рашев в анализ за изданието Sustainability.bg. Войната се върна като начин на мислене в Европа. Тя отново се възприема като възможен, легитимен и дори морално оправдан инструмент за решаване на международни спорове, което е най-опасният откат от края на Втората световна война. В същото време в международната лексика понятието \"мир\" е заместено със \"сигурност\". ", "date": "2020.02.03", "title": "Новините: Най-важното за деня, 3 февруари"}
{"url": "https://www.actualno.com/crime/jasno-e-nakazanieto-za-uchitelkata-nakarala-cjal-klas-da-zaplue-dete-news_1430134.html", "text": "      Единствено с предупреждение за уволнение е наказана началната учителка от елитно основно училище в Пазарджик, , съобщи директорката на училището Даниела Кемчева пред \"24 часа\".      Унизителната случка се е разиграла на 9 януари. По време на междучасие възникнал конфликт между няколко деца от 3 \"Б\" клас, при който момченце наплюло две други деца. Те обаче се оплакали на учителката Верка Маратилова.\r\nПреподавателката от своя страна избрала \"нестандартен\" начин да накаже детето, като го изкарала пред дъската и накарала другите деца от класа да го наплюят. Момченцето не съобщило на семейството си за случилото се и те научили за това случайно от майката на друго дете от класа.   Бабата на детето незабавно е подала жалби срещу учителката до директора на училището, инспектората по образование, Закрила на детето и прокуратурата за търсене на наказателна отговорност.  Със случая са запознати всички институции в града, включително и Регионалното управление на образованието и Отдел \"Закрила на детето\". Проверките са установили, че има недопустимо нарушаване на професионалните задължения.\r\nУчителката е признала вината си и вече се е извинила на родителите на децата от класа, в който е станал инцидентът. Наложена й е административна санкция \"предупреждение за уволнение\".\r\n\"Незабавно разпоредих и извършихме подробна проверка на случилото се. Беше установено, че има недопустимо нарушение на професионалните задължения от учителката и наложихме дисциплинарно наказание \"предупреждение за уволнение\" на Верка Маратилова.       Не мога да оправдая подобни действия от нейна страна. Г-жа Маратилова е главен учител и един от най-добрите ни преподаватели. Тя изрази дълбоко съжаление за станалото. Никога до момента не е имало жалби от родители за работата на г-жа Маратилова. Напротив родителите сами я търсят и изразяват желание децата им да бъдат в нейния клас. Това е първи подобен случай в нашето училище\", заяви директорката на училището Даниела Кемчева.\r\nТя допълни, че ден след станалото Верка Маратилова е свикала родителска среща, на която е изразила дълбоко съжаление за действията си и се е извинила на всички родители. От своя страна родители са направили подписка в подкрепа на учителката, която е била предадена на ръководството на училището, а майката и бащата на наплютото момченце са преместили детето си в друго училище и в момента с момченцето работи психолог.\r\nПо повод подадената жалба в държавното обвинение районната прокуратура в Пазарджик е разгледала преписката и на 15 януари е отказала да образува досъдебно производство по случая, поради липсата на престъпление.\r\nСлед обжалване от семейството на детето отказът е бил потвърден и от окръжната прокуратура на 31 януари, съобщи окръжният прокурор на Пазарджик  Васил Малинов. ", "date": "2020.02.03", "title": "Ясно е наказанието за учителката, накарала цял клас да заплюе дете"}
{"url": "https://www.actualno.com/crime/shofior-ot-nso-otnel-predimstvo-i-predizvikal-katastrofa-v-plovdiv-news_1430105.html", "text": "      Заради отнето предимство от страна на шофьор на НСО на кръгово кръстовище в Пловдив е станала катастрофа.      От Националната служба за охрана признаха за лекия пътен инцидент. Случаят е регистриран в гр. Пловдив около 16.00 часа на кръгово кръстовище при Пловдивския панаир.   При навлизане в кръстовището автомобилът на НСО удря леко друг автомобил, предприел рязка маневра за заобикаляне на внезапно спрял в средна лента на кръстовището бус. Автомобилът на службата не е бил в специален режим на движение.\r\nПрипомняме, че това е пореден инцидент, свързан с НСО. На 12 декември, две деца бяха с опасност за живота, след като бяха блъснати от кола на НСО.  Водачът е признал вината си и му е съставен акт за отнемане на предимство. ", "date": "2020.02.03", "title": "Шофьор от НСО отнел предимство и предизвикал катастрофа в Пловдив"}
{"url": "https://www.actualno.com/health/koronavirus-ili-grip-kak-da-gi-razlichavame-news_1430101.html", "text": "       .                    хремата и болките в гърлото, които са характерни за възпаление на горните дихателни пътища. Хора, които имат хрема и кихат, по всяка вероятност са хванали настинка или грип.\r\nТъй като новият вид коронавирус засяга предимно долните дихателни пътища, заразените страдат най-вече от суха кашлица, задух и/или пневмония, но нямат възпалено гърло.\r\nВ повечето случаи протича безобидно и дори без всякакви симптоми. Според Института „Робърт Кох\", инкубационният период може да продължи до 14 дни. Специалистите препоръчват да не се прилага самолечение и при съмнение за заразяване да се посети специалист. Лекарят може да изпрати проба от слюнката в лаборатория, която да провери за какъв тип вируси става дума.      Важно е още да се знае, че маските пред устата и носа не могат да предпазят от заразяване, тъй като вирусите, включително и новият коронавирус, се предават по капков път или при контакт със заразена повърхност. Затова най-добрата превенция е да стоите далеч от хора, които са заразени, да миете ръцете си редовно и задължително със сапун и след това да използвате хартиени кърпи за еднократна употреба. Лекарите понякога изпитват затруднения да направят разлика между обикновената настинка и грипа.\r\nЕдна настинка най-често започва с дразнене в гърлото, хрема, а след това се появява и кашлица. Болният може да има малко повишена температура, главоболие и отпадналост.\r\nИстинският грип обаче поваля човека изведнъж. Появяват се главоболие и болки в ставите, суха кашлица и дрезгавост, болки в гърлото, висока температура до 41 градуса, често придружена с втрисане. Човек е толкова отпаднал, че не може изобщо да стане от леглото, няма никакъв апетит и е в състояние да спи постоянно.   Обикновената настинка преминава за няколко дни, а симптомите отшумяват след около седмица. Истинският грип обаче е по-продължителен, той изкарва болния от строя за минимум една седмица, а понякога и за по-дълго.\r\nПостоянната комисия по ваксинациите на Германия (STIKO) препоръчва ежегодната противогрипна ваксина особено на онези, които са изложени на повишен риск от развитие на усложнения. Става дума за хора над 60 години, хронично болни от всички възрасти, бременни жени и жители на старчески домове. Лицата, които са в постоянен контакт с много хора, също са изложени на по-висок риск: медицински персонал, служители в институции, които обслужват много хора. Повечето настинки, както и грипът, се причиняват от вируси, срещу които антибиотиците не помагат. Антибиотиците поддържат защитната система на организма. Те убиват бактериите и ограничават разпространението им, като атакуват клетъчната стена или метаболизма на болестотворните микроорганизми.\r\nИзползването на антибиотици е наложително, ако бактериите вече са навлезли в организма и са започнали да се  размножават. Това може да предизвика възпаление или трайно увреждане на вътрешните органи. Възпаленията на белите дробове, на сливиците, на пикочния мехур или на мозъчната обвивка обикновено са причинени от бактерии. В тези случаи прилагането на антибиотик е наложително.   ", "date": "2020.02.03", "title": "Коронавирус или грип: Как да ги различаваме?"}
{"url": "https://www.actualno.com/crime/davat-na-prokuror-uchitelka-nakarala-uchenici-pod-stroj-da-zaplujat-svoj-syuchenik-news_1430073.html", "text": "       ще проверява началната учителка от Пазарджик Верка Маратилова, предава БНР. В училище „Проф. Иван Батаклиев“, за да накаже свой ученик, Верка Маратилова е принудила всички деца от класа - един по един в колона, да го заплюят, докато той е бил изправен пред дъската.      Прокурорската проверка трябва да установи дали има данни за с цел публично унижаване, както и дали има принуда, с която грубо са нарушени нравствените принципи, чувства и достойнство на повече от едно лице, в случая на малолетни.    ще прави проверката, тъй като Окръжната прокуратура в Пазарджик си даде отвод с мотив, че при разследването няма да има безпристрастност. Причината е, че училище „Иван Батаклиев“ е едно от най-елитните учебни заведения в града и децата и внуците на пазарджишките прокурори и съдии учат именно там.\r\nЕто какво се се случило: На 9-и януари, по време на междучасието няколко деца от 3 б клас влезли в спор и в невъзможността да се защити по друг начин, деветгодишният Митко наплюл две от децата. Вместо родителите да бъдат предупредени за тази постъпка и заедно с педагога да намерят решение, учителката Верка Маратилова изправила детето пред учебната дъска, строила целия клас в редица и наредила всички да преминат един по един пред момчето и да го заплюят. След наказателната акция учебните занятия продължили. Вечерта семейството на Митко забелязало, че той е подтиснат, не говори, отказва да се храни с обяснението, че го боли главата. Нищо не подозиращите родители останали с впечатлението, че детето им има вирус. За неприятния инцидент те разбирали няколко дни по-късно от възмутен родител на момиченце, което разказало вкъщи как всички плюли по Митко.  Със случая е запознато и Регионалното управление на образованието и Отдел „Закрила на детето“.\r\nМитко вече е преместен в друго училище по желание на семейството му и с него работи психолог.    ", "date": "2020.02.03", "title": "Дават на прокурор учителка, накарала ученици под строй да заплюят свой съученик"}
{"url": "https://www.actualno.com/pleven/pleven-shte-naema-firma-za-pochistvane-na-memoriala-majka-bylgarija-ot-shediovrite-na-ulichni-hudojnici-news_1430072.html", "text": "      Общинската управа на Плевен да събере оферти за почистване на рисунките по мемориала „Майка България” от фирми, които извършват такива услуги. Това разпореди плевенският кмет Георг Спартански на седмичната оперативка на общинското ръководство.      „Самият мемориал е грозен като изпълнение. Но така, както е нашарен в момента, той прилича на декор за филм на ужасите. Не можем да го оставим в този вид, защото идват туристи чужбина и гледат. И когато разберат, че това е „Майка България”, няма да си помислят нищо добро. Почистването на паметника е наша отговорност и трябва да го направим”, коментира градоначалникът.   Той допълни, че районът около Паметника на победата над Осман паша край река Вит също трябва да бъде почистен през този месец, защото сега гледката там не е за хора със слаби сърца. „Ще използваме наетите по временната трудова заетост, когато бъдат назначени. Защото ние сме партиоти и веем знамена по 700 метра, но когато трябва някой да отиде да почисти около мемориалите – там по-малко сме патриоти. Нали част от патриотизма е да не гледаш кочини около паметници!”, каза още Георг Спартански. ", "date": "2020.02.03", "title": "Плевен ще наема фирма за почистване на мемориала „Майка България” от „шедьоврите” на улични „художници”"}
{"url": "https://www.actualno.com/crime/specsydyt-gleda-deloto-sreshtu-evgeni-krusev-news_1430033.html", "text": "      Специализираният съд ще гледа на 4 февруари делото срещу бившия зам.-кмет на София Евгени Крусев заради ремонта на столичната улица „Граф Игнатиев”, предаде репортер на БГНЕС.      По време на миналото заседание през декември 2019 г. сред призованите свидетели беше главният архитект на София арх. Здравко Здравков. В следващи заседания се очаква да бъде разпитан и изпълнителният директор на столичния \"Метрополитен\" Стоян Братоев. Здравков и Братоев са членове на експертния съвет и са поискани да бъдат разпитани като такива.   БГНЕС припомня, че процесът срещу Крусев е заради ремонта на столичната улица „Граф Игнатиев”. Делото започна на 30 септември 2019 г.\r\nКрусев завеждаше ресор „Транспорт и транспортни комуникации” в общината. Той бе предаден на съд за това, че в периода от 27 юни 2018 г. до 5 декември 2018 г., в качеството си на длъжностно лице, заемащо отговорно служебно положение, е нарушил служебните си задължения по Закона за обществените поръчки, както и задълженията, възложени му със Заповед на кмета на Столична община. Предприел e действия за съществено изменение на сключения договор с „Джи Пи Груп“ АД за обществена поръчка, с което е набавил облага за „Джи Пи Груп“ и допринесъл за значителни вредни последици за Столична община от заплатени на дружеството строително-монтажни работи на завишени цени в размер на 621 194,01 лева с ДДС, както и заплатени неизпълнени количества и обеми строително-монтажни работи в размер на 298 669,54 лева с ДДС – или общо 919 863,55 лева с ДДС. Така са създадени условия за финансови корекции на основание чл.70, ал.1, т.10 от Закона за управление на средствата от Европейските структурни и инвестиционни фондове, във връзка с чл.2, ал.1, раздел III от приложение 1 от Наредбата за посочване на нередности. Завишените цени в полза на „Джи Пи Груп“ се определят от разликата в офертната цена на обществената поръчка на спечелилия и класирания на второ място участник, който предложил същата подложка на релсовия път, положена при изграждане на трасето. Освен това, съгласно изменението на проекта, в кривата на ул. „Алабин“ и ул. „Граф Игнатиев“ били положени 144 м обикновени релси, а не предвидените в договора за обществена поръчка. Те били актувани два пъти с два протокола, с което общината е била ощетена с още 21 707,14 лв. с ДДС.  На Евгени Крусев му бе наложена мярка за неотклонение „Подписка“ и забрана да напуска страната. ", "date": "2020.02.03", "title": "Спецсъдът гледа делото срещу Евгени Крусев "}
{"url": "https://www.actualno.com/politics/goranov-vze-komisijata-po-hazarta-na-rychno-upravlenie-news_1430075.html", "text": "      Министърът на финансите Владислав Горанов избра интересен ръководител на Комисията по хазарта – началника на кабинета си Георги Йорданов. Йорданов ще е временен ръководител на регулатора, до намирането на постоянен шеф.      Той ще замени досегашния ръководител Александър Георгиев, който подаде оставка, приета от Горанов. Георгиев беше арестуван, но впоследствие освободен от ареста, след като .   Йорданов е с богат управленски опит, като е работил в инспекторатите на няколко министерства, бил е и данъчен инспектор. От ноември 2014 г. е шеф на кабинета на Владислав Горанов.\r\nИзцяло е сменен и съставът на Комисията по хазарта, като в нея са назначени висши чиновници от други държавни ведомства.  Това са Стоян Стоянов – главен секретар на Министерството на правосъдието, Паун Илчев – и.д. председател на Българския институт по метрология, Красимир Бояджиев – началник на отдел „Разследване на особени случаи“, дирекция „Контрол“ в Централно управление на НАП и Емил Захариев – директор на специализирана дирекция в ДАНС. ", "date": "2020.02.03", "title": "Горанов взе Комисията по хазарта на ръчно управление"}
{"url": "https://www.actualno.com/bgfootball/nacionalna-lotarija-zasega-ne-spira-parite-za-levski-news_1430078.html", "text": "      Основният спонсор на ПФК \"Левски\" - \"Национална лотария\", засега не спира да спонсорира един от най-обичаните футболни клубове в България. Това потвърди пред и Sportlive.bg директорът на компанията Димитър Ганев.      Малко по-късно изпълнителният директор на \"Левски\" Павел Колев коментира, че няма уверение от \"Национална лотария\" за спиране на финансиране и че е говорил с Димитър Ганев по въпроса.\r\nПотвърждението идва на фона на опасения, че сметките на \"Национална лотария\" ще бъдат запорирани. Вече се появиха медийни информации, че това се е случило, но досега официално съобщение от държавна институция за такова нещо няма.   Припомняме, че при едно от многобройните си интервюта пред телевизията след като излезе зад граница Васил Божков заяви, че докато може, ще осигурява финансиране на \"Левски\".  На 22 януари тази година, и Димитър Ганев, Ганев обясни, че за около година спонсорство \"Национална лотария\" е дала малко под 19 млн. лева, а още 5 млн. лева са под форма на дългосрочно финансиране със срок до  2023 година, когато ще се вземе решение дали да бъдат вкарани в  основния капитал. Погасени били стари задължения в размер на 7,3 млн. лева – към НАП, за осигуровки, към мениджъри, към футболист. Има и споразумение за разсрочено плащане към НАП. Стана ясно и, че \"Виваком\" търси 3 млн. лева от клуба и има заведено дело от август миналата година.\r\nВ края на миналата седмица стана ясно, че \"Главболгарстрой\" иска от \"Левски\" 3,8 млн. лева - заради строежа на сектора \"А\" на стадион \"Георги Аспарухов\".\r\nПовече подробности научете в .     ", "date": "2020.02.03", "title": "\"Национална лотария\" засега не спира парите за \"Левски\""}
{"url": "https://www.actualno.com/society/fondacija-trakija-njama-zakonovo-osnovanie-za-izzemvaneto-na-kolekcija-vasil-bojkov-news_1430087.html", "text": "      До представителите на медиите,      Във връзка със спекулациите от страна на властимащите и противоречивата информация, касаеща колекция , тиражирана в публичното пространство през последните дни, бихме искали да заявим следното:\r\nКакто потвърдиха и от , към днешна дата няма нито един документ, който законово да обосновава изземането на предмети от колекцията. Предметите в колекцията са със статут на културно-историческа ценност и не следва юридически да бъдат третирани като обикновени „вещи“. Всеки един от тях е деклариран и узаконен пред държавата и разполага с целия набор необходими документи. В този смисъл, безпочвени спекулации за легитимността на колекцията са нелепи.\r\nВсяко транспортиране и манипулиране на предметите без да бъдат спазени строгите международни стандарти за третиране на културни ценности, би довело до тяхното нараняване или унищожаване.  При хипотетичното незаконно транспортиране на предмет от наброяващата над 3 000 археологически материали в колекцията, за него трябва да бъде изготвен паспорт, състоянието му да бъде двустранно описано от експерти и да бъде изработена специална опаковка с уникално „легло“ по формата на конкретния предмет. Така опакованият предмет трябва да бъде поставен в огнеупорен, херметически затворен контейнер, който трябва да престои минимум 24 часа в помещението за климатизация, преди да да бъде изнесен.\r\nИзработката на всяка опаковка отнема минимум месец и е задължителна стъпка при транспортитането на предметите. Обръщаме внимание, че само за подготовката и транспорта на 62-та предмета за проведенаата пред 2018 г. изложба в , част от „Европейската година на културното наследство“, беше нужна повече от половин година.\r\nПо информацията, подадена ни към момента, държавните музеи не разполагат с такъв брой контейнери и подобни опаковки не са изработени. Това е огромен ресурс, който трябва да бъде осигурен от ангажираните институции.    Искаме да обърнем внимание и на друг важен казус, по който до сега никой от властите не е направил изявление – застраховката на предметите от колекцията. В момента, в който предмет бъде изнесен от сградата на музей „Васил Божков“, неговата застраховка спира да е валидна. Това означава, че ангажираните институции трябва да осигурят застраховката на всички предмети от момента, в който те напуснат сградата. За целта е необходимо на всеки предмет да бъде направена оценка от  експертни застрахователи. За сравнение даваме застраховката на 62-та предмета, участвали в последната ни изложба, чиято застраховка при преместването им възлизаше на милиони евро.\r\nПРЕСЦЕНТЪР\r\nФондация „Тракия  ", "date": "2020.02.03", "title": "Фондация \"Тракия\": Няма законово основание за изземването на колекция „Васил Божков“"}
{"url": "https://www.actualno.com/crime/dvama-v-bolnica-a-petima-v-aresta-sled-sbivane-v-kyrdjali-news_1430084.html", "text": "      Двама души са в болница, а петима са в ареста за 24 часа. Това е равносметката след скандал и сбиване пред заведение в Кърджали, съобщават от Областната дирекция на МВР.      Скандалът започнал около 3 часа през нощта в заведение, в последствие прерастнал в побой навън.   Пострадалите са хоспитализирани за наблюдение в болницата.\r\nПричините за скандала се изясняват.   ", "date": "2020.02.03", "title": "Двама в болница, а петима в ареста след сбиване в Кърджали"}
{"url": "https://www.actualno.com/burgas/systaviha-akt-za-kastrene-na-dyrveta-i-hrasti-na-teritorijata-na-bivshija-kymping-chernomorec-news_1430083.html", "text": "      “На територията на бившия къмпинг „Черноморец” няма безогледна сеч и изкореняване на дървета. Това показа поредна наша проверка на място. Извършено е кастрене на дървета и храсти“. Това казват в официално съобщение до медиите от Община Созопол, по повод подкастренето на дървета и храсти на територията на бившия къмпинг „Черноморец”.      От там поясняват още, че през месец март 2019 година на фирма „Сънрайз Блу Лагун” ООД, която е и концесионер на плажа, е разрешено поставянето на 22 бунгала, представляващи преместваеми обект които, заедно с прилежащите им паркинг, заведение за хранене, санитарни помещения и рецепция, ще представляват къмпинг. Той ще бъде създаден на частни терени, купени от фирмата.\r\nОт \"Сънрайз Блу Лагун\" ООД са уведомили Община Созопол, че през месеците ноември и декември на 2019 година ще почиства и подравнява терена.\r\n„Получихме сигнал, че на 2 и 3.01.2020 година работници отново кастрят дървета и храсти, като за това вече няма разрешение. Комисия от специалисти от отделите „Екология” и „Строителство” установи нарушението и състави акт на собственика на фирмата“, се казва още в писмото.  Според експертите на Община Созопол на терена няма свлачище. Въпреки това фирмата собственик е засадила 500 нови храсти от бързорастящи видове с развита кореново система, които да укрепят почвата. Очаква се да бъде поставена дървена пешеходна пътека, за да могат летовниците да стигат до морето. От фирмата са заявили желание да направят брегоукрепване със собствени средства. ", "date": "2020.02.03", "title": "Съставиха акт за кастрене на дървета и храсти на територията на бившия къмпинг „Черноморец”"}
{"url": "https://www.actualno.com/society/do-vyvejdaneto-na-tol-a-za-tejkotovarnite-avtomobili-samo-dnevni-i-sedmichni-vinetki-news_1430085.html", "text": "      До въвеждането на тол системата в търговска експлоатация от 1 март 2020 г., за пътните превозни средства над 3,5 т ще се продават само седмични и дневни е-винетки. След тази дата ще ползват 3 115 км платена пътна мрежа срещу такса, изчислена на база на изминато разстояние - тол такса, съобщават от пресцентъра на Агенция \"Пътна инфраструктура\" (АПИ).      Продажбата на седмични винетки ще бъде спряна от 24 февруари, а на дневни - от 23.59 ч. на 29 февруари.   От началото на февруари е преустановена продажбата на месечни електронни винетки за тежкотоварните автомобили.\r\nПотребителите, които плащат за повече от една електронна винетка чрез банков трансфер, трябва да внимават при въвеждането на данните за срока на тяхната валидност, когато се отнасят за тежкотоварни превозни средства.  В случай че в таблицата, която се попълва при плащане на е-винетка по банков път, има сгрешени данни за срока на валидност на винетката дори само на едно тежкотоварно превозно средство, електронната система няма да може да активира платените такси за всички леки или тежкотоварни превозни средства в нея. В същото време ще бъде генериран PAY код, с който плащането ще може да се осъществи.\r\nНа сайта на Националното тол управление www.bgtoll.bg е публикувана Инструкция за закупуване на е-винетки с банков трансфер, посочват от АПИ.    ", "date": "2020.02.03", "title": "До въвеждането на ТОЛ-а за тежкотоварните автомобили - само дневни и седмични винетки"}
{"url": "https://www.actualno.com/europe/koja-shte-e-sledvashtata-kriza-v-es-news_1429984.html", "text": "       , италианското членство в , проблемите с върховенството на закона в Централна и Източна Европа - основните политически предизвикателства за  Европейския съюз произлизат основно от вътрешни проблеми. През 2020 г. обаче това ще се промени.      Амбицията на новия председател на Европейската комисия Урсула фон дер Лайен за \" геополитическа институция \", отваря нов външен фронт за ЕС. Той може да засили вътрешните разделения – особено тези между Берлин и Париж, и в същото време рискува отношенията на Брюксел с останалата част на света. Прогнозата е на списание .   Френският президент Еманюел Макрон е в центъра на това предизвикателство. Той е неговата движеща сила. Макрон представи основите на своя подход в интервю за през 2019 г. Ключова за неговата визия е идеята, че ЕС трябва да се превърне в политически и стратегически играч с един глас и една цел, първо в своята вътрешна, а после и във външната си политика.\r\nЕС може да постигне това като поддържа и развива идеята за \"Европейска суверенност\" по отношение на икономическото, военното и стратегическото обединение на страните от Общността.  Това е основата на подхода на Урсула фон дер Лайен по въпросите с търговията, технологиите и отбраната. Но той рискува да вкара ЕС в сериозна конфронтация със световните сили, с която Общността нито е готова, нито е способна да се справи.\r\nНапример в областта на търговията. ЕС възнамерява да стане по-твърд по тези въпроси, например като се съобразява оттук насетне с Парижките споразумения за промените в климата. Те ще са предпоставка за сключването на всякакви нови сделки, а ЕС също така ще налага нови санкции срещу други страни, ако това се налага.\r\nНационалните правителства и ЕК искат също така по-ефективно да се справят с проблема с китайските фирми, които получават все повече държавни субсидии. Освен това страните в ЕС искат Китай и да отворят своите пазари за обществени поръчки за европейски фирми и заплашват със санкции, ако това не се случи. Макрон настоява за общ европейски мониторинг на китайските инвестиции в инфраструктурни проекти на континента.       По отношение на технологиите има притеснения, че еврокомисарят по конкуренцията Маргарете Вестагер е твърде агресивна в опитите си да прокара своята регулаторна рамка. На световния икономически форум в Давос станахме свидетели на конфликт между Великобритания, Франция и по въпроса с „технологичните“ данъци. настоява ЕС да действа сам ако не се намери глобално решение на този въпрос до края на 2020 г.\r\nСамо дни след срещата в Давос, американският министър на търговията Улбър Рос заяви, че Вашингтон може да отвърне и на данъците и митата върху горивата и други продукти, отделящи въглероден диоксид. ЕС разглежда това като екологична политика, но смята, че тези мерки са протекционистки.\r\nДействията на ЕС по въпросите с търговията, технологиите и климата обаче представляват риск от ответни реакции и повишени мита върху някои от секторите на Общността, с които е свързван износа на страните от континента. Такива са например автомобилите и луксозните стоки, и това може да се случи във времена на икономическа стагнация, когато политиците в Европа не знаят как да отвърнат на подобни мерки.\r\nТези конфликти ще бъдат подсилени от идеите на ЕС за колективна отбрана. Със сигурност ЕС няма да създаде своя обща континентална армия. Но Общността ще се опита да използва големия си вътрешен пазар, за да отвори границите между страните в Европа за военна търговия и технологично развитие в сферата.\r\nНе е случайност, че френският президент вярва, че качествената европейска отбранителна политика е ключова към \"Суверенна Европа\", а комисията по вътрешните пазари вече работи по въпроса. Но от гледната точка на , това би било провокация, особено като се има предвид, че страните в ЕС вече изпълниха или са на път да го направят, своите задължения към НАТО по отношение на бюджетите си за отбрана.      Разбира се факта, че ЕС е готов да приеме някои трудни реалности е добра новина. Но опасността за Европа е, че американско-китайският конфликт може да ни накара да вземаме лоши решения.\r\nВместо да запълни пространството, което едностранноста на и Китай оставят, ЕС може да се разпростре твърде широко, и да изложи на показ своите стратегически недостатъци. Подобно на костенурката, която в крайна сметка изпреварва заека, европейската репутация за бавно, но надеждно разработване на политики може все пак да контрастира благоприятно с нарастващата променливост на отношенията между двете неоспорени големи сили в света. Но ЕС трябва да внимава да не дава обещания, които не може да спази.\r\n* Превод: Агенция \"Фокус\". ", "date": "2020.02.03", "title": "Коя ще е следващата криза в ЕС ? "}
{"url": "https://www.actualno.com/society/jandarmerijata-vdigna-avtomobili-na-vasil-bojkov-news_1430082.html", "text": "      Жандармерията направи обстоен преглед на гаражите на . Малко преди 16.00 ч. от там бяха изкарани два джипа. Колите бяха запечатани и натоварени на паяци. Междувременно вещи лица, прокурори и реставратори продължават да описват в офиса на „Нове холдинг“, произведения на изкуството, собственост на .      От няколко часа жандармерията е обсадила сградата на улица „Московска“ №45, в която освен офиса, се намира и частния музей на бизнесмена. На място пристигна и наблюдаващият прокурор Ангел Кънев.   Ако се стигне до изнасяне на експонати от частния музей, това може да отнеме и седмици. Всеки предмет в момента се описва по отделно, разясни пред БГНЕС представител на , която отговаря за колекцията.\r\nПредметите от колекцията на Васил Божков ще бъдат иззети в присъствието на най-добрите експерти в , съобщи преди дни говорителят на главния прокурор . Коментарът бе по повод възмущение на председателя на Комисията по култура и медии Вежди Рашидов, че разследващите са се опитали да конфискуват колекцията на свързаната с Васил Божков фондация „Тракия“ в чували.   ", "date": "2020.02.03", "title": "Жандармерията вдигна автомобили на Васил Божков "}
{"url": "https://www.actualno.com/society/tonove-ispanski-bokluk-stovaren-kraj-reka-chaja-news_1430103.html", "text": "      На нерегламентирано сметище край село Катуница, до коритото на бяха открити тонове отпадъци, предава БНР. Мястото попада в границите на .      Сигналът е подаден по обяд на телефон 112 от граждани, сред които Васил Къдринов от сдружение \"Гео\".  За прповерка на незаконното депо дойдоха веднага представители на областната администрация, Община Садово, Басейнова дирекция и РИОСВ – .   На място те констатираха тонове отпадъци, сред които строителни, пластмасови и гумени парчета, битови и метални. Не е ясно колко от тях са опасни, обясни екологът на община Садово Атанас Иванов. Част от боклука(пластмасови стърготини), е опакован в чували с надписи Мade in Spain. Към тях са прикрепени бланки, които показват, че всеки чувал тежи 1325 кг. На мястото има поне 20-30 чувала.\r\nЧаст от тях са изсипани по брега на реката, на стара площадка за баластра.  Според кмета на общината Димитър Здравков сметището се намира на терен, изцяло държавна собственост. \"Този проблем е много стар и с него на място бе запознат и бившият министър на МОСВ Нено Димов, но държавата нищо не предприе. Вместо това на мен ми насрочиха проверка\", каза кметът.\r\nТой обаче не посочи името на фирмата или собственика ѝ, която се предполага, че е замърсила терена.   Взети са проби, отпадъците ще се изследват и ще се направят предписания за изчистването им. Това е криминално деяние, бе категоричен експертът в Областна управа Митко Стойчев.     ", "date": "2020.02.03", "title": "Тонове испански боклук стоварен край река Чая"}
{"url": "https://www.actualno.com/society/gyvkavi-finansovi-reshenija-sys-citycash-byrz-kredit-news_1430048.html", "text": "           - Бързина – лесно и бързо кандидатстване, бързо одобрение и получаване на желаната сума;\r\n- Само срещу валиден документ за самоличност, без допълнителни документи и изисквания;\r\n- Гъвкави погасителни планове, съобразени с индивидуалните нужди на всеки отделен клиент;\r\n- Възможност за кандидатстване от цялата страна, както и онлайн;\r\n- Удобни седмични или месечни вноски, според персоналните желания.              ", "date": "2020.02.03", "title": "Гъвкави финансови решения със CITYCASH бърз кредит"}
{"url": "https://www.actualno.com/europe/makron-francija-e-proevropejska-dyrjava-news_1430067.html", "text": "      Франция не е проруска или антируска, а е проевропейска държава, заяви френският президент Еманюел Макрон по време на посещението си в Полша. Коментарът му е във връзка с изложеното от него виждане за въвеждане на „наложителен диалог” с Москва, съобщи РИА Новости, цитирана от БГНЕС.      „Когато гледам картата, се вижда ясно, че Русия е Европа, дори и да не е член на ЕС, тя е наш съсед”, подчерта Макрон по време на съвместна пресконференция с президента на Полша Анджей Дуда.   Според френския държавен глава, не е в интерес на европейските страни да позволяват натрупването на замразени конфликти. Той заяви, че интересите на сигурността и стабилността на Европа и европейските партньори са абсолютни приоритети за Франция.\r\nЗа целта и Франция, и Полша трябва да водят „изискващ политически диалог с Русия”, който дори и да е труден, е необходимо условие за осъществяването на напредък (по урегулирането на ситуацията” в Украйна.   ", "date": "2020.02.03", "title": "Макрон: Франция е проевропейска държава "}
{"url": "https://www.actualno.com/europe/poredna-razmjana-na-repliki-mejdu-polsha-i-rusija-news_1430068.html", "text": "      Министърът на външните работи за Яцек Чапутович смята, че страната му е спечелила \"историческия спор с Русия\", и сега е време да се нормализират отношенията между страните, съобщи РИА Новости.      \"И така, аз мисля, че определено спечелихме този исторически спор с Русия. Русия се опита да наложи своята версия на историята, но не успя\", каза той в интервю за “Polska Agencja Prasowa”, предаде агенция Фокус.   Чапутович отбеляза, че \"речта на президента в Яд Вашем (по време на Световния форум за възпоменание на Холокоста в Eрусалим) не беше особено антиполска“.\r\n\"Сега трябва да се стремим да успокоим емоциите си и да нормализираме отношенията си, защото, въпреки всички различия, в крайна сметка ние сме съседи\", каза полският външен министър.  По-късно говорителят на външното министерство на Русия Мария Захарова коментира във Facebook изявленията на полския външен министър Яцек Чапутович относно победата в историческия спор с Русия, цитирана от РИА Новости.\r\n\"Така мислят всички Наполеони: и Бонапарт, и в болницата,\" написа Захарова в социалната мрежа.\r\nЧапутович каза по-рано, че Варшава е спечелила \"историческия спор с Русия\". Речта на Владимир Путин на Световния форум за възпоменание на Холокоста в Йерусалим, дипломатът нарече \"не особено анти-полска\".       Министърът каза още, че сега трябва да се стреми да \"успокои емоциите и да нормализира отношенията\" с Москва, защото, въпреки всички различия, страните са съседи.\r\nПутин, говорейки в Йерусалим, каза, че Холокостът е бил и ще остане дълбока рана, трагедия, която винаги ще се помни, а задължението на политиците е да защитават доброто име на героите от Втората световна война и да поддържат истината и справедливостта. Той добави, че всички са отговорни за предотвратяването на трагедията на Втората световна война.\r\nРуските политици многократно са говорили за опитите на няколко европейски държави да пренапишат историята.\r\nИ така, в средата на декември Владимир Путин заяви, че някои западни страни, в частност Полша, са влезли в конспирация с фашистка Германия, като Русия разполага с документи за съответните преговори.\r\nДържавният глава разказа как полският посланик в Третия райх обещал да издигне паметник на Адолф Хитлер за плановете му да изпрати евреите в Африка. не призна този факт и руският посланик беше извикан във външното министерство. Думите на Путин предизвикаха възмущение сред полските власти, които се опитват да обвинят за началото на войната СССР, като се позовават на Пакта Молотов-Рибентроп.       ", "date": "2020.02.03", "title": "Поредна размяна на реплики между Полша и Русия "}
{"url": "https://www.actualno.com/analysis/stivyn-king-i-podlata-ataka-sreshtu-nego-news_1430061.html", "text": "             Тези думи, по повод участието му като жури в номинациите за \"Оскар\", написа Стивън Кинг в своя Twitter акаунт - и кой не би се съгласил с тях? Това са думи на истински, доказан творец и човек на изкуството. Да, но крайнолевите пишман-либерали имат нещо против думите му и, както винаги, търсят под вола теле. И не само това - те защитават правото на вола да се самоопределя като биволица, а на телето - да расте в джендър-неутрална среда. Донякъде очаквано, тези думи на Краля на ужаса ядосаха определени групи в (и по света), защото когато търсиш - намираш. Въпросните групи потърсиха расизъм - и го намериха. Изказването на Кинг е по повод факта, че той има право да номинира в три от категориите за “Оскар”, където сред номинираните има само един цветнокож актьор, а сред режисьорите няма жени. Особено засегнати от коментара на писателя бяха чернокожата режисьорка Ейва Дюверне (най-известна с филма “Селма”), която го определи като “назадничав и невеж”, както и чернокожата писателка Роксан Гей (автор на популярната есеистичена колекция на New York Times “Лошата феминистка”), според която изрази разочарование от това, че явно Стивън Кинг вижда качества “само в една демографска група”.  Стивън Кинг допълни впоследствие: И е точно така. Това обаче не значи, че жени, цветнокожи и хора с различна ориентация трябва да бъдат номинирани като самоцел. Подобен социален натиск върху изкуството е не само излишен, но и вреден. Модерната политическа коректност задушава изкуството във все повече форми. Неслучайно наградите “Оскар” няма да имат водещ за втора поредна година, след като Кевин Харт (който е чернокож комик и актьор, само за сведение на пишман-либералите), беше разпънат на кръст заради свои смешки отпреди 10 години.    А защо двуличие ли?\r\nЗащото същият този пишман-либерален свят, в който се подвизава и обидената от думите на писателя Британи Пакет (съветничка на Барак Обама), бурно аплодираха Стивън Кинг, когато обиждаше директно Доналд Тръмп в своите туитове. Сега обаче са недоволни, задето един човек на изкуството, една жива легенда на писаното слово, си позволява да каже, че поставя изкуството пред политическата коректност? Не е ли малко (или много) двулично? Да харесваме някого, само когато ни изнася и да хвърляме камък по него в първия миг, в който каже нещо, което дори на 1% не съвпада перфектно с нашите лични виждания? \r\nОчевидната истина би била неприемлива за политкоректния елит, но тя е, че именно Стивън Кинг е единственият либерал в случая. Той си позволява да има свободата да съди за изкуството според качеството му, а не според пола, ориентацията и цвета на кожата на артистите, които го създават. Обратното наистина би било грешно по всички възможни параграфи.\r\nПолитическата коректност е новата полиция на мисълта. Новият комунизъм, новата диктатура, скрита зад маската на либерализма. Това обаче не е либерализъм. Либерализъм значи свобода, а когато се изразиш свободно, при това без да използваш каквато и да е реч на омразата и все пак попаднеш в беда за думите си - това не е свобода. Свободата на изразяване (в която не слагаме речта на омразата, важно е да се уточни) е основа на демокрацията и ако продължим да я удряме с все по-големия политкоректен чук, демокрацията ще се сгромоляса и съвсем ще заживеем в “1984” на Оруел. В не са го изживявали още, но тук сме. Затова търсят “равенство” на всяка цена, като само цел. В , обаче, сме го виждали това равенство и си знаем, че един друг цитат от Оруел важи с пълна сила: “Всички животни са равни, но някои са по-равни от другите”.   Автор:   ", "date": "2020.02.03", "title": "Стивън Кинг и подлата атака срещу него"}
{"url": "https://www.actualno.com/balkani/migranti-protestiraha-na-ostrov-lesbos-news_1430070.html", "text": "      Около 2000 мигранти протестираха на остров Лесбос, като издигнаха плакати с надпис „Свобода”, съобщи МИА. Според гръцките медии се стигнало до сблъсъци с полицията, която е използвала шокови бомби и сълзотворен газ.      Полицията не позволи на мигрантите, настанени в лагера Мориа, да стигнат до център на града, след което бежанците започнали да палят нивите наоколо. Други се отправили към близката планина, където също запалили пожари, единият от тях съвсем близо до местната електроцентрала.   Противопожарната служба се заела с потушаването на пожарите, а полицаите използвали сълзотворен газ и шщокови бомби, за да попречат на подпалвачите.\r\nЧаст от мигрантите успели да стигнат до центъра на Митилини, да блокират централния път и да разположат палатки. Сред тях има и деца.  Напрежение и имало и в друг бежанския лагер на острова - Кара тепе, съобщават медиите. ", "date": "2020.02.03", "title": "Мигранти протестираха на остров Лесбос  "}
{"url": "https://www.actualno.com/blagoevgrad/obshtina-bansko-vze-uchastie-v-prestijno-mejdunarodno-turistichesko-izlojenie-news_1430064.html", "text": "      Община Банско взе участие в 24-то Международно туристическо изложение за туризъм и пътувания Emitt– Истанбул, Турция, което се проведе от 30 януари до 02 февруари 2020 г. То е най-голямото за района на Източното Средиземноморие и е между 5-те най-престижни туристически изложения в света. В тазгодишното издание се включиха 1201 участници от 94 държави и беше посетено от над 58 хиляди души.       Още от първия ден, интересът на посетителите към щанда на Банско бе изключителното голям. Отново Ски-зона Банско бе във фокуса на посетителите, като едно от най-големите предимства на града. Особен интерес предизвикаха рекламните материали с вграден QR код, който дава възможност на всеки да разгледа виртуално ски пистите в пълни детайли.   Приоритет на представителите на Община Банско и туристическия бизнес бе да открият нови бизнес - партньори, с които съвместно да бъде популяризиран града като целогодишен курорт. На срещите Банско беше презентиран като целогодишна дестинация с много атракции. Освен с приоритетния ски-туризъм, на туристическите агенти и туроператори бяха представени възможностите за природен, алтернативен и конгресен туризъм, както и MICE и СПА/Уелнес. ", "date": "2020.02.03", "title": "Община Банско взе участие в престижно международно туристическо изложение"}
{"url": "https://www.actualno.com/america/shestima-sa-raneni-pri-strelba-po-avtobus-v-kalifornija-news_1430088.html", "text": "      Стрелба по автобус в Калифорния. Ранени са шестима от пътниците, предаде NBC News.      Някои от пътуващите са получили сериозни наранявания, казаха представители на местните власти. Става ясно, че автобусът е пътувал от Лос Анджелис за Сан Франциско.   Ранените са били откарани в болница, а заподозреният за стрелбата вече е арестуван. Към момента остават неясни мотивите му. ", "date": "2020.02.03", "title": "Шестима са ранени при стрелба по автобус в Калифорния"}
{"url": "https://www.actualno.com/sciencelogy/esim-idva-i-shte-promeni-nachina-po-kojto-rabotjat-smartfonite-news_1430104.html", "text": "      В последните години навлиза нов еSIM глобален стандарт за SIM карти, който ще създаде нови възможности за потребителите на смартфони да управляват по-лесно и удобно своята информация, необходима за свързване на устройството им с мрежата на оператора. Тази услуга вече е на разположение и за българските потребители, тъй като в края на миналата година А1 стана първият и засега единствен оператор у нас, който предлага .      SIM картата е вградена в самия телефона и не се налага използването на външен физически носител.\r\nЕлектронната SIM карта спестява доста време и неудобства, когато при смяна на телефон потребителят трябва да търси нов формат на своята SIM карта. Вместо поставянето на миниатюрната пластика, клиентът зарежда профил в своето мобилно устройство. Профилът съхранява цялата необходима информация, за да може мобилното устройство да се свърже и използва мобилната мрежа на оператора.\r\nКато единственият оператор на българския пазар, който предлага еSIM, А1 започва да предлага и най-новото попълнение в плеядата устройства, които са съвместими с новата технология - сгъваемият Motorola razr.  Мotorola razr е първото устройство в , което ще се предлага без традиционната физическа SIM карта, а само с eSIM. При старта на услугата А1 даде възможност на българските потребители да активират eSIM на устройства като iPhone XS Max, iPhone XS, iPhone XR, iPhone 11, 11 Pro и 11 Pro Max, iPad Pro.\r\nТака потребителите, които имат нужда да ползват две SIM карти, но не желаят да носят две устройства със себе си, могат да съчетаят два номера с два различни мобилни плана в един смартфон от изброените по-горе модели. Друга възможност е да добавят допълнителна карта със същия номер на друго устройство.\r\nМоделът на електронната SIM позволява по-гъвкав и удобен достъп до услугите и приложенията. Информацията, която обикновено се пази в SIM картата или в самото устройство – контакти, снимки, апликации, е достъпна, когато мобилното устройство се свърже и използва мобилната мрежа на оператора.    Активирането на услугата eSIM става бързо и лесно\r\nВсичко, което потребителите трябва да направят, за да заредят своя eSIM профил, е да сканират QR код, предоставен от мобилния оператор. Както традиционната SIM карта, така и eSIM профилът съхранява информацията, която е необходима за свързване и ползване на мобилната мрежа на оператора, но електронната може да се препрограмира многократно. Потребителят може лесно да променя - активира и спира - използването на услуги само с код, без да се налага да вади нова SIM карта с различен размер всеки път.\r\nС eSIM потребителите могат да зададат всички дистанционни заключвания, които са възможни и с традиционната SIM карта - блокиране при кражба на устройството, също така заявка за блокиране, забрана за избиране на номера и др. Синхронизацията на контактите е възможна в облака, изисква време за синхронизация и интернет връзка, но е достатъчен аргумент за постепенното изместване на SIM към eSIM карти. ", "date": "2020.02.03", "title": "eSIM идва и ще промени начина, по който работят смартфоните"}
{"url": "https://www.actualno.com/silistra/sanitari-na-protest-iskat-8-chasov-raboten-den-news_1429996.html", "text": "      Санитарите от МБАЛ-Силистра излизат на протест, съобщи БНР. Те настояват управата на болницата да възстанови 8-часовия работен ден на обслужващия персонал. Причината е, че вече трета година продължава уговорката, че намаляването на продължителността на работния ден на 7 часа ще бъде само временно.      Искането на санитарите е часовата ставка да бъде увеличена до 8 часа, а трудовото възнаграждение - до минималната работна заплата за страната според националния класификатор и Колективния трудов договор.   Освен това те настояват да им бъдат осигурени средства за работно облекло, храна и ободрителни напитки по време на нощни смени или допълнителни средства към месечното възнаграждение, за да си набавят всичко това.\r\nПротестиращите здравни служители искат трудът да се квалифицира по натовареност в различните отделения и месечното възнаграждение да бъде преизчислено според тежестта на работния процес.   ", "date": "2020.02.03", "title": "Санитари на протест: Искат 8-часов работен ден"}
{"url": "https://www.actualno.com/asia/rusija-otricha-turcija-da-e-nanasjala-udari-v-idlib-news_1430003.html", "text": "      Турските самолети не са нарушили държавната граница на и не са нанасяли удари по позициите на сирийските правителствени сили, предава TACC. Това се посочва в съобщение на Руския център за помирение на враждуващите страни към Министерството на отбраната.      \"Турските военновъздушни сили не нарушиха държавната граница на Сирия, нападения върху позициите на сирийските войски не са регистрирани\", се казва в изявлението.   Отбелязва се, че турски войници в действителност са попаднали под обстрела на сирийските правителствени сили в . Силите на Дамаск са искали да ударят позиции на въоръжената опозиция, но понеже турската страна не е предупредила за движението на своите войски, те също са попаднали под обстрел.\r\n\"Подразделения на турските войски през нощта на 2-ри срещу 3 февруари, без предизвестие за руската страна, извършиха движение в зоната за деескалация на Идлиб и попаднаха под обстрел от сирийските правителствени сили, които се целиха по терористите в района западно от село Саракиб\", се казва в съобщението.  Руският център за помирение на враждуващите страни в Сирия също потвърди информацията, че няколко турски войници са ранени в резултат от ударите по позициите им в зоната на деескалация, но според техните данни няма загинали. \r\n\"Според наличната информация, няколко турски войници са ранени. Взети са мерки за евакуацията на ранените на турска територия\", казаха от центъра. Отбелязва се, че „непрекъснато се поддържа комуникация между руската страна и турското командване“ в зоната за деескалация.   Министерството на отбраната на твърди, че на 3 февруари са убити четирима турски войници, а девет други са ранени в резултат на обстрел над позициите им в района на село Саракиб. Според Анкара, сирийската армия е извършила ударите, въпреки факта, че е била уведомена предварително за местоположението на турските сили.    По-рано турският президент заяви, че изтребители на военновъздушните сили на Турция F-16, съвместно с артилерията на страната са нападнали около 40 цели в Идлиб в отговор на атаките на правителствените сили на Дамаск, при което са загинали четирима войници. Според него по време на въздушния удар са били неутрализирани над 30 сирийски военнослужещи. Президентът обаче не уточни дали „неутрализираните сирийци“ са представители на сирийската армия. ", "date": "2020.02.03", "title": "Русия отрича Турция да е нанасяла удари в Идлиб"}
{"url": "https://www.actualno.com/cosmos/otkriha-nevidimi-zvezdi-news_1430063.html", "text": "      През юли 2016г. с помощта на европейския космически телескоп Гая астрономи забелязали, че една звезда в нашата галактика се държи много необичайно, като бързо и рязко променя  яркостта си. Процесът се повторил няколко седмици по-късно. Оказало се, че причината не е в самата звезда, а в нещо покрай нея - невидим обект,  гравитационно въздействащ на светлината, идваща от звездата.      Така била разкрита скрита двоична звездна система, описана в списание \"Astronomy Astrophysics\", цитирана от БГНЕС.   \"Ние изобщо не виждаме тази двоична система, а само ефектите, които тя създава, действайки като леща върху фонова звезда\", са думите на Пржемек Мруз, полски астроном от Калифорнийския технологичен институт, един от авторите на изследването.\r\nТози ефект на изкривяване на пространствено-времевия континуум под   въздействието на скрит масивен обект, е описан за първи път през 1912 г.   от Алберт Айнщайн. В момента телескопите \"не виждат\" подобни предмети, а само как силната им гравитация изкривява светлината на по-ярката близка звезда.  Лукаш Варжиковски от Варшавския университет в Полша, автор на друго сходно проучване, твърди: \"След няколко седмици наблюдаваната от нас звезда отново стана по-ярка, което е много необичайно. За 500 дни наблюдения видяхме как яркостта й се увеличава и намалява пет пъти.\"\r\nУчените са оптимисти, че ще успеят да намерят и други такива невидими звезди в нашата галактика. Само в Млечния път според тях има милиони неоткрити черни дупки със звездна маса и само няколко десетки от тях са идентифицирани. Откриването на черни дупки е една от основните цели на телескопа Гая.   Учените смятат, че ако успеят да открият невидими звезди, принадлежащи към класа на червените джуджета, те ще идентифицират и черни дупки, чиято долна граница на масата е около пет пъти по-голяма от масата на слънцето.     ", "date": "2020.02.03", "title": "Откриха невидими звезди  "}
{"url": "https://www.actualno.com/society/novata-bitka-na-valeri-simeonov-poveche-voda-za-desetki-vec-ove-no-na-kakva-cena-news_1429811.html", "text": "      Бившият вицепремиер Валери Симеонов поде поредната си, но този път далеч не шумна борба след тази срещу частните лотарийни игри. Далеч от микрофоните и насред водната криза в , Симеонов и съпартийците му от НФС са внесли промени, засягащи електрическите централи - да се разреши водоползване в защитени зони, забранено от 10 години.      Става въпрос за бизнес за милиони, който в ущърб на европейското законодателство ще източва водни басейни. Националистите, начело с Валери Симеонов, предлагат . Крайният резултат от тях - отпадане на регулации за водноелектрически централи, които може сериозно да вредят на околната среда.  През последните години заради такива централи доказано се е стигало до екологични катастрофи. Спекулира се и за ролята им в безводието на различни места в страната.\r\nНа 5 декември миналата година Симеонов и компания входират в Народното събрание проект за изменение и допълнение на . Изменения във въпросния закон бяха предложени от правителството през август, 2019 година, и засягат дейността на Агенцията за ядрено регулиране (АЯР),  контрола на съоръжения с повишена опасност и други ядрени въпроси, които изобщо не са свързани с водите и мини ВЕЦ-овете. В последния възможен срок обаче от НФСБ изглежда са решили да ползват ядрения закон като лимузина за други идеи.\r\nПредложението гласи в проекта да бъдат включени разпоредби, засягащи два други закона - Закона за концесиите и Закона за водите. Мотивът е съвсем лаконичен: \"Подобряване на съществуващата нормативна уредба\". Използва се позната \"врата\" за скандални промени - предложения между първо и второ четене. В случая е още по-абсурден начин – труден за възприемане, но е такъв: Промяната е в Закона за водите, но се предлага да мине през преходните и заключителните разпоредби (ПЗР) на Закона за безопасно използване на ядрената и през  ПЗР на Закона за концесиите.  Предлаганата промяна е следната:\" \" при тогавашния ред на Закона за водите.\r\nВъпросният чл. 118ж от Закона за водите, приет през 2010 година, установява - основен механизъм за регулиране на нароилите се през последното над едно десетилетие МВЕЦ-ове. Точка 4-та забранява производството на електроенергия от води в защитени зони - води за \"отдих и водни спортове\", или такива, определени за \"опазване на местообитания и биологични видове\". Точка 5-та от забраната препраща към \" целите за опазване на околната среда по отношение на количеството и качеството на водите \".  Те включват ограничение на замърсяване и зауствания,  \"предотвратяване на влошаването на състоянието\" на всички повърхностни и подземни водни тела.\r\nНакратко, визираната от Симеонов и депутатите му част от Закона за водите забранява производството на електроенергия, което би  унищожило защитени видове или би застрашило \"количеството и качеството на водите\".     , че басейновите дирекции често пренебрегват чл.118ж при издаването на разрешителни за водоползване на ВЕЦ-ове.  В много случаи ВЕЦ-овете у нас са застрашавали биосистемите в реките. В други може би са създавали рискове за водоснабдяването с питейни води или за напоителни нужди. Въпросният член от Закона за водите е основната законова рамка, при което използване на водни ресурси за производство на електроенергия може да се окаже непозволено, ако вреди на състоянието на самите водни ресурси.   Чл. 118ж е приет през 2010 година, когато много от водните централи вече функционират. В Закона за концесиите съществува вратчика, която гласи \"разпоредбата на чл. 118ж, ал. 1, т. 4 от Закона за водите не се прилага за водовземане за водноелектрически централи, които към 9 август 2010 г. са въведени в експлоатация.\" Идеята на Симеонов и НФСБ е вратата да се отвори по-широко и в изключително любопитна посока . . Предложено е и да не се прилага и т.5, която ограничава водовземането, застрашаващо \"количеството и качеството на водата\". Първоначално Симеонов и колегите му искаха промените да влязат в сила със задна дата - от 1 януари 2018 година. Държавата е против  внесеното от Симеонов и колегите му предложение. По техни данни става въпрос за 43 водноелектрически централи. Становището на ековедомството беше качено едва след като предложената промяна бе одобрена в Комисията за енергетика към Народното събрание на второ четене.\r\nПо информация от МОСВ в защитени зони от екологичната мрежа \"Натура 2000\" са изградени и въведени в експлоатация общо 164 водноелектрически централи. От тях 121 са въведени в експлоатация преди влизане в сила на забраната по чл. 118ж, ал. 1, т.4 на Закона за водите /ЗВ/ (която забранява водовземане от повърхностни води за производство на електроенергия, когато тази част от реката попада в зони за защита по чл. 119а, ал. 1, т. 5 от ЗВ) и за тях е в сила въведеното с §10 от ПЗР на Закона за концесиите (2017 г.). изключение. Тази разпоредба не се прилага за водовземане за ВЕЦ, които към 9 август 2010 г. са въведени в експлоатация.   Останалите 44 ВЕЦ , попадащи в защитени зони по „Натура 2000“, са изградени и въведени в експлоатация след 9 август 2010 г. ( в противоречие с разпоредбите на чл. 118ж, ал.1, т.4 от Закона за водите) и за тях не се прилага изключението, въведено с §10 от преходните и заключителни разпоредби на Закона за концесиите. Сред тези ВЕЦ няма държавни централи , се сочи в становището.   От МОСВ припомнят, че във връзка с изграждането и действието на изградени ВЕЦ върху реки са внесени множество жалби от НПО и е стартирана пилотна процедура от страна на ЕК относно разрешаването и експлоатацията на ВЕЦ в България.  Пилотната процедура е спънка преди стартиране на наказателна процедура за нарушение на правото на ЕС.\r\n\"През март 2019 г е проведена пакетна среща с ЕК, в дневния ред на която бяха включени въпроси, свързани с пилотната процедура за ВЕЦ. След срещата по поставени от ЕК въпроси бе предоставена допълнителна информация на 10.05.2019 г по реда на чл.18а от ПМС № 85/2007 г за координация по въпросите на ЕС, като са отчетени предприетите от страната действия за регулиране на процеса на изграждане на ВЕЦ чрез различни законови механизми, включително отказ за продължаване на разрешителни и изменения на издадени разрешителни с въведени допълнителни условия за смекчаване на въздействието от изградените ВЕЦ. Все още няма информация за решението на ЕК по отношение на пилотната процедура за ВЕЦ\", се допълва в становището на МОСВ. Позиции В председателят на Комисията по енергетика и депутат от ГЕРБ Валентин Николов съобщи, че по време на заседанието, проведено в четвъртък (30 януари), Валери Симеонов оттеглил предложението в 17-ти параграф – исканите промени да влязат в сила със задна дата – от 1 януари 2018 г . С другия параграф, по думите му, се дава възможност на малките ВЕЦ-ове, които са в защитени територии, да имат право на водоползване, защото те имат проблеми с басейновите дирекции.\r\n\"Тук има казус, защото те започнаха да съдят държавата заради това, че не им дава възможност да работят. Фактически Симеонов внася това предложение, за да могат да работят\", посочи той.   Николов обясни, че одобрението в комисията, която ръководи, е заради нуждата от мощности за производство на ел. енергия и съобщи за полученото отрицателно становище на МОСВ. \"Гледната точка на Комисията по енергетика е относно мощностите, нужни на системата, а пък в зала ще има вече политическо решение на всяка една от групите\", заяви той.\r\nПо думите му, след като тези водни централи биват изградени към 2010 година, се променя законодателството, а вече изтича давността на лицензиите им и те имат голям проблем, защото са направили инвестиции, а те не могат да бъдат изплатени. Николов подчерта изрично, че промяната не е за нови, а за стари обекти.\r\nПо мнението на Димитър Куманов от сдружение \"Риболовен клуб Балканка\" обаче с тази промяна се предлага да разрешат водоползване на ВЕЦ-ове, които не са били построени към 2010 г., дори не са имали проекти .\r\n\"Представете си, че аз съм имал разрешително за водовземане, издадено преди 9 август 2010 г. Нищо не съм правил по него и сега решавам да го построя, но вече е забранено. Това е пълен абсурд. Тази история с малките ВЕЦ-ове, както са написали от МОСВ, има огромен риск за наказателна процедура по сега съществуващите, а не да строим още\", категоричен е Куманов.\r\nСпоред него, тези, които имат разрешение за водоползване, са огромен брой - около 500. Смята и, че не е вярна бройката, дадена от МОСВ - 44.   \"Ще ви дам един пример. Река \"Искър\", която е почти изцяло в защитена зона от \"Натура 2000\", от Своге до вливането ѝ в Дунав в момента има над 15 действащи ВЕЦ-а. Обаче има издадени разрешителни за водовземане за още 20. Стават 35 броя и реката спира да тече, защото всяко задбаражно езеро в равното ще бъде дълго средно по 3 км и цялата река става езеро, бараж, езеро, бараж - поредица от смрадливи блата. Това е и огромен риск от наводнения, защото като дойде огромна вълна, ще отнесе всичко живо\", казва Димитър Куманов.\r\nПо думите му, никой от притежаващите разрешение за водоползване не смята да съди България.\r\n\"Но като приказват, защо не вземат да се пробват?! Ако се пробват, на абсолютно всички им е ясно какво ще е решението на Европейския съд примерно, защото това решение ще важи тотално. Тоест, те биха поели огромен риск да съдят България. Ние (бел. ред. - ) ще съдим за нарушение на Рамковата директива за водите, за директивата за хабитатите, за които вече имаме наказателна процедура от ЕК и част от основанието за нея са точно нашите жалби, за директивата за оценките за въздействие върху околната среда, където също имаме наказателна процедура и най-големите основания са точно по нашите жалби“, посочи той.\r\nМеждувременно от сдружение \"Риболовен клуб Балканка\" са изпратили до председателите на екологичната и енергийната комисия към НС остро срещу предложението на Симеонов. Според тях за промяната не са представени никакви смислени мотиви, няма оценка на въздействието, нито е проведено обществено обсъждане. Налице е и прекрасно мотивирано отрицателно становище на МОСВ, а е абсурдно, че то не е предвидено да се разглежда от Комисията по околна среда и водите.\r\n\"В период на брутална криза за вода навсякъде в страната, при доказана незаконосъобразност на всички малки ВЕЦ-ове, построени след 2000 г. у нас /със само две изключения/ и при доказано непрестанно пресушаване на реките от същите тия ВЕЦ-ове в нарушение на ЗВ, ние намираме процесното предложение за подигравка, а подходът за неговото внасяне - тайно, по терлъци, без никой да разбере - за недостоен. Нещо повече - цели се възстановяване на възможността още прекалено много такива ВЕЦ-ове да могат да се изграждат в защитени зони от мрежата \"Натура 2000\", при наличие на пилотна процедура на ГД \"Околна среда\" на ЕК, която ще прерасне в наказателна неминуемо, заради нарушения на няколко директиви на ЕС от досега изградените малки изчадия, както правилно са посочили от МОСВ в отрицателното си становище\", се казва в писмото.   Многократните опити на да се свърже за коментар по телефона с трима от вносителите на законопроекта - Валери Симеонов, Христиан Митев и Борис Ячев, досега не са се увенчали с успех. Единствено г-н Ячев ни препрати към г-н Симеонов като основен двигател на промените.\r\nСпоред сдружение „Балканка“ инвеститорите, които са искали да построят тия ВЕЦ-ове, са имали прекрасната възможност да го направят в периода от август 2010 г. до 2015 г., когато в чл.118ж, във връзка с чл.119а, алинея 1, точка 5 към забраните за обявени защитени зони се добавя и забрана за защитени зони, които са определени като такива.\r\nДотогава е нямало нито една защитена територия по директивата за местообитанията, която да е била обявена със заповед на министъра на околната среда и водите. Тоест, забраната на практика не е действала до 2015 г. И същите инвеститори, които цели 5 години не са си мръднали пръста, сега се правят на невинни жертви.\r\nОт сдружението даже питат със сарказъм дали няма да е по-добре да се построят водно-електрическите централи с държавни пари, та да не се мъчат инвеститорите им. Автори:   ", "date": "2020.02.03", "title": "Новата битка на Валери Симеонов - повече вода за десетки ВЕЦ-ове, но на каква цена?"}
{"url": "https://www.actualno.com/society/nu-gejms-ad-spechelilite-ot-nacionalnata-lotarija-sa-realni-lica-news_1430051.html", "text": "      Уважаеми медии и заинтересовани страни,      Във връзка с медийните публикации и твърденията, че част от спечелилите от лица не съществуват, заявяваме следното:\r\nВсички спечелили от билетите и игрите са напълно реални лица. Това е най-проверяваната тема през годините и при проверките не са констатирани никакви нередности. Изразяваме готовност отново да предоставим необходимите документи на компетентните органи, за да извършат проверка и да установят самоличността на участниците и получените от тях печалби за периода от началото на организиране на игрите до настоящия момент.\r\nПрез последните дни целенасочено се обединяват информации в различни медии, касаещи търговската ни дейност, с обвинения към отделни физически лица. Те целят манипулиране на общественото мнение, създаване на негативни нагласи и общо недоверие към бизнеса ни.  Във връзка с непрестанните внушения за неплатени държавни такси отново заявяваме, че нашата компания е изплатила всичко дължимо по закон. Оказваме пълно съдействие на българските институции в извършваните от тях проверки за установяване на истината.\r\nПо повод крайно неверните и манипулативни твърдения, тиражирани в публичното пространство, излагаме следните факти:\r\nОще от самото създаване на компанията залагаме на пълна прозрачност. С тази цел търсим съгласие от всеки спечелил - да бъде заснет и публикуван на интернет сайта . На него може да бъде открита информация за печелившите участници, размера на печалбите им и игрите, от които са ги спечелили.    На гърба на всеки билет на Национална лотария ясно са посочени условията за провеждане на играта, вида, размера и начина на изплащане на печалбите. Билетите се печатат в една от най-големите печатници в света – американската компания „Scientific Games International“. Именно печатниците отговарят за разпределението на печалбите, описани на гърба на билетите. Ние не разполагаме с информация каква сума има в съответния билет при пристигането му в и дали е печеливш или не.\r\nВсички правила и условия за провеждането на игрите и информация за държавните такси са публикувани на 7777.bg. Те са достъпни за всички участници и заинтересовани страни от 2014 г. до момента. Съществуването им на сайта за целия този период несъмнено може да бъде установено по технически път.\r\nВ допълнение бяха качени всички търговски отчети на дружеството за периода 2014-2018 г. с цел пълна прозрачност и избягване на допълнителни внушения за прикриване на информация.\r\nС уважение,\r\n„Ню Геймс“ АД    ", "date": "2020.02.03", "title": "\"Ню Геймс\" АД: Спечелилите от националната лотария са реални лица"}
{"url": "https://www.actualno.com/asia/danija-zalovi-trima-iranci-shpionirali-za-sauditska-arabija-news_1430095.html", "text": "      Датската Служба за сигурност и разузнаване (PET) , арестува и обвини трима иранци за шпиониране в интерес  на в , се казва в съобщение на службата.      Трима членове на ASMLA (Арабското движение за борба за освобождение на Ахваз) \"са извършили шпионски дейности от името на саудитска разузнавателна служба от 2012 до 2018 година.   Освен всичко друго, те са събрали информация за лица в Дания и в чужбина и са ги предали на саудитска разузнавателна служба\", се казва в изявление на PET. ", "date": "2020.02.03", "title": "Дания залови трима иранци, шпионирали за Саудитска арабия "}
{"url": "https://www.actualno.com/plovdiv/bogata-jytva-na-pijani-i-drogirani-shofiori-sled-proverki-v-plovdivska-oblast-news_1429997.html", "text": "      Двойно са се увеличили бързите производства, свързани със шофиране след употреба на алкохол и наркотични вещества в Пловдивска област, след като Окръжна прокуратура нареди чести мащабни проверки. Само през януари на територията на областта са образувани 220 бързи производства за това престъпление. Само за сведение, в този период преди година те са били 144, а през 2018-та -178. В четири от случаите бързите производства са били образувани след опит на виновния водач да предложи подкуп на полицейски служител, две от производствата вече завършиха с осъдителни присъди.      Мащабните проверки дават резултат, през януари на територията на област Пловдив няма регистрирани катастрофи с причиняване на тежка телесна повреда или смърт от водачи по вина на алкохол или дрога.    ", "date": "2020.02.03", "title": "Богата жътва на пияни и дрогирани шофьори след проверки в Пловдивска област"}
{"url": "https://www.actualno.com/music/innerglow-predstavjat-nov-singyl-i-futuristichno-video-kym-pesenta-little-magnets-news_1430027.html", "text": "       С нова песен и необичаен видеоклип стартира годината за младата и все по-успешна българска банда INNERGLOW. Песента се казва “Little Magnets” , а от можете да гледате и футуристичното видеото към нея (  ). “Little Magnets” е петият сингъл на бандата - мелодичен, с електронно рок звучене и страхотни вокали и определено можем да кажем, че е на нивото на всичко, което познаваме под името INNERGLOW. А тo определено се отличава с качество от световна величина - съвременна, авторска музика със собствен стил, който бандата успешно налага и поддържа досега. “Little Magnets” е сред любимите песни на публиката и неслучайно момчетата решават, че е дошло времето да запишат точно нея. За видео пък решават се доверяват отново на с режисьор Николай Драганов и оператор Борил Петров, с които работят за трети път. Видеоклипът е много ефектен, футиристичен и нестандартен, с космически елементи, отвличане и в крайна сметка - отлитане. За първи път с групата работи стилист и дизайнер и това е Сандрела Канаан. Тя е автор на нестандартните палта, с които са облечени - изцяло ръчно изработени с техниката . Нейният бранд SAMODIVA се специализира във висшата и експериментална мода и е високо оценен, дори от модната библия Vogue Italia. Уникални са и маските на лицата на момчетата, които са изработени от друг дизайнер - Борис Дренски. За снимките е подбрана малко известна, но много въздействаща локация – пантеонът „Майка България“ в село Гургулят. Усещането без съмнение е магично, неземно и космическо и е в синхрон със звученето на песента.      Видеото към “Little Magnets” бе представено за първи път пред публика в събота вечерта в Sofia Live Club, по време на първия голям концерт за годината на INNERGLOW. Бандата е част от инди лейбъла на китариста на “Остава” – Георги Георгиев.     INNERGLOW са Тодор Ковачев – вокали и кийборд, Матей Христосков – ударни и Петър Желев – китара. За три години от създаването си бандата не спира да работи и създава уникална авторска музика, става все по-разпознаваема на българската музикална сцена и не се страхува да експериментира. Звученето й е повлияно от най-модерните образци в поп и рок музиката, а съвсем скоро феновете ще чуят нови и неочаквани парчета от Innerglow.  Изминалата година бе най-силната за групата досега. В нея те издадоха два успешни сингъла с видеоклипове към тях. Това са “Chained In Love” и “So Long”. Първата получи огромна подкрепа от феновете и изкара общо пет седмици на първо място в класацията на  . “So Long” пък се появи през лятото и се задържа цели шест поредни седмици на върха на същата класация. През лятото групата бе част от едни от най-значимите рок фестивали в , сред които „Hills of Rock” и „Радио парк фест“ на БНР. Вокалистът на бандата Тодор Ковачев бе част от шестия сезон на музикалното предаване „Гласът на България“,  а групата изпрати 2019-а с участие навръх Нова година в центъра на Пловдив.       ", "date": "2020.02.03", "title": "INNERGLOW представят нов сингъл и футуристично видео  към песента “Little Magnets”"}
{"url": "https://www.actualno.com/society/nad-300-toma-sa-dokazatelstvata-v-iska-za-otnemane-na-imushtestvo-na-banevi-news_1429999.html", "text": "       внесе в Бургаския окръжен съд исковите молби за отнемане на имущество срещу .      На свое заседание на 29 януари 2020 г. КПКОНПИ взе решение за предявяване на искове за отнемане на незаконно придобито имущество срещу Николай и Евгения Баневи и свързани с тях юридически лица, на стойност 140 523 982.29 лв. Комисията претендира отнемане на недвижими имоти по цялото Черноморие (къмпинг „Черноморец“, къмпинг „Каваците“, къмпинг „Златната рибка“ и др.), моторна яхта, акции и дялове от търговски дружества, както и множество движими вещи, сред които златни накити и скъпоценни камъни.   Днес, 3 февруари 2020 г., исковите молби бяха внесени в Бургаския окръжен съд, с приложения и писмени доказателства от над 300 тома. ", "date": "2020.02.03", "title": "Над 300 тома са доказателствата в иска за отнемане на имущество на Баневи "}
{"url": "https://www.actualno.com/education/nad-2000-uchilishta-sa-v-gripna-vakancija-news_1429998.html", "text": "      В 20 области в страната е преустановен учебният процес , като не се учи в 2118 училища и девет детски градини, съобщиха от Министерството на образованието.      Частично са преустановени учебните занятия в 6 области. Не се учи в област Кюстендил в 26 училища, в област Ловеч - в 7,  в област Разград - в 55, в област Смолян - в  35, в област  Хасково - в 68, и в област Шумен – в 24 училища.  Не се провеждат занимания и в 9 детски градини в област Разград - в общините Самуил, Кубрат, Лозница и Завет.   Учебни занятия се провеждат само в областите Монтана и Габрово. ", "date": "2020.02.03", "title": "Над 2000 училища са в грипна ваканция  "}
{"url": "https://www.actualno.com/politics/kampanijata-za-prjak-izbor-na-predsedatel-na-bsp-e-v-hod-news_1429995.html", "text": "      Централната комисия по провеждане на пряк вътрешнопартиен избор за председател на БСП  заседава редовно всяка седмица от началото на 2020 година. На първото си заседание на 8 януари бе приета хронограма за прекия избор на председател, който ще се проведе на 26 април т.г. Утвърдени бяха и образците на изборните книжа с номера от 1 до 27, съобщиха от БСП.      На заседанието си на 21 януари комисията прие решение за издигане и регистрация на кандидатите в изборите за председател за БСП. В това решение се потвърдиха изискванията към кандидатите.   Право да бъде избиран има всеки български гражданин, член на партията, който към 21 март т.г. има не по-малко от 8 години партиен стаж, от които не по-малко от 4 години като член на национален орган на БСП. Кандидатът за председател трябва да притежава висока професионална и политическа компетентност, ръководен и организационен опит, партийна и обществена приемливост.\r\nПредложенията за председател се правят от основните партийни организации, като се представят в общинските и районните съвети на БСП до 10 февруари т.г. Централната комисия за провеждане на избора на председател на БСП утвърди и начина на регистриране на кандидатите. Не по-късно от 21 март т.г. комисията ще вземе решение за допускането до участие в избора за председател на предложените от общинските и районните конференции кандидати, които отговарят на изискванията на чл. 15, ал. 5 от Устава на партията и са подписали декларация по образец.  Окончателният списък на кандидатите за председател на БСП се обявява на интернет страницата на партията незабавно след вземане на решението от комисията. ЦКПИ ще проведе на 04.02.2020 своето редовно заседание от 15.00 часа.\r\nВсички решения на Централната комисия за провеждане на избора се публикуват на сайта на БСП в раздел  „Пряк избор на председател”. Комисията за пряк избор на председател на БСП е утвърдена на 14.12.2019 година, с решение на НС на БСП и е в състав Емил Войнов – председател, Румяна Сидерова – зам. председател, Вяра Емилова – секретар и членове Цветанка Георгиева, Таня Найденова, Чавдар Георгиев, Ирена Анастасова и Димитър Данчев.    ", "date": "2020.02.03", "title": "Кампанията за пряк избор на председател на БСП е в ход "}
{"url": "https://www.actualno.com/curious/mesechen-luboven-horoskop-za-fevruari-news_1430046.html", "text": "      Февруари е месец, предразполагащ към любов, романтика, секс и повече задушевни преживявания. Ето какво са подготвили звездите за 12-те зодии.       Дали от атмосферата покрай Свети Валентин, или пък заради наближаващите топли дни, февруари определено има какво да ви предложи! Въпросът е дали вие сте склонни да излезете от зоната си на комфорт, за да видите какво са ви подготвили звездите, или предпочитате да вървите по отъпкани пътеки.    Чувствате се изморени - и физически, и емоционално. Разбира се, това значи, че желанието ви за романтични стъпки през този месец клони към нулата. Ако ще влагате енергията си в нещо, направете го в хора, които истински цените, а не просто по задължение или за да „отбиете номера”. Февруари се очертава като горещ месец в любовен план. Може да става дума за нова любов, колкото и да не ви се вярва. Понякога мисълта за промяна, за ново начало, за излизане от зоната на комфорт е много по-страшна от действителността. Вашите романтични жестове ще ви водят на невероятни места.   И при Раците нещата се нагорещяват! Бъдете смели и експериментирайте без притеснения. Не забравяйте, че всички събития и емоции през този месец са за добро, дори да не го усещате в момента по този начин. Дори ако някои идеи на половинката ви се струват твърде неподходящи, просто им дайте време.     ", "date": "2020.02.03", "title": "Месечен любовен хороскоп за февруари"}
{"url": "https://www.actualno.com/crime/goljam-pojar-kraj-plovdiv-news_1430017.html", "text": "      20 дка сухи треви горят в землището на село Войводиново, три противопожарни автомобила са на място и се борят с огъня.      Сигналът за пожар е получен около 12.30, огънят е тръгнал край селскостопанския двор.   Предстои да се изяснят причините.    ", "date": "2020.02.03", "title": "Голям пожар край Пловдив"}
{"url": "https://www.actualno.com/crime/fondacija-trakija-nishto-njama-da-se-iznasja-ot-kolekcijata-na-bojkov-news_1430028.html", "text": "      Нищо няма да се изнася от колекцията на Васил Божков. Това беше лаконичният коментар на председателя на фондация „Тракия” Кирил Христосков, който подмина медиите и се качи в такси, предаде репортер на БГНЕС.      Нищо не мога да ви кажа повече към този момент, допълни Христосков. Малко по-рано преди да излезе Христосков, от сградата на Московска 45 излезе и наблюдаващият прокурор Ангел Кънев, който и на влизане и на излизане не пожела да се спре пред медиите. Към този момент нищо от сградата не е изнасяно, единствено влизат вещи лица и експерти. От фондация „Тракия” в рамките на деня ще излязат с официална становище за ставащото.   Припомняме, че тази сутрин вещи лица, прокурори и на “Нове холдинг”, за да изземат вещи от колекцията на Васил Божков.\r\nАко се стигне до изнасяне на експонати от частния музей на Васил Божков, това може да отнеме и седмици. Всеки предмет в момента се описва по отделно, разясни представител на фондация „Тракия”, която отговаря за колекцията.  Към момента самата фондация няма много информация за случващото се, има техен представител вътре в описващите колекцията. Стана ясно, че в частния музей на „Московска 45” се съдържат всички около над 3000 предмета.\r\nПредметите от колекцията на Васил Божков ще бъдат иззети в присъствието на най-добрите експерти в , съобщи преди дни говорителят на главния прокурор Сийка Милева. Коментарът бе по повод възмущение на председателя на Комисията по култура и медии Вежди Рашидов, че разследващите са се опитали да конфискуват колекцията на свързаната с Васил Божков фондация „Тракия“ в чували. По-рано през седмицата от Фондация “Тракия” оповестиха съобщение до медиите, в което изразиха възмущението си от опита на разследващите органи да изземат ценни експонати от колекцията, като ги събират в чували и кашони.    ", "date": "2020.02.03", "title": "Фондация \"Тракия\": Нищо няма да се изнася от колекцията на Божков"}
{"url": "https://www.actualno.com/europe/zatvoriha-letishteto-v-madrid-news_1430038.html", "text": "      Летище „Адолфо Суарес“ в Мадрид затвори своето въздушно пространство, след като бе установено „присъствието на дронове в непосредствена близост до него“, съобщи ТАСС.      Онлайн наблюдателят FlightRadar, който показва позицията на различни самолети в полет, потвърждава, че в момента в близост до летището няма полети.   Всички самолети са на земята. ", "date": "2020.02.03", "title": "Затвориха летището в Мадрид"}
{"url": "https://www.actualno.com/plovdiv/obviniha-myja-streljal-v-plovdivska-bolnica-news_1430026.html", "text": "      Районна прокуратура- Пловдив привлече като обвиняем 58 годишния мъж, който и намушка съпругата си с нож. Случаят предизвика голям обществен интерес, още повече, че екшънът се разигра в самия център посред бял ден. Към обед обвиняемият беше влязъл в Медицинския център, на чиято регистратура работела жена му, с която се разделили по Коледа миналата година. Той първо наредил на всички граждани да излязат, после стрелял два пъти във въздуха с газов пистолет и се насочил към жена си. Първо я ударил, а после я намушкал с нож в крака. След подадения сигнал на тел. 112, веднага на място идва полицейски екип, той стреля два пъти с газовия пистолет по полицаите, но не улучва. Те успяват да го обезвредят с удар на палка по главата. На пострадалата жена е оказана медицинска помощ на място, после тя е откарана в УМБАЛ \"Св. Георги\", където се възстановява без опасност за живота. Впрочем обвиняемият също беше изкаран на носилка и с превързана глава от мястото на престъплението.      Прокуратурата го обвинява за закана за убийство на съпругата му и спрямо двама полицаи, както и за причиняване на лека телесна повреда по хулигански подбуди. ", "date": "2020.02.03", "title": " Обвиниха мъжа, стрелял в пловдивска болница "}
{"url": "https://www.actualno.com/europe/slovenskata-policija-v-predupreditelna-stachka-news_1430010.html", "text": "      Полицаите в Словения започнаха предупредителна стачка, което доведе до затрудняване на трафика особено на граничните пунктове.      Стачката продължи от сутринта до обяд, поради което по границите се образуваха колони от камиони, предаде БГНЕС.   Полицаите започнаха стачката заради неизпълнените обещания на правителството за увеличаване на заплатите на служителите на реда и неспазването на други поети ангажименти като допълнително заплащане за работата трета смяна. ", "date": "2020.02.03", "title": "Словенската полиция в предупредителна стачка "}
{"url": "https://www.actualno.com/actualno/koronavirusyt-i-konnicite-na-apokalipsisa-news_1429953.html", "text": "      Вероятно няма месец в последните 20 години, в който да не е излизала поне една мрачна и страховита статия от сорта на тема “Конниците на апокалипсиса идват”, където да се тълкува по всевъзможни начини откровението на Йоан в Библията.      Защо обаче сега не изпреварим събитията и, дори да не сме религиозни и езотерични по никакъв начин, не погледнем на темата с конниците на апокалипсиса така, сякаш идва от текст с реални предсказания? Защото ако вярваме в прииждащия Апокалипсис, всички символи и знаци за него са налице в наши дни. И къде на шега, къде наистина - нека видим знаците на Апокалипсиса в началото на 2020-а година.\r\n●\tПървият конник - чумата на коронавируса и супербактериите\r\nДа започнем с първия конник на апокалипсиса, идващ на бял кон. Той носи лък и има корона. Макар да няма име в Библията, често е оприличаван на Завоевател, но в някои по-модерни интерпретации (от началото на XX век), предимно в популярната култура, той е наричан още Чума или Мор. Той бива описан с това име от испанския писател Висенте Бласко Ибанес, в чиято книга от 1916-а \"Четиримата конници на апокалипсиса\" (\"Los cuatro jinetes del Apocalipsis\") конникът Чума изстрелва по хората стрели, потопени в отрова и “микробите на всички болести”.  Звучи ли познато? Първият конник носи корона и сее вируси? Корона и вирус? Slo4aenos? Добавяме към това и наскоро откритите супербактерии, устойчиви към абсолютно всички антибиотици на света, включително и към колистин, който е последната преграда на човечеството срещу супербактериите. Е, преградата вече е пробита, а бактериите еволюират и мутират по-бързо, отколкото човечеството може да намери лек срещу тях.\r\n●\tВторият конник - войната и напрежението между СAЩ и Ирaн\r\nСветът е раздиран от малки локализирани войни от много години насам, но за първи път се заговори наистина сериозно за Трета световна война или дори ядрена война, когато напрежението между СAЩ и Ирaн нарасна значително още в първите мигове на новата година. Положението привидно се успокои в идните седмици, но напрежението продължава да тлее и заплахата от голяма война все още не е изчезнала.    ●\tТретият конник - гладът, бедстващите региони и климатичните промени\r\nИ в Библията, и в популярната култура, третият конник язди черен кон и носи в ръцете си везни (като символ на глада) и намеква, че житото е 10 пъти по-скъпо от обикновено. Тук също може да се направи лесна връзка с бедстващите райони по света. В момента гладът е сериозен проблем в държави като ЦАР (Централна Африканска Република), където 63% от населението има нужда от хуманитарна помощ. Глад цари и в Йемен заради блокадата от Саудитска Арабия, броят на гладуващите в Чад расте главоломно, не много по-завидна е ситуацията в гладуващите Мадагаскар, Замбия, Либерия, Хаити (най-високият процент гладуващи в западното полукълбо, породен от политическа нестабилност и природни бедствия), Източен Тимор, Зимбабве, Афганистан, Сомалия и Нигерия.\r\nНякои от тези държави гладуват заради наводнения, други заради невиждана суша (каквато в момента е обхванала Нигерия и Сомалия), но и двете бедствия вероятно са породени от климатичните промени в последните години. Мрачните предсказания за суша, природни бедствия и последващ глад пък вече идват не само от пророците, а и от учените.\r\n●\tЧетвъртият конник - смърт\r\n“И видях, и ето сив кон, и върху него ездач, чието име беше смърт; и адът следваше подире му; и им се даде власт над четвъртата част на земята - да умъртвяват с меч и глад, с мор и със земни зверове.”   Последният конник е единственият, комуто е дадено име в текста. Интерпретациите за него могат да бъдат безкрайни, като и до днeс се водят спорове какво точно се има предвид под “четвъртата част на света”. Логичното обяснение е, че за всеки от четирите конника има по една част на света, но по-съвременни прочити твърдят, че може да става дума за четвърт от населението на земята, което ще бъде погубено. Трети смятат, че става дума за Римската империя или Европа - интерпретации да иска човек.\r\nМожем, разбира се, лесно да открием четвъртия конник и днeс, например в Австралия, където огънят (адът, който следва конника) по груби сметки е убил около милиард животни (или земни зверове) и застрашава съществуването на близо 100 животински вида. Неслучайно често чуваме определението “пожар от библейски пропорции” и “климатичен апокалипсис”.\r\n…\r\nРазбира се, по-религиозните може би имат различен прочит на “Откровение”, някои търсят под вола теле и намират съвпадения навсякъде, където поискат. Агностиците и атеистите пък гледат с насмешка над подобни религиозни писания, свързани с “въображаеми приятели в небето” и не биха били склонни да ги приемат като нещо повече от обикновени вълшебни приказки. Но, независимо от религиозните ни предпочитания (или липсата на такива), символиката в Новия завет може да се свърже твърде лесно с актуалните събития по света и това, най-малкото, е любопитна тема.\r\nИ нека имаме предвид, че ако ни застигне Апокалипсис, няма да са виновни конниците. Не те са тръгнали да си “галят сетивата” с продажба на екзотично месо от прилепи, змии, палмови цивети, камили, магарета, лисици, язовци, таралежи и други животни, които неслучайно нямат никаква работа на човешката трапеза, та накрая да отприщят нова болест по човечеството. Не са те тези, които неглижират климатичните проблеми, замърсяват планетата и оставят върху нея своя огромен въглероден отпечатък, бълват вредни емисии и прекаляват с консуматорството. Не те си хвърлят фасовете на тротоара, памперсите в морето, боклука през балкона и опаковат краставиците поединично в тарелка с целофан отгоре. Не те горят гуми в кюмбето, незаконен боклук в предприятията си и 100 милиона барела гориво на ден в световен мащаб.\r\nТе, всъщност, се придвижват с доста екосъобразен транспорт. Само с една конска сила.   ", "date": "2020.02.03", "title": "Коронавирусът и конниците на апокалипсиса"}
{"url": "https://www.actualno.com/business/vyvedenie-v-krygovata-ikonomika-za-premieri-news_1429969.html", "text": "             Промяната към кръгова икономика се обосновава с аргумента, че днешната икономика следва линеен модел: добив – производство – потребление – отпадък, който не е устойчив, защото изисква непрекъснат добив на нови суровини. Идеята е всичко да се уреди така, че продуктите да имат дълъг живот, материалите да се въртят максимално дълго в кръг, да се формират минимални количества отпадъци за депониране и по този начин да се намали нуждата от добив на първични суровини и зависимостта от внос на такива.   Тук няма да коментирам колко смислено е всичко това и какви проблеми създава, защото те съвсем не са малко. Приемам го за даденост, защото европейската политика го налага – Пакетът за кръгова икономика от 2018 г., който включва обновяване на законодателството на ЕС в областта на отпадъците, е факт. Целта е да обясня как реално функционират бизнес моделите, свързани с постигането на кръгова икономика, и къде се намира в този процес.\r\nПрактическата реализация на кръговост в икономиката се случва чрез следните 9 основни подхода:   Вътрешно оползотворяване : Добивната и преработвателната индустрия формират множество различни материални потоци, които могат да се превърнат в отпадъци или да бъдат използвани вътрешно за целите на производството – или като суровина за друг продукт или за някакви други цели. \"ADM Амилум\" в Разград например преработва почти половината от реколтата от царевица в страната, като произвежда огромни количества подсладители, нишесте и етанол, което се случва на множество технологични стъпки – всяка следваща използва отпадъка от предходната. Подземният рудник на \"DPM Челопеч\" запълва иззетите минни пространства с втвърдяващ се материал, който включва всички стерилни скални маси и голяма част от флотационния отпадък, замесени с цимент. По този начин не само остава минимално количество минен отпадък за съхранение, но и няма нужда да се правят кариери за добив на скална маса. Индустриалната симбиоза включва използването на отпадъка от една индустрия като суровина за друга. Заводът на \"Кнауф\" за гипсови плоскости неслучайно е разположен в комплекса \"Марица-Изток\" – основната суровина представлява отпадъкът от сероочистващите инсталации на ТЕЦ-овете. Днес въглищните ТЕЦ-ове по света произвеждат повече гипс от мините. Някои специфични отпадъци от \"Стомана\"- се ползват за добив на цинк от КЦМ. Платформи за споделяне е един от „модерните“ бизнес модели на кръговата икономика. Идеята е да се улесни споделянето на собственост или продукти, така че те да бъдат по-често и ефективно използвани. Uber и Airbnb са типични примери. Тези платформи обаче действат деструктивно върху установени браншове със силно лоби. Неслучайно Uber беше забранен в , а Airbnb среща съпротива в много градове. Дори и без „платформа“, споделянето на собственост е нещо нормално за – защо да си купувам нова косачка, ако съседът има и можем да си поделим разходите по нея?        Продукт като услуга : Вместо да си купите собствена пералня можете да ползвате услугата „изпиране“, предлагана масово в Студентски град, или пък услугата „мобилност“, предлагана от Spark в София. Има даже бизнес модели за услугата „светлина“ вместо покупка на осветителни тела. Този модел премахва нуждата от инвестиция и поддръжка и вероятно ще става все по-търсен за много продукти. Удължаването на живота на всеки продукт е най-логичното нещо, което може да се направи, ако не желаем да има отпадък. Отнася се за абсолютно всичко – от торбички, през дрехи и всякакви уреди, до коли и къщи. Точно защото сме относително бедни, в всъщност сме много напред в това отношение – тук все още масово се стараем да ползваме един продукт максимално дълго. Правим го непрекъснато и с детските дрехи и играчки, които обменяме с роднини и приятели. Повторната употреба се случва след като нещо вече е било изхвърлено и официално класифицирано като „отпадък“. Класическият пример са дрехите втора ръка, които се събират, сортират и продават в магазини като тези на веригата \"Мания\". Това дефакто удължава живота им многократно и дава възможност на относително бедни хора да се обличат добре. Бях им важен клиент през студентските години, а и имам много приятели, които ги предпочитат – най-вече заради възможността да се сдобият с много качествено облекло на невероятно ниски цени. Рециклирането е само един от бизнес моделите на кръговата икономика. Типичен пример са хартията, стъклото, металите, пластмасите, които се събират като индустриални или битови отпадъци и се използват в съответните заводи като суровина за производство на същия материал. И така правят множество цикли в икономиката – металите и стъклото могат да се въртят практически безкрайно, но всички други материали имат ограничени възможности за рециклиране. има огромна рециклираща индустрия за почти всякакви материали, която доставя жизнено необходими суровини както за нашата, така и за европейската икономика. Почти всеки голям завод в преработвателната ни промишленост го прави в една или друга степен. Материалното оползотворяване е стъпката, която добавя стойност в живота на материали, които вече не подлежат на рециклиране. Типичен пример са вкарването на стъклен прах в бетона, пластмасови отпадъци в асфалта или за пълнеж в нещо друго, използването на стари гуми за настилки.      Енергийното оползотворяване е последната възможна стъпка преди депониране, която се прави с отпадъци с висока калорийна стойност, от които вече не може да се произведе нищо – биомаса, пластмаси, гуми, текстил, хартия, утайки от пречиствателни станции. Най-богатите и чисти градове в Западна Европа се топлят частично чрез енергийно оползотворяване на отпадъци (чрез директно изгаряне или газификация). Дори внасят огромни количества с тази цел. Ние обаче сме застинали в ступор по отношение на тази последна, но неизбежна стъпка в кръговата икономика. Единствено циментовите ни заводи и Софийска вода го правят в значим мащаб. е много напред в осъществяването на повечето бизнес модели на кръговата икономика. Всички те обаче работят само ако в тях има икономически смисъл. А това не е даденост или ако е възможно, защото цената на някой продукт или суровина е много висока, то утре става безсмислено, защото цената е вече ниска. Възспиращо действат и бюрократични спънки или ограничения. И това всъщност често се явява основна спирачка пред кръговата икономика. В такава роля играе Законът за отпадъците и наредбите му, които на теория трябва да улесняват прилагането на бизнес моделите на кръговата икономика, но на практика повече пречат. \r\nНай-важното условие за функцонирането на кръговата икономика обаче е възможността за свободна търговия с всякакви продукти и материали. е малка икономика, която живее от износ, а рециклираните материали като метали, пластмаси и стъкло са сред основните му компоненти. Най-яркият пример е \"Аурубис България\", който е едновременно най-големият рециклатор на медна скрап в Югозиточна Европа и най-големият износител на България. Ние имаме нужда да внасяме такива отпадъци, защото те захранват заводите ни.\r\nДа, търговията с отпадъци трябва да бъде стриктно контролирана, за да не се допусне тук да се извършват незаконно или замърсяващо изгаряне, складиране или депониране.\r\nНе, тя в никакъв случай не трябва да спира, защото това ще доведе както до икономическа, така и до екологична катастрофа, завършва анализът на Боян Рашев.    ", "date": "2020.02.03", "title": "Въведение в кръговата икономика за премиери"}
{"url": "https://www.actualno.com/burgas/bydeshti-morjaci-shte-karat-staj-na-pasajerskija-korab-drujba-news_1429961.html", "text": "      Сключен е договор между Пристанище Бургас Запад и Морското училище в града. Споразумението е подписано от директора на порта Огнян Райчев и на професионалната гимназия инж. Христина Жабова.      \"Постигнахме една договореност с Община Бургас да осигурим възможност на учениците да водят своята учебна практика в реални условия. Важно е да се отбележи, че тази професия, която усвояват учениците, е конвертируема. Реализацията на тези кадри няма ограничение, придобитият морски сертификат е приложим в целия свят. Това прави и заплащането конвертируемо\", каза управителят на порта Огнян Райчев.\r\nСтажът дава възможност бъдещите моряци от Професионалната гимназия по морско корабоплаване и риболов \"Свети Никола\" да се обучават при реални условия на ро-ро кораба. Той е модерен, пасажерски, единствен по рода си в и поддържа редовна линия между Бургас и Батуми. Плавателният съд е за превоз на пасажери, леки и тежки автомобили и автотранспортна техника.      На борда на \"Дружба\" работят специалисти с много опит и знания, които ще предадат да учениците.\r\n\"Тук ще бъде предоставено едно високо ниво на практическо обучение и се надявам в най-скоро време да видим тези ученици като членове на екипажа на този и на други кораби в световен мащаб\", каза с надежда Огнян Райчев.\r\nУчениците ще наблюдават товаро-разтоварния процес, ще се запознаят с материално-техническата база на кораба, с апаратурата, системите за управление на кораба, уредите. Ще наблюдават кораба в движение в района на различните пристанища.    Договорът за стаж на учениците от специалността \"Корабоводене и корабни машини и механизми“ с Пристанище Бургас Запад е начин за повишаване качеството на образованието в Морското училище. ", "date": "2020.02.03", "title": "Бъдещи моряци ще карат стаж на пасажерския кораб \"Дружба\""}
{"url": "https://www.actualno.com/balkani/20-novi-centrove-za-migranti-shte-izgradi-gyrcija-news_1429955.html", "text": "      Правителството на Гърция планира да построи 20 нови центрове за бежанци и мигранти с капацитет между 500 и 2000 човека всеки, съобщава изданието „Real news“.      Предвидено е тези центрове да функционират по различен от познатия досега начин. В тях ще бъдат настанявани лица, които имат право на убежище и попадат в графата на т.нар. „контролирани” обекти.   На входовете на тези центрове ще има поставени електронни системи, а всеки един от бежанците ще разполага с карта със специфичен баркод за влизане и излизане от обекта. По този начин ще бъде избегната ситуация, при която липсва контрол върху влизащите и излизащите от миграционните центрове.\r\nНовите центрове се планира да бъдат изградени на Пелопонес, Крит, в Централна и Северна Гърция, както и в Епир.  Подробният план на правителството ще бъде обсъден по време на утрешното заседание между министъра за миграцията и убежището Нотис Митарас, заместник-министъра и национален координатор по бежанския въпрос Алкивиадис Стефанис и министъра на вътрешните работи Такис Теодорикакос. До края на месеца се очаква да бъде взето окончателно решение по този въпрос.\r\nГръцкото правителство вече обяви, че сега съществуващите лагери на островите ще бъдат затворени и ще се изградят нови центрове от затворен тип.    ", "date": "2020.02.03", "title": "20 нови центрове за мигранти ще изгради Гърция"}
{"url": "https://www.actualno.com/healthy/pytnicite-s-temperatura-nad-37-gradusa-na-letishtata-nasochvani-kym-bolnica-news_1429931.html", "text": "      Всички пътници, които имат температура над 37 градуса, пристигнали на българските летища, се отклоняват и преминават през медицински прегледи. Това обяви министърът на здравеопазването , който направи проверка на термокамерите на на .      Министърът каза, че скоро се очаква да заработи термокамерата на Терминал 1, както и до края на седмицата летищата във и да бъдат снабдени с термокамери. Поръчана е и още една резервна камера за летище София. Дотогава на място температурата на пристигащите и отпътуващите пътници ще се мери с т.нар. \"пистолети - термометри\", като навсякъде има и дежурни медицински екипи.\r\nАнаниев описа и процедурата по изолиране и извеждане на пътниците, при които е установена висока температура. За София всички пътници с температура биват транспортирани във , във Варна - до \"Св. Марина\", а в Бургас - до Областната болница в града.   Рисковите дестинации, които се приемат с повишено внимание, са полети от , , Доха.  Здравният министър опроверга разпространена информация в последните дни, че не са предприети адекватни мерки за ограничаване на разпространението на вируса на летището и, че има хора, които безконтролно влизат в страната. Той показа термокамерата на Терминал 2, която измерва точната температура на всеки пътник и още една, която до часове, предстои да бъде включена, както и на Терминал 1. По думите на Ананиев всеки с температура над 37 градуса се отвежда в специална стая, където се преглежда, попълва анкетен лист за здравното му състояние, получава брошура на английски и български език, в която са описани действията, които пасажерът трябва да предприеме след това и изчаква пристигането на линейката. Извеждането на болните се осъществява през специален вход, така че те не минават по пътя на общия поток. „Не позволяваме да има контакт на тези, които сме заподозрели, че има нещо, със здравите хора, които се прибират от своите дестинации. Най-критичните полети са от Истанбул, Русия, Москва и Доха. От тези дестинации вчера пристигнаха различен брой хора от различни държави и преминаха през този контрол. Само един човек, кацнал във Варна, идва от един от островите на Китай. Той има температура от 37.1 градуса. Това ни даде основания да го изолираме и да бъде под специално наблюдение в УМБАЛ „Св. Марина“, посочи Ананиев.    Ананиев обясни, че организацията и координацията на летище София е много добра и добави, че концесионерите са задължени да имат термокамера.   „На терен тук в момента са най-малко 10 души от здравните служби на Министерството на здравеопазването, а също така и съответните екипи на Гранична полиция, летищните власти и на . Между тях има създадена необходимата организацията и всяка от тези институции знае в каква ситуация се намесва в пропускателния процес на летище „София“, заяви той. Здравният министър призна, че на летището в Бургас мерят температурата на пасажерите дистанционно – с помощта на пистолети за температура и увери, че дори и с този способ няма как да влезе човек без да е преминал теста.\r\n„Във Варна се синхронизира хардуерът със софтуерът. Днес ще заработи. В Бургас в най-скоро време ще бъде включена термокамера. До петък ще получим три камери – една за Варна и Бургас и една резервна за София. Това е възможно най-краткият срок за осигуряване и монтирането на термокамерите“, посочи той.   Ананиев не се съгласи, че тези мерки са били предприети веднага в другите държави   „В повечето държави организацията се прави в последния момент, тъй като получавахме непрекъсната информация от . Първоначалните сигнали не бяха притеснителни. В последствие те вдигаха нивото на опасност и в края на миналата седмица дадоха по-сериозния сигнал и повече от европейските държави направиха това, което и ние – поръчка на камери там, където няма, и предпазно облекло, което също ще пристигне тази седмица“, заяви министърът и добави, че другите европейски страни са реагирали с мерки едва в края на миналата седмица, след като броят на заразените е нараснал.\r\nЗдравният министър обяви, че ще бъдат предприети мерки и по отношение на влизането по море.\r\n„Досега съществуваше регламент, че различни държавни служби правят различни проверки при акостирането на корабите. Досега като здравен контрол, ние бяхме последната институция. С последните промени - първо влизат нашите органи, установяват здравния статус на екипажа и след това влизат всички останали служби. По сухоземните граници е по-трудно заради трафика. Ако се създаде организация всички те да излизат и да минават през термокамери ще стане голямо задръстване. Там опасността е най-малка. Най-голяма е по въздух и вода“, посочи Ананиев.\r\nМинистърът каза още, че засега нямат намерения да затварят граници или да се преустанови издаването на визи заради коронавируса.\r\n„Това може да стане с европейско решение. През тази седмица ще има съвет на здравните министри в . Тези крайни решения обаче са от компетенцията и на други съвети –външните и вътрешни министри. Решението трябва да бъде взето на равнище Европейска комисия“, подчерта той. ", "date": "2020.02.03", "title": "Пътниците с температура над 37 градуса на летищата - насочвани към болница"}
{"url": "https://www.actualno.com/crime/veshti-lica-i-prokurori-oglejdat-kolekcijata-na-bojkov-snimki-news_1429941.html", "text": "      Вещи лица, прокурори и реставратори влязоха в офиса на \"Нове холдинг\", за да изземат вещи от колекцията на , предаде репортер на БГНЕС.      По-рано стана ясно, че от дома на Божков са иззети ценни картини и експонати. От Министерство на културата съобщиха, че категорично към момента няма разпореждания да се изнасят предмети от колекцията на Васил Божков.  \"В момента се правят огледи, описи, стая по стая. Участват четирима експерти от Министерство на културата, които са разпределени по обектите и следят за нормалното протичане на работата\", съобщи Александър Трайков, директор \"Инспекторат за опазване на културното наследство\" в Министерството на културата. Трайков каза, че са изнесени няколко картини, които в момента са в Националната художествена галерия за експертизи. Нищо друго не е изнесено, подчерта той. Още подробности .    БГНЕС припомня, че миналата седмица стана ясно, че предметите от колекцията на ще бъдат иззети в присъствието на най-добрите експерти в , съобщи тогава говорителят на главния прокурор Сийка Милева. Коментарът бе по повод възмущение на председателя на Комисията по култура и медии Вежди Рашидов, че разследващите са се опитали да конфискуват колекцията на свързаната с Васил Божков фондация „Тракия“ в чували. По-рано през седмицата от оповестиха съобщение до медиите, в което изразиха възмущението си от опита на разследващите органи да изземат ценни експонати от колекцията, като ги събират в чували и кашони.\r\nОчаквайте подробности. ", "date": "2020.02.03", "title": "Вещи лица и прокурори оглеждат колекцията на Божков (СНИМКИ)"}
{"url": "https://www.actualno.com/asia/zapis-razkriva-podrobnosti-za-svalenija-v-iran-ukrainski-boing-news_1429970.html", "text": "      Президентът на Украйна Владимир Зеленски съобщи, че разполага с важен запис по делото със сваления в украински самолет , съобщи ТАСС.      Записът е важно доказателство за това, че иранската страна от самото начало на разследването е знаела за причината за катастрофата.   Става въпрос за разговора между екипажа на ирански самолет с диспечерите в Техеран. Не се уточнява откъде Киев разполага със записа.   В 6:12 часа украинският самолет излита, а в 6:30 часа трябва да кацне ирански самолет. Пилотите са видели всичко и са разказали за това на наземния контрол.\r\nЧлен на екипажа на кацащия ирански самолет съобщава на английски и на фарси: „Струва ми се, че лети ракета”.   „Това им е било известно още в момента на поразяването на самолета”, твърди украинският държавен глава.    Изтичането на записа на разговорите с иранските диспечери ще повлияе на сътрудничеството на с Украйна по въпроса за катастрофата на самолета „Боинг 737”, заяви ръководителят на разследващия инцидента отдел в Организацията за гражданска авиация на Иран. Публикуването на звуковия файл от украинска страна е в нарушение на законите и ще повлияе на по-нататъшното сътрудничество между и Украйна по делото за катастрофата , смятат иранските власти. ", "date": "2020.02.03", "title": "Запис разкрива подробности за сваления в Иран украински „Боинг” "}
{"url": "https://www.actualno.com/asia/turcija-se-pohvali-s-ubiti-sirijski-vojnici-erdogan-s-preduprejdenie-kym-rusija-news_1429949.html", "text": "       Турция е предупредила руските власти да избягват конфронтация с турските военни в Сирия в северозападната провинция Идлиб,  докато Анкара предприема ответни мерки срещу режима на Асад за скорошно нападение, при което загинаха четирима войници и девет други бяха ранени, заяви в понеделник президентът Реджеп Тайип Ердоган, съобщи в. „Сабах“.      Президентът отбеляза, че са разговаряли с руските власти относно ситуацията в Идлиб и им е било казано  да избягват сблъсъци с турските сили в района по време на операцията.    Около 30-35 войници от сирийската армия бяха убити , след като Турция  отмъсти за атаката на режима на Асад срещу турските войски в северозападната провинция Идлиб, където опитите за установяване на прекратяване на огъня се проваляха многократно.\r\nИзразявайки решителност да предотврати непрекъснати атаки на режима на Асад в района, Ердоган заяви, че операцията продължава.  \"Онези, които изпробват решимостта на Турция по отношение на сирийската провинция Идлиб с такива коварни атаки, ще осъзнаят грешката си\", каза Ердоган пред репортери преди заминаването си за Украйна.\r\nТой отбеляза, че турските изтребители Ф-16 и гаубици продължават да атакуват обекти и сили на режима в Идлиб.    \"Атакуваме около 40 места \", каза президентът.    Четирима турски войници са убити, девет други са ранени, включително един в критично състояние след обстрела от режима на режима на Асад.\r\nИма 12 турски наблюдателни пункта, които са създадени като част от споразумение, подписано между Турция и Русия за предотвратяване на атаките на режима на Асад в Идлиб.\r\nИдлиб е последният контролиран от джихадистката опозиция анклав в Сирия. През май 2017 г. провинцията бе определена за „зона за деескалация“ съгласно споразумението от Астана между Турция, Русия и , което проправи пътя за постоянно политическо решение в Сирия.    ", "date": "2020.02.03", "title": "Турция се похвали с убити сирийски войници, Ердоган с предупреждение към Русия"}
{"url": "https://www.actualno.com/business/ekspert-prejdevremennata-smyrt-na-bylgarskata-energetika-e-preuvelichena-news_1430018.html", "text": "      Информациите за преждевременната смърт на българската енергетика са прекалено пресилени. Това каза за Агенция „Фокус“ енергийният експерт проф. Атанас Тасев, коментирайки предприемането от страна на правителството на мерки в защита на производствения капацитет на въглищните централи. Според проф. Тасев съгласно предприетия регламент на ЕК страната ни ще може да спаси централите чрез преминаване на нова горивна база, но ще бъде много трудно да се спасят мините особено след 2025 година.      Спират ползването на води от питейни язовири за промишлени нужди и енергетика „Добрата новина е, че все пак информациите за преждевременната смърт на нашата енергетика са прекалено пресилени, борбата предстои. Има фонд за справедлив преход, който ще даде възможност да насочим инвестиции и да получим директни субсидии от Европа, за да бъде по-плавен преходът от гледна точка на алтернативна заетост на мините. Що се касае до централите - имаме все още определени резерви. Те са свързани с това, че можем да варираме със студения резерв. Студеният резерв на системата като размер сега е около 500 мегавата, докато по изискванията на Електроенергийния системен оператор и правилата на Обединените енергийни системи страната ни трябва да има студен резерв в размер или на максималната мощност - 1100 мегавата на АЕЦ „Козлодуй“, която може да отпадне от системата в авариен режим, или 20% от максималния зимен товар, който е около 8000 мегавата, което е 1600 мегавата. Ето един определен резерв, който ние имаме от около 1000 мегавата, за да можем да запазим централите и да ги държим в студен резерв без да бъдем обвинявани в нерегламентирано държавно подпомагане“, обясни енергийният експерт.   Според проф. Атанас Тасев по отношение на механизмите за капацитет, въведени от ЕК чрез регламент, страната ни все още има определени шансове, ако се позове на прецедента с Полша. Тя получи 15-годишен период за дерогация или прилагането на метода на капацитет, в резултат на което запази мощности и получи правото да получава компенсация в размер на 50 евро за киловат на година, което е около 2-3 милиарда годишно, допълни експертът.\r\n„Предоставили сме пред ЕК нашия интегриран план „Климат – енергетика“, в който е описан плавният преход за излизане от режима за производство на електроенергия с помощта на въглища. Битката предстои, неслучайно се намеси парламентът, за да даде специални правомощия на министъра на енергетиката, което означава, че проблемите няма да се решават вече на наша територия, а ще се решават в Брюксел“, допълни енергийният експерт проф. Атанас Тасев.   ", "date": "2020.02.03", "title": "Експерт: Преждевременната смърт на българската енергетика е преувеличена"}
{"url": "https://www.actualno.com/europe/es-sreshtu-mirnija-plan-na-trymp-za-blizkija-iztok-video-news_1429938.html", "text": "      Върховният комисар по външна политика на ЕС Жозеп Борел разкритикува така наречения в неделя по време на посещението си в Йордания.      Планът на поставя под въпрос много от международно договорените параметри: договорената от двете страни граница от 1967 г., предвиждаща съществуването на държава Израел и независима, жизнеспособна държава Палестина, които живеят съвместно в мир, сигурност и взаимно признаване, смята Борел.   Като реакция на предложеното от Тръмп палестинският президент Махмуд Абас обяви в събота прекратяването на всички отношения с Израел и , включително в областта на сигурността. В столицата Аман Жозеп Борел проведе среща с йорданския външен министър  Айман  Сафади и крал Абдула II, за да обсъди двустранните отношения и   регионалното развитие, съобщи Анадолската агенция, цитирана от БГНЕС.  „В Йордания и в Европейския съюз ние много осъзнаваме, че израелско-палестинският конфликт е един от най-дългите, най-болезнени и сложни конфликти в нашата история”, заяви първият дипломат на Европа.\r\nОпитът през последните 50 години показва, че без споразумение между всички страни, никой мирен план няма шанс да успее. За да намерят устойчив път напред, и двете страни трябва да се върнат на масата, категоричен е Борел.\r\nМожете да видите цялото изказване на Жозеп Борел в следващият tweet.         Джими Картър срина \"сделката на века\" на Тръмп. „ЕС и Йордания споделят ангажимента за решение за две държави и зачитане на международното право. Нуждаем се от решения, които могат да бъдат приети и от двете страни в този дълготраен конфликт”, коментира той в Twitter.\r\nПредставената миналата седмица от американския президент Доналд Тръмп „сделка на века”, срещу която категорично се обявиха част от арабските държави, палестинците и държавният глава на Турция Реджеп Тайип Ердоган. Планът отменя едностранно предишни резолюции на ООН, свързани с този въпрос.\r\nЗащо предложеното от Доналд Тръмп е унижение за палестинците,     ", "date": "2020.02.03", "title": "ЕС срещу мирния план на Тръмп за Близкия Изток (ВИДЕО)"}
{"url": "https://www.actualno.com/pernik/karanikolov-vodoprovodyt-ot-malo-buchino-kym-pernik-shte-e-gotov-do-mesec-news_1429950.html", "text": "       Близо един километър от трасето вече е изкопано. И в момента екипите работят.  Пътят Голямо Бучино - е затворен заради дейностите, които се извършват , и така ще бъде до средата на февруари, а 40 дни ще е периодът, в който ще се изгражда спасителният тръбопровод за Перник. През това време вода ще се черпи от язовир Студена. Това съобщи министърът на икономиката Емил Караниколов в ефира на БНТ.       , министър на икономиката: Към момента водата от язовира ще стигне. Очакваме и снеговалеж, но ще го коментираме сряда, четвъртък и петък. Към момента не трябва да имаме притеснения. Гоним до 40 дни, но се надявам, както и премиерът разпореди, да сме до 30 дни готови. Виждате първият един километър е готов. Вече поставяме и тръби. Тук се оказа, че има едно блато, което наводнява. Сега ще изпомпаме, ще създадем организацията и считам, че ще сме готови.   Министърът на икономиката каза, че административните процедури са забавили работата им около 3 дни, но ще ги наваксат.\r\nЕмил Караниколов, министър на икономиката: Очакваме към обяд да се включат и от Строителната камара с конкретни проекти. Те ще започнат работа по помпената станция, която е в другия край на този обект и считам, че с тяхната помощ 30 дни е срок, който е постижим.   ", "date": "2020.02.03", "title": "Караниколов: Водопроводът от Мало Бучино към Перник ще е готов до месец"}
{"url": "https://www.actualno.com/healthy/myj-pristignal-ot-kitaj-e-hospitaliziran-vyv-varna-news_1429958.html", "text": "      Мъж, пристигнал от Китай, е изолиран в инфекциозното отделение на университетската болница \"Св. Марина\" във Варна, съобщиха от здравното заведение, цитирани от БГНЕС.      Мъжът е има лека температура и болно гърло и се изследва за наличие на грип. Той няма да бъде задържан 14 дни под карантина.   В болницата не разполагат с тестове за коронавируса. \r\nПрез отделението за преглед са преминали още 6 души, пристигнали от Китай. Те обаче са освободени, тъй като са клинично здрави.  Кои летище се наблюдават и какви са мерките у нас, . ", "date": "2020.02.03", "title": "Мъж, пристигнал от Китай, е хоспитализиран във Варна "}
{"url": "https://www.actualno.com/society/pochina-golemijat-bylgarski-kompozitor-ivan-stajkov-news_1429979.html", "text": "      Иван Стайков е роден на 31 март 1931 г. Завършва Музикалната академия в София през 1956 г. със специалност „Пиано”. Професионалната си кариера започва като аранжор и работи в много тясно сътрудничество с Йосиф Цанков и Биг бенда на Българското национално радио, предава БГНЕС.      Автор е на музика за филми, на популярна музика, джаз, класическа музика и мюзикъли, текстове на песни (на български и английски). През 1971 г. пише първия си мюзикъл за сцена („Под командите на любовта“ - за Армейския естраден ансамбъл), а на следващата година създава музиката и аранжиментите на първия български филмов мюзикъл „Бягство в Ропотамо“. Следват още три мюзикъла за сцена, както и опера и мюзикъл за куклен театър.\r\nАвтор е на стотици аранжименти за биг бенд и симфоничен оркестър. Иван Стайков е написал множество песни, като на много от тях е автор и на текста. Написал е десетки оркестрови и джазови пиеси, които носят характерен стил. Автор е на музика за филми, някои от които са се превърнали в класика: „Цирк“ – 1962 г., анимационен филм, „Бягство в Ропотамо“ - 1973 г., първия български игрален филм - мюзикъл, „Здрачаване“ – 1976 г., „Пътешествие със сал“, „Двойникът“, „Господин за един ден“, „Да обичаш на инат“, „Рапсодия в 7“ - за симфоничен оркестър.\r\nПрез 2003 г. е избран за член на Международната Славянска академия в Санкт Петербург в качеството си на професор.  Носител е на многобройни международни и наши награди и отличия, сред които: наградата на публиката с „Рапсодия в 7“ на конкурс в Пловдив и орден „Кирил и Методий, I степен“ (1981 г.).\r\nДълбок поклон!\r\nПоклонението ще се състои на 05.02.2020 г. – сряда, от 12.00 ч. в църквата на Централните софийски гробища.     ", "date": "2020.02.03", "title": "Почина големият български композитор Иван Стайков "}
{"url": "https://www.actualno.com/cars/nissan-moje-da-napusne-evropa-zaradi-brexit-news_1429980.html", "text": "      Японският производител Nissan има готов план на действие, ако след напускането на ЕС от Великобритания доведе до увеличаване на митата на новите автомобили. В такъв случай компанията ще изостави пазара на континентална Европа, съобщава вестник Financial Times.      ", "date": "2020.02.03", "title": "Nissan може да напусне Европа заради Brexit"}
{"url": "https://www.actualno.com/society/veronika-imova-i-evgeni-ivanov-sypredsedateli-na-syveta-za-partniorstvo-kym-vss-news_1429981.html", "text": "      Вероника Имова, член на Висшия съдебен съвет (ВСС) и председателят на Асоциацията на прокурорите в България  Евгени Иванов станаха съпредседатели на Съвета за пратньорство към ВСС. Те бяха избрани с явно гласуване от членовете на Съвета на първото му заседание, което продължи с набелязване на програма за дейността и разглеждане на организационни теми.      Съветът за партньорство към ВСС е създаден с цел да осъществява диалог по всички въпроси, свързани с професионалните интереси на магистратите и съставът му е от представители на кадровия орган на професионалните организации на съдиите, прокурорите и следователите, както и на магистратите, които не членуват в такива организации. Във връзка с представителството, Наредбата, уреждаща дейността на Съвета претърпя промени.\"В този почти 2-годишен период, в който се усъвършенстваха текстовете на Наредбата, се осигури широко представителство в Съвета\", увери Вероника Имова.    Като проблем, чакащ решение в най-спешен порядък, тя посочи ускоряването на конкурсите за кариерно израстване, за повишаване и преместване на съдиите. „Наболял проблем е ускоряването на атестационните процедури“, добави тя. Според нея механизмът не е ефективен и бави постигането на бързи резултати при оценяването на професионалните качества, способностите и квалификацията на магистратите, участващи в конкурсите.  Имова  изрази надежда с новата промяна  в Закона за съдебната власт, чието обнародване се чака, да се ускори атестирането. „С тези промени се предвиди  магистратите „ad hoc“ в съдилищата да формират атестационни състави – Помощни атестационни комисии (ПАК-ове), които по-оперативно да могат да се справят с атестационните формуляри по определени критерии и показатели за качествата на магистратите“, поясни Имова и изказа предположение, че този модел ще работи по-добре.  Освен атестацията и кариерното развитие на магистратите, другият съпредседател на Съвета за пратньорство Евгени Иванов открои като като най-важни въпроси и този за бюджета на съдебната система. Иванов не пропусна да отбележи, че за съсловната организация на прокурорите е изключително важен и въпросът за застраховките в съдебната система и за определяне на ясна и точна методология за увеличение на възнагражденията.    „Изключително важни са също здравословните и безопасни условия на труд, които касаят всички колеги и съдебни служители“, добави Иванов и подчерта, че „съдебните служители са хората, които подпомагат магистратите и съдебната система да работи ефикасно, бързо и качествено“.    „Най-голямата ми цел и надежда  е, че този съвет ще оправдае очакванията и че неговото съществуване ще се изпълни със съдържание – по-малко формализъм и повече работа“, заяви Иванов. ", "date": "2020.02.03", "title": "Вероника Имова и Евгени Иванов - съпредседатели на Съвета за партньорство към ВСС"}
{"url": "https://www.actualno.com/curious/luboven-horoskop-za-3-7-fevruari-news_1429918.html", "text": "       Овен       В първата седмица от месеца на любовта, Овните няма да се чувстват добре във връзките си, за съжаление. Ако преодолеете неприятното чувство, че губите баланс, ще съумеете да изясните това, което не ви допада във взаимоотношенията. Телец Държите гарда си висок, защото просто ви е страх да не бъдете пренебрегнати, да не се окажете уязвими. Време е да помислите за промените, които искате да направите и да вземете нещата в свои ръце.   Близнаци Раздвижване на любовния фронт се очаква към края на седмицата. Тогава ще осъзнаете какъв късмет имате да споделяте живота си с толкова подкрепяща половинка, която вярва във вас. Рак     Това със сигурност няма да е най-романтичната ви седмица, но пък това не значи, че щастието ви ще бъде помрачено. Истината е, че сте доста ангажирани и се радвате дори на няколко часа насаме с партньора. Лъв За Лъвовете също се очертават няколко по-неспокойни дни, Комуникацията между вас и любимия човек няма да върви гладко, така че не подхващайте теми, които могат да се окажат „минни полета”.  ", "date": "2020.02.03", "title": "ЛЮБОВЕН хороскоп за 3 - 7 февруари"}
{"url": "https://www.actualno.com/europe/stoltenberg-otricha-che-mashtabno-voenno-uchenie-na-nato-e-nasocheno-sreshtu-rusija-news_1429891.html", "text": "      Генералният секретар на НАТО Йенс Столтенберг заяви, че мащабното предислоциране на американски и съюзнически войски в Източна Европа като част от военно учение не е насочен към Русия, предаде БГНЕС.      Около 37 000 войници от 18 държави трябва да участват в провежданото от учение, наречено Defender Europe 2020. Това е \"най-голямото разполагане на американски войски в Европа за повече от 25 години\", заяви Столтенберг за АФП. Учението \"показва силната ангажираност на към НАТО и към свободата и сигурността на Европа\", добави той.   Учението ще се проведе през май и юни, главно в Германия, Полша и Балтийските държави. ще предислоцират 20 000 войници в Европа през следващите месеци.\r\n\"Defender Europe не е насочен срещу която и да е конкретна държава\", каза Столтенберг. \"Това отбранително учение демонстрира способността за бързо придвижване на голяма сила от Съединените щати към Европа, за да помогне за защита на други съюзници от НАТО, ако е необходимо\", каза още генералният секретар на Алианса.  Учението идва на фона на съмненията дали все още са готови да защитават Европа. След встъпването си в длъжност американският президент Доналд Тръмп първоначално определи НАТО като \"остарял съюз\". Но след като Германия и другите европейски членове обещаха по-големи разходи за отбрана, Тръмп потвърди отново своя ангажимент към Алианса.\r\nНАТО увеличи активността си след анексирането на Кримския полуостров от Русия през 2014 г., подхранен страховете сред източните членки на НАТО. Оттогава Алиансът значително засили присъствието си в Източна Европа и изгради способността за бързо разполагане на войски в случай на конфликт.   Представител на НАТО заяви, че няма какво да се чете във факта, че учението се провежда по време на честванията на 75-годишнината в Москва от победата на Русия над нацистка Германия на 9 май. \"Учението ще се проведе от февруари до юни\", заяви служителят на организацията. \"Това е времето, когато всяка година се провеждат много военни учения.\"    Столтенберг посочи, че са информирали Русия и другите членове на Организацията за сигурност и сътрудничество в Европа (ОССЕ) за учение в съответствие с насоките по такива въпроси. ", "date": "2020.02.03", "title": "Столтенберг отрича, че мащабно военно учение на НАТО е насочено срещу Русия"}
{"url": "https://www.actualno.com/health/nezrjasht-myj-v-polsha-progledna-otnovo-sled-seriozen-incident-news_1429890.html", "text": "      В Полша, незрящ мъж беше блъснат от кола и прогледна отново, съобщи местният телевизионен канал Polsat News, цитиран от БГНЕС.      Януш Горай е ослепял преди 20 години, когато в резултат на алергична реакция той започва да има проблеми с ретината на дясното око, а лявото му око може да различава само форми и светлина.   След инцидента той е откаран в болница за лечение на фрактура на тазобедрената става, прекарва две седмици там и когато го изписват, установил, че вижда с двете очи. Нещо повече, зрението му станало почти перфектно.\r\nЛекарите не могат да обяснят как се е случило излекуването, тъй като мъжът отказал да бъде изследван допълнително. Самият Горай обаче е склонен да вярва, че зрението му се е върнало в резултат на два удара в главата - първо по капака на колата, а след това и по асфалта.   ", "date": "2020.02.03", "title": "Незрящ мъж в Полша прогледна отново след сериозен инцидент "}
{"url": "https://www.actualno.com/politics/nikolaj-nenchev-tvyrde-verojatno-e-da-ima-i-drugo-obvinenie-kym-prezidenta-news_1429916.html", "text": "      \"Впечатление ми прави, че се искат две неща от Конституционния съд. Първото е може ли да се разследва и второто е да се направи тълкуване на изречението за държавна измяна. Второто ме притеснява много повече. Искам да ви върна малко назад - скандалът с руския шпионаж и . Тогава президентът каза, че не разполага с такава информация, а това е много страшно и опасно за държавата.\" Това каза в интервю за bTV бившият министър на отбраната Николай Ненчев. Той допълни, че службите са длъжни да информират всички, но и че президентът не е инициирал започването на разследване по този казус:      \"Твърде вероятно е да има и друго обвинение към него -нещо, което да е конкретно и да е свързано с хипотезите на този казус.\", каза още Ненчев.   \"Държавна измяна е, когато държавният глава се постави в услуга на чужди държавни интереси. Ако това нещо е било засечено от чужди разузнавателни служби, няма как президентът да бъде уведомен. Проблемът с назначаването на Десислава Радева не е толкова правен, колкото морално укорим. Аз не искам да се меся в личния живот на . В закона има текст, в който се казва, че ако няма подходящо лице, този пост може да бъде зает и от цивилно лице. За мен по-големият проблем е, че има основание да се твърди, че има укриване на документи\", допълни още той.\r\n\"Ако нещо ме безпокои, това е, че има много тежка война между институциите. Румен Радев работи за разтурването на този парламент и в тази тежка война може да се окаже, че той ще управлява еднолично държавата примерно 6 месеца. Тогава ще може да се потули това разследване на прокуратурата. Ако трябва да избирам между неработещ парламент и управление на един непредвидим президент, ще избера първото. При едно служебно правителство ще овладее всички лостове и служби на държавата, което за мен няма да е никак добре\", категоричен бе Ненчев.  Вижте как коментира казуса и бившия президент Росен Плевнелиев в  ", "date": "2020.02.03", "title": "Николай Ненчев: Твърде вероятно е да има и друго обвинение към президента"}
{"url": "https://www.actualno.com/asenovgrad/obshtinski-syvet-asenovgrad-odobri-novata-struktura-na-administracijata-news_1429854.html", "text": "       Броят на заместник-кметовете се запазва на четирима. Нововъведение е звено по \"Връзки с обществеността и протокол\". Част от дирекциите се сливат в една обща, а 2 от тях отпадат от структурата. Със същото име и функция остава звено \"Вътрешен одит\".      Нова е дирекцията \"Административно и информационно обслужване\". Тя слива в едно досегашните \"Правно нормиране\", дейностите по обществените поръчки, като включва и звено \"Обслужване на Общински съвет - Община Асеновград\". Дирекция \"Управление на финансите\" съвместява, както досега, дейностите по бюджет, счетоводство и местни приходи. Дирекция \"Инвестиционна политика и устройство на територията\" пък ще замести досегашните \"Управление на общински активи и транспорт\" и \"Строителство, благоустройство, строителен контрол и екология\". Дирекция \"Хуманитарни дейности\" се преименува в \"Хуманитарни дейности, проекти и сътрудничество\", като към нея се причислява и секретаря на Местната комисия за борба срещу противообществените прояви на малолетни и непълнолетни към община Асеновград.   По време на първото за годината редовно заседание на Общинския съвет в града от опозицията посочиха, че схемата на структурата им е представена по неясен и объркващ начин - \"със стрелкички и чертички\" и не са оформени и уточнени в конкретика съответните области, в които ще работят заместник-кметовете. От трибуната на Общинския съвет в Асеновград кметът доктор Христо Грудев увери, че на съответните позиция ще бъдат поставени професионалисти, които ще предоставят компетентни отговори на всеки, отправил запитване.    ", "date": "2020.02.03", "title": "Общински съвет - Асеновград одобри новата структура на администрацията"}
{"url": "https://www.actualno.com/asia/rusija-shte-deportira-chujdenci-zarazeni-s-novija-koronavirus-news_1429960.html", "text": "      Русия планира да депортира чужденци, диагностицирани с новия коронавирус, заяви премиерът на страната Михаил Мишустин.      \"Той е добавен към списъка с особено опасни заболявания. Това ще ни позволи да депортираме чуждестранни граждани, ако бъдат диагностицирани с такова заболяване\", каза Мишустин по време на предавано по телевизията заседание на правителството.   Той каза още, че годишният инвестиционен форум в Сочи, който трябваше да се проведе в средата на февруари, ще бъде отложен.\r\n\"Преди всичко трябва да мислим за безопасността и здравето на нашите граждани и участниците във форума\", добави Мишустин.  Русия има два потвърдени случая на вируса и двамата са китайски граждани, които се лекуват в сибирски болници.\r\n\"Болните хора, които са била диагностицирани с опасната инфекция, са изолирани и лекарите им оказват цялата необходима помощ\", каза Мишустин.   Един от потвърдените случаи - китаец, заяви пред местните медии, че е недоволен от болничните условия в източносибирския град Чита и не е бил информиран  веднага, че тестът му е положителен, припомня АФП.    \"Ситуацията е под контрол\", каза Мишустин, като набеляза мерки за затваряне на сухопътните граници и спиране на безвизов туризъм и влизане на китайци с работни визи. ", "date": "2020.02.03", "title": "Русия ще депортира чужденци, заразени с новия коронавирус "}
{"url": "https://www.actualno.com/plovdiv/sydyt-v-plovdiv-vyrna-delo-za-katastrofa-s-dve-jertvi-na-prokuraturata-news_1429978.html", "text": "      Съществени процесуални нарушения в обвинителния акт, които ограничават правото на защита на обвиняемите откри състав на Окръжен съд- Пловдив и върна делото на Окръжна прокуратура, така че се очаква ново обвинение срещу Огнян и Митко Дебелакови, баща и син. В нощта на 28 срещу 29 септември миналата година 19 годишният Огнян предизвика тежка катастрофа с две жертви. Той е обвинен в това, че е управлявал кола без да има необходимата правоспоспобност, след употреба на алкохол и наркотици. Преди да седне зад волана на колата на баща си, който също няма книжка и сега ще отговаря, че е допуснал това, Огнян Дебелаков е бил на сватба в Столипиново, където е пил алкохол, продължил е в заведение, а заедно с още трима приятели са седнали в колата, за да си купят още алкохол. Той е шофирал със 150 км/ , не успял да вземе ляв завой на кръстовището на бул. \"Марица- юг\" и \"Източен\", натиснал спирачки, но забил автомобила със 112 км/ч в уличен стълб. Всичките четирима младежи изхвърчат при удара от колата, единият бе открит загинал на място веднага, а трупът на втората жертва- 16годишно момче, бе намерен случайно на другия ден на брега на река Марица. Шофьорът и още един младеж се лекуваха с тежки наранявания в болница.      Прокуратурата обвини и бащата на Огнян Дебелаков, тъй като в предоставил автомобила на сина си да го управлява, въпреки че е наясно, че той нито има право на това, нито е трезвен. Деянието му е квалифицирано като независимо извършителство в съучастие. На практика нарушенията, допуснати от прокуратурата, касаят предимно бащата- обвиняем, тъй като не е ясно дали е дал ключовете на сина си да закара колата в Столипиново през деня, докато е бил трезвен, или вечерта, когато той вече е бил пиян. В обвинителния акт е сбъркано и името на втория обвиняем. \r\nОчаква се прокуратурата да прецизира обвинението и делото да стигне до съда. ", "date": "2020.02.03", "title": "Съдът в Пловдив върна дело за катастрофа с две жертви на прокуратурата"}
{"url": "https://www.actualno.com/interest/istorik-tvyrdi-che-e-otkril-tajnata-na-goljamata-piramida-v-giza-news_1429860.html", "text": "      Едно от седемте чудеса на света, Голямата пирамида в Египет озадачава изследователи и археолози от векове. Великолепната структура в африканската пустиня е мястото за последна почивка на няколко владетели на това древно царство, но, както смята експертът по древни цивилизации Матю Сибсън, пирамидата може да е построена по различна причина.      Историкът Матю Сибсън, изследовател на древните цивилизации, предполага, че Голямата пирамида в Гиза е била построена като гигантска водна помпа, а не гробница, съобщава , цитиран от БГНЕС.   Експертът стига до заключението заради разказ на гръцкия историк Херодот за двете „изгубени пирамиди“ на изкуственото езеро Моерис, за което не се знае почти нищо.\r\nСпоред Сибсън, местните жители по това време казали на Херодот, който посетил за кратко Египет през 490 г. пр.н.е., че има две гигантски структури, покрити с вода.  \"Херодот заявява, че самото езеро е дълбоко 50 морски сажена, което е приблизително 90 метра. Пирамидите, той пише, са били в центъра на езерото и са били сто фуронги или високи 182 метра като половината от тях са потопени във водата\", предполага експертът.\r\nСпоред Сибсън това подкрепя твърденията му за връзката между пирамидите и водата.   \"Ако описанието на Херодот е правилно, фактът, че две от най-големите пирамиди в Египет са били построени вътре в най-голямото езеро в Египет, би трябвало да ни каже нещо за тяхната цел\", настоява той.    Сибсън твърди, че освен в Голямата пирамида, гробниците в другите подобни конструкции са били достигани чрез спускане. По този начин, ако пирамидите на езерото Моерис „следват тази обща тенденция, те може да са наводнявани в продължение на шест месеца всяка година, което със сигурност е особено.“ Историкът подчертава, че езерото Моерис се счита за резервоар за платото Гиза, което събира вода от Голямата пирамида, което предполага, че това е гигантска помпа.\r\nЗа да се избегне потапянето на периметъра на конструкцията, е била издигната стена , за да позволи областта между пирамидата и стената да се запълва с вода.\r\n\"Тази вода не може да дойде от Нил, тъй като реката е по-ниска от платото Гиза, но езерото Моерис е по-високо от Гиза и много изследователи смятат,  че езерото е водоизточник на Гиза. Но за да стигне до там, на разстояние от 80 километра, със сигурност ще е необходима помпа\", смята историкът.    ", "date": "2020.02.03", "title": "Историк твърди, че е открил тайната на Голямата пирамида в Гиза "}
{"url": "https://www.actualno.com/europe/vednaga-sled-brexit-velikobritanija-veche-pokazva-zybi-na-es-zaradi-tyrgovskite-otnoshenija-news_1429878.html", "text": "      Британският премиер Борис Джонсън се готви официално да обяви , 3 февруари, че \"няма нужда\" Великобритания да приема редица правила на Европейския съюз като част от споразумението за свободна търговия след Брекзит (Brexit), предаде БГНЕС.      \"Не е необходимо споразумение за свободна търговия, което да включва приемането на правилата на ЕС относно политиката на конкуренция, субсидиите, социалната защита, околната среда или нещо подобно\", ще каже Борис Джонсън в реч, чиито откъси бяха публикувани от кабинета му.\r\nВ речта си в Лондон, с посланици на ЕС в публиката, Джонсън ще изясни, че Обединеното кралство се стреми към ограничено търговско споразумение, което да отразява това на Канада. Той ще каже, че би приел споразумение в австралийски стил с ЕС - което означава условията на Световната търговска организация (СТО), със странични сделки по важни теми като авиацията - което всъщност би било Brexit без сделка. Джонсън ще каже, че по отношение на бъдещото търговско споразумение с ЕС Великобритания:   - няма да се приведе в съответствие с правилата на ЕС;  - няма да позволи на Съда на Европейските общности да регулира търговските отношения между Великобритания и ЕС;\r\n- ще откаже всяко удължаване на фазата на прехода след 31 декември, 2020 година;\r\n- няма да постави Националната здравна система на масата в търговските сделки със , Япония, Австралия и други страни;    - няма да облекчи правилата относно хигиената на храните, правата на работниците и екологичните стандарти;   - ще седи отделно от ЕС в СТО и други организации.\r\nДумите на Джонсън идват, след като британският външен министър Доминик Рааб изостри тона по въпроса. Великобритания би приела широкообхватни тарифи, вместо да се подчинява на правилата и съдиите на ЕС, заяви външният министър, цитиран от BBC, Sky News и The Times, предаде Агенция \"Фокус\".\r\nРааб е конкретно недоволен от намерението на ЕС да наложи Европейският съд като своеобразен краен арбитражен орган при бъдещи търговски спорове между британската и европейската икономика. Великобритания никога няма да се съгласи с това, закани се Рааб.\r\nРааб подчерта, че Великобритания иска връзка, подобна на търговската сделка на ЕС с Канада, която премахва 98 на сто от митата. Въпреки това той каза, че преди да се съгласи с встъпителните искания на ЕС, Великобритания ще приеме връзка, подобна на тази, която ЕС има с Австралия, която не се ограничава от споразумението за свободна търговия, включва тарифи за редица стоки и селскостопански продукти като храни и вино.   Стана ясно и, че Рааб вече предприема мерки да бъде ограничен контактът между британските дипломати и тези от ЕС - например, да \"седят отделно\" от колегите си от ЕС на международни срещи на върха. В телеграма, изпратена до задграничните мисии на Обединеното кралство, миналата седмица той каза на дипломатите да се откажат от всякакви идеи за „търсене на остатъчно влияние“ със страните от ЕС и „вместо това да приемат позиция като суверенна независима държава“. ", "date": "2020.02.03", "title": "Веднага след Brexit - Великобритания вече показва зъби на ЕС заради търговските отношения"}
{"url": "https://www.actualno.com/society/kritichno-niski-niva-v-dva-jazovira-v-severozapadna-bylgarija-news_1429923.html", "text": "      Критично ниски нива на водата в и „Върбешки“ в . Хората от село Върбешница, жители на Мездра и риболовци се притесняват, че съоръжението може да е източвано умишлено.      Обемът на язовира в 2,5 млн. куб. м и се използва изцяло за промишлени нужди. Местни разказаха, че се грижат за язовира от години и никога досега не е бил в такова състояние. Те призоваха за спешна проверка, която да установи дали вода е източвана нерегламентирано.   Кметицата на Върбешница Магдалена Динкова обясни пред бТВ, че преди 2 години подава становище до -Плевен заради това, че давали водата на фирма за промишлени цели.\r\nПолучава писмо, в което се твърди, че язовирът не се използва за напояване и от фирмата могат да правят каквото преценят с водата. Въпреки това получава уверението, че ако падне нивото на водата, ще бъде преустановено подаването към кариерата в .  Представители на обясниха, че проблемът с нивото на водата е заради липсата на притоци. Относно твърденията, че водата се използва и за напояването на овощна градина, служителите заявиха, че техните задължения са до водомера, а оттам тръбопроводът е собственост на фирмата и не знаят какво се случва с водата. Кметът на Мездра обясни, че няма опасност жителите на града да бъдат ограничени откъм питейна вода или да бъдат наводнени.\r\nВ същото време нивата на яз. „Огоста“ са най-ниските откакто е въведен в експлоатация.    ", "date": "2020.02.03", "title": "Критично ниски нива в два язовира в Северозападна България  "}
{"url": "https://www.actualno.com/society/kyde-spi-dyrjavata-v-ms-pri-hero-mustafa-ili-pri-ruskija-poslanik-news_1429925.html", "text": "       Нека Държавата да ме подслушва, вика един министър, забравих му името. Еми нека го подслушва, щом иска.      Ама само да го питам нещо за Държавата. Коя е тая госпожа? Къде е? Къде мога да я срещна аз? И едни майки я търсят, и едни баби от едни умиращи села, и едни жадни перничани, и едни безпризорни деца...Някой виждал ли я е от сутринта? А от вчера? Къде спи? В МС? При Херо Мустафа? Или при руския посланик?    Как изглежда - като госпожа Караянчева или като г-жа Менда Стоянова? Какво прави например, освен че души на някои значими хора под чаршафите и ходи да я съдят в Страсбург? Ако някой знае, да ми каже. Та да я видя тая госпожа Държава и да я питам докога така ще я караме.  Анна Заркова/журналист ", "date": "2020.02.03", "title": "Къде спи \"Държавата\"? В МС, при Херо Мустафа или при руския посланик?"}
{"url": "https://www.actualno.com/viewpoint/zelenoto-bydeshte-promjanata-trjabva-da-trygne-ot-decata-i-chinovnicite-news_1429894.html", "text": "      С приемането на \"Зеления пакт\", Европейският съюз, чийто член е и , е на прага на може би най-голямата промяна на политическата и икономическата си матрица. Европейската комисия го определя като \"пътна карта\" за постигане на устойчивост в икономиката на ЕС. Целта е предизвикателствата в областта на климата и околната среда да се превърнат във възможности, като се гарантира, че преходът ще е справедлив и приобщаващ за всички.      Паралелно с финалното обсъждане и приемане на пакта, в се развихри водната криза в , на десетки места изникнаха планини от , внесен от Италия и незнайни други места. Този боклук по всяка вероятност се утилизира чрез изгаряне - полузаконно и с негласното одобрение на екологичните власти. Най-голямата вътрешна река - , пък е отровена с химикали от рециклиране на пластмасови отпадъци. Правителството едва сега забелязва, че Европа някак си се е променила. И че не може да гори повече въглища за ток, както и в нарушение на елементарни екологични изисквания. Неща, които всъщност би трябвало да са станали ясни още от десетилетия. Екологично съзнание липсва Не само правителството, но и голяма част общество сякаш е спало или е пребивавало в паралелна вселена през тези десетилетия, в които се развиваше промяната в мисленето за екологията, икономиката и всичко останало. Такъв пример е образованието, за което, както се знае, най-важни са първите 7 години. Екологичното образование уж присъства в учебните планове, но практиката е съвсем различна… Около 450 тона боклук под формата на пластмасови чаши за еднократна употреба се събират само в детските градини в България. Ако чашките, използвани за пет години, бъдат подредени една до друга, те биха опасали екватора 5 пъти.  Тези сметки са на Сабина Максимова - координатор на кампанията \"Аз избирам чаша за многократна употреба\". Според нея, около 80% от общинските детски градини използват еднократни чаши за пиене на вода. След няколко  глътки чашата отива в кофата. И така всяко дете изхвърля по около пет чаши дневно. Максимова подчерта, че тези отпадъци не подлежат на рециклиране. Може да се депонират или да бъдат изгорени - а веднъж изгорени, пластмасовите чашки замърсяват въздуха с фини прахови частици, на които българският градски, но и селски въздух е богат.   Разхищението в детските градини има и финансов еквивалент. Една пластмасова чашка струва 3 стотинки. Умножено по 30 деца в група и по 5 пъти пиене на ден, това прави по 150 чаши на група дневно или по 4,50 лв. на ден. Как се възпитават децата     Причината за тази безумна практика освен ментална е и бюрократична или по-скоро произтича от чиновническото тълкуване на един документ с баналното заглавие \"НАРЕДБА № 3 от 5.02.2007 г. за здравните изисквания към детските градини\". В него се казва, че трябва да се дезинфекцират приборите и съдовете за хранене след всяка употреба, а друг член разпорежда използване на индивидуални кърпи за ръце и чаши за вода за всяко дете. Идващите на проверки в детските градини здравни инспектори държат на наредбата и за директорите на детските градини е много по-лесно да натоварят родителите с разходи за доставки на пластмасови чашки, отколкото да постъпят както трябва.\r\nДа не говорим за примера, който се дава на децата, че е нормално да се изхвърля чаша на всяко пиене. Това става в период, пред който у децата се изграждат социалните норми на поведение. Не е чудно тогава, че за тях изхвърлянето на вещи след еднократна употреба се превръща не просто в нещо приемливо, а в норма.\r\nМаксимова отбеляза, че нещата се променят в последните 2 години и инициативата за това идва от родителите. Всичко тръгва от инициативи на родителските групи във Фейсбук, минава през постигане на съгласие на родителска среща и убеждаване на директорите на градините.   Във Варна и Бургас с кметски заповеди вече не се използват пластмасови чаши. Във Варна се използват метални чаши за многократна употреба, върху които има индивидуален символ за всяко дете. Те се мият веднъж дневно, а в Бургас от миналата година всяко дете носи със себе си бутилка за многократна употреба. Малка победа след двугодишни усилия    Мога да споделя и собствения си опит. Всеки, който е ходил на родителска среща в българско учебно заведение знае, колко е трудно да бъдат убедени в каквото и да е родителите. Все пак успяхме да постигнем съгласие, че на еднократните чаши трябва да бъде сложен край. Поради тълкуванието на здравните инспектори, че чашите трябва да бъдат дезинфекцирани след всяко пиене, за което няма ресурс в градината, първоначалното решение бяха персоналните шишета, които всеки родител трябваше да осигури. Всичко вървеше добре, докато майка с висок социален статус и обществен авторитет не видя как децата си разменят бутилките в двора. Така някои родители отново преминаха на еднократните чаши и нищо не можеше да ги убеди, че децата биха могли да си разменят и тях. След това инспекторите дадоха на градината предписание да не се използват многократните бутилки, тъй като не се дезинфекцират и можели да задържат бактерии и прочее. В крайна сметка директорката закупи с пари от бюджета на градината индивидуални метални чаши, които се мият заедно с другите съдове в миялна машина. Така близо двугодишната сага с пластмасовите чашки приключи, засега.\r\nКога и дали правителството ще разбере, че светът се е променил в по-добра посока, не е ясно. Може би протестите на перничани и на хората, дишащи мръсния въздух под прозорците им ще им помогнат. Автор:  ,    ", "date": "2020.02.03", "title": "Зеленото бъдеще - промяната трябва да тръгне от децата и чиновниците"}
{"url": "https://www.actualno.com/balkani/predsedateljat-na-ep-shte-poseti-tirana-news_1429914.html", "text": "      Председателят на  ще пристигне на двудневно официално посещение в , съобщи МИА.      Първата среща ще бъде с ръководителя на Делегацията на ЕС в Тирана Луиджи Сорека. Предвидени са разговори с министър-председателя Еди Рама, след което двамата ще дадат съвместна пресконференция. Сасоли ще се срещне с председателя на парламента Грамоз Ручи и с депутати от албанския парламента, както и с президента на страната .   За втория ден от визитата са предвидени разговори с представители на извънпарламентарната опозиция.\r\nПредседателят на Европарламента заяви, че посещението му цели да окуражи Албания след изминалите трудни месеци и да потвърди подкрепата от страна на ЕП за начало на преговорите за присъединяване към ЕС.   ", "date": "2020.02.03", "title": "Председателят на ЕП ще посети Тирана "}
{"url": "https://www.actualno.com/asia/turcija-chetirima-nashi-vojnici-sa-ubiti-v-sirija-news_1429896.html", "text": "      Четирима турски войници са загинали, а 9 - ранени при сблъсъци със сирийската правителствена армия в Идлиб в Сирия, съобщи телевизия NTV, позовавайки се на турското министерство на отбраната.      Един от ранените военнослужещи е в тежко състояние. В съобщението на ведомството се уточнява, че войниците са били атакувани от сирийските сили, въпреки че предварително е било съобщено за местоположението им.   Допълва се, че турската армия е отговорила на атаките и унищожила мишените. До момента няма коментар от Дамаск.\r\nПо-рано турският президент Реджеп Ердоган заяви, че ако ситуацията в Идлиб не се нормализира, тогава Анкара няма да остане безразлична и е готова да предприеме всички необходими стъпки за това, включително използването на военна сила.  В съответствие със споразумението, постигнато през май 2017 г. на преговорите в Астана (сега Нур-Султан) между представителите на Русия, и Турция, в Сирия бяха създадени четири зони за деескалация.\r\nТериторията на три от тях през 2018 г. попадна под контрола на Дамаск. Четвъртата зона, разположена в провинция Идлиб и части от съседните провинции Латакия, Хама и Алепо, все още не е подчинена на правителството.   През септември 2018 г. Русия и Турция се договориха да създадат демилитаризирана зона в Идлиб, където има повече от дузина различни групировки.     ", "date": "2020.02.03", "title": "Турция: Четирима наши войници са убити в Сирия"}
{"url": "https://www.actualno.com/society/krasimir-vylchev-utochni-kakvi-specialisti-shte-se-tyrsjat-naj-mnogo-news_1429982.html", "text": "      През следващите години на пазара на труда ще се търсят най-много финансисти, счетоводители и статистици. Това заяви във Варна Красимир Вълчев. И тази година има недостиг на учители, най-вече по информационни технологии, английски език, математика, физика и химия, допълни той пред БНТ.      За да не се задълбочи кризата на технически кадри, за първи път тази година, министерството отпуска допълнителни стипендии за кандидат-студенти, избрали да продължат образованието си в техническите университети.   \"Следващите седем, осем, десет години ще бъдат критични от гледна точка на недостига на специалисти. Всички сфери, всички системи ще бъдат засегнати. Младите хора, които ще навлизат на пазара на труда ще бъдат едва две трети от тези, които ще излизат, навлизат в пенсионна възраст. Но най-големият недостиг ще бъде на технически кадри с професионално и висше образование. Там ще бъде и най-голямата обществено-икономическа загуба, ако ние не я осигурим с минималният брой специалисти\", завърши министърът на образованието. ", "date": "2020.02.03", "title": "Красимир Вълчев уточни какви специалисти ще се търсят най-много"}
{"url": "https://www.actualno.com/politics/dimityr-uzunov-geshev-e-imal-zakonno-pravo-da-oglasi-informacijata-ot-srs-news_1429929.html", "text": "      Главният прокурор е имал законно право да огласи информацията от СРС, посочи бившият представляващ ВСС Димитър Узунов в интервю за bTV в коментар за казуса с президента Румен Радев и разпространи от прокуратурата телефонни записи, за които се твърди, че са с вероятно негово участие.      Президентът не може да бъде подслушван, той има имунитет съгласно Конституцията, но имунитетът му не е абсолютен, посочи Димитър Узунов. По думите му срещу държавния глава може да бъде образувано наказателно преследване, при нарушаване на Конституцията и при държавна измяна.   Според Димитър Узунов целта е да се отклони вниманието от пряката реч на участниците в диалога в записа, като се задават въпроси имал ли е право главният прокурор Иван Гешев да публикува тези данни. Главният прокурор напълно законосъобразно е предоставил възможност българската общественост да чуе в пряка реч участниците в диалога, смята Узунов.\r\n\"Когато главният прокурор направи питане, президентът поиска главният прокурор да обяви мотивите за искането. Нито , нито Конституционният съд имат право да искат от главния прокурор да изложи мотиви\", поясни Димитър Узунов.  \"Чувам, че се изкарва тезата, че прокуратурата отговаря за това, че президентът Румен Радев иска промени в Конституцията около избора на нов главен прокурор. Не вярвам да е така. Аз мога да изкарам тезата, че президентът иска да назначава шефа на , за да спре това разследване. Не твърдя, че е така, но ето ви една теза\", посочи още той.\r\nСпорен Димитър Узунов се бяга от това какво казват участниците в разговора, а се акцентира върху това дали главният прокурор е имал право да обяви информацията от СРС.\r\n\"Не знам дали това ще помогне на но хората разбират какво се говори и каква теза се застъпва. Един генерал – лейтенант умува и обяснява по какъв начин ще се саботира дейността на един важен държавен орган\", обясни той.       Според него процесите в момента у нас са много близки до тези в Румъния по времето на Лаура Кьовеши.\r\n\"Този кръг лица и политически партии, които сега хвърлят огън и жупел по главния прокурор, те преди две години от сутрин до вечер ни продънваха ушите колко е успешен румънският модел и как трябва да бъде пренесен на българска територия.\r\nТя разсече политическия елит в Румъния\", припомни Димитър Узунов.\r\n\"Много е интересна историята с Траян Бъсеску. Всички негови близки са с осъдителна присъда. Въпросът е какво става при неспазване на законите от страна на президента?\", попита бившият представляващ ВСС.\r\nВижте какво е мнението и на бившия военен министър Николай Ненчев в        ", "date": "2020.02.03", "title": "Димитър Узунов: Гешев е имал законно право да огласи информацията от СРС"}
{"url": "https://www.actualno.com/asia/400-dushi-sa-blokirani-zaradi-navodnenie-v-nova-zelandija-news_1429908.html", "text": "      Почти 400 човека, включително туристи, останаха блокирани в района на фиорда Милфорд Саунд в югозападната част на Нова Зеландия заради наводнения, съобщи телевизия TVNZ. Те са предизвикани от високите приливи и силните дъждове, информират местните власти.      В региона на Саутленд е обявено извънредно положение, предаде БГНЕС.   По информация на службата за гражданска защита, 382-ма души са били принудени да прекарат нощта в района на Милфорд Саунд. Сред тях няма пострадали и хората разполагат с достатъчно вода и храна.\r\nНаводненията са повредили единствения път в тази област и се очаква той да остане затворен за около седмица. Единствената възможност хората да бъдат изведени от бедстващия район е по море или въздух.   ", "date": "2020.02.03", "title": "400 души са блокирани заради наводнение в Нова Зеландия "}
{"url": "https://www.actualno.com/asenovgrad/25-syvetnici-podkrepiha-obnovenata-investicionna-programa-na-asenovgrad-news_1429856.html", "text": "       Промените се направиха след проведеното с граждани обществено обсъждане. Към основните обекти са предвидени средства и за проект за изграждане на закрит плувен басейн, за изпълнение на първи етап от улица „Матей Преображенски“ и за изграждане на спортна площадка в училищния двор на ОУ „Отец Паисий“ в село Мулдава, съобщават от градската управа.      По време на общественото обсъждане на бюджета за 2020 г. и на инвестиционната програма на Асеновград граждани отправиха предложения да бъдат отделени пари и за осъществяване на други различни идеи. Засегнати бяха и въпросите за изграждане на нов спортен комплекс и поддържане на настоящия стадион \"Шипка\", за решаването на казуса с незаконно изграденото бетоново заграждение в квартал 266, за реставриране на старинни елементи и сгради от историята на Асеновград, за неправилното паркиране, за озеленяването, за уличното и парковото осветление и детските площадки, както и за създаване на достъпна среда за хора с физически увреждания.    Съветници предложиха да се включат и нови обекти, като да бъдат ремонтирани дворовете на 2 детски градини. Предложението за това бе подложено на междинно гласуване, но не получи одобрение. Такова бе проведено и за идеята да се ремонтира основно улица \"Пере Тошев\" в Асеновград, но също отпадна. Отправено бе и още едно предложение за междинно гласуване - да се намали сумата за ремонт на пътя между селата Врата и Три могили с 50 000 лева и парите да се прехвърлят за осигуряване рехабилитацията на улица \"Матей Преображенски\". То също бе отхвърлено от общинските съветници.\r\nБяха зададени въпроси дали се предвиждат инвестиции в новоизграждащите се квартали на града. Опозиционерите попитаха и дали ще бъде извършено подновяване на вече остарялата тръбопроводна система от водоема, разположен в село Катуница, който захранва с вода част от Асеновград. В крайна сметка, по време на първото за годината редовно заседание на .   ", "date": "2020.02.03", "title": "25 съветници подкрепиха обновената инвестиционна програма на Асеновград"}
{"url": "https://www.actualno.com/healthy/intenzivnoto-otdelenie-na-detskata-bolnica-v-sofija-veche-priema-pacienti-news_1429920.html", "text": "      От интензивното отделение на Специализираната болница по детски болести в София отново приема пациенти, съобщи БНТ.      В края на ноември миналата година отделението беше затворено, защото остана без анестезиолози.   Петима лекари напуснаха заради лоши условия на труд.\r\nТози месец обаче предстои работа да започнат двама нови анестезиолози.  През изминалите месеци беше извършен основен ремонт за 60 000 лева, събрани от дарения, доброволци се включиха в обновяването на стаите. ", "date": "2020.02.03", "title": "Интензивното отделение на Детската болница в София вече приема пациенти "}
{"url": "https://www.actualno.com/cinema/poslednijat-chas-na-gospodin-kol-na-rejisiora-doron-eran-shte-byde-pokazan-premierno-na-24-tija-sofija-film-fest-news_1429697.html", "text": "      Най-новият филм на родения в Тел Авив режисьор Дорон Еран, „Последният час на господин Кол“ („Mister Kohl's Final Hour“), е монодрама, която се занимава с борбата на един човек срещу корумпираната социална, икономическа и правна система, основана на алчността. Филмът е екранизация по изключително популярната в Израел пиеса на Джошуа Собол, който е и автор на сценария. Творбата получи номинация за най-добър филм от фестивала в Хайфа през 2019 година.      Адвокат Мики Кол има един последен час свобода – пред входа на затвора той говори по телефона с библиотекарката на Съдебната палата и се оказва, че едно късче безценна информация може да промени присъдата му, заради която се срутват кариерата и личният му живот…   Дорон Еран има във филмографията си 13 заглавия; той работи и като продуцент на игрални филми, телевизионни драми и документални филми. Подписът му стои под 50 филма и телевизионни продукции, сериали, разпространени в Израел и по света. Освен с работата си като режисьор, Еран е в основата на създаването и развитието на списанието „Добри новини“ („Good news“), което се фокусира върху положителните страни на обществото, науката и изкуствата. Член е на Израелската асоциация на периодичната преса (FIPP), а като писател е издал романа „Самотата зад камерата“ (1999) и изключително ценната за израелските университети и колежи академична книга „Да бъдеш продуцент“ (2002), посветена на киното и телевизията. Дорон Еран е удостоен със специална награда на Международния форум за ново кино в Калкута (2002), както и с наградата за предприемачество в израелската филмова и телевизионна индустрия в Израел. Режисьорът беше специален гост у нас като член на журито на София Филм Фест през 2009 година; журирал е и на TLVfest (LGBT International Film Festival) в Тел Авив. През 2008 година в Калкута е представена ретроспектива с филмите на Дорон Еран, озаглавена „Целулоидни перли“, а през 2009 година Международният филмов фестивал в Пуне показва ретроспектива на Дорон Еран, представяща 7 от неговите филми.\r\nДорон Еран ще бъде специален гост на 24-тия София Филм Фест!   ", "date": "2020.02.03", "title": "\"Последният час на господин Кол\" на режисьора Дорон Еран ще бъде показан премиерно на 24-тия София Филм Фест"}
{"url": "https://www.actualno.com/america/start-na-predvaritelnite-izbori-v-sasht-demokratite-izbirat-koj-da-se-izpravi-sreshtu-trymp-news_1429874.html", "text": "      Демократическата партия на стартира своите предварителни избори, на които ще излъчи кандидата си за президент. Той ще се изправи в същинските избори на 3 ноември срещу Доналд Тръмп, съобщава в. \"Сега\".      По традиция първото гласуване на 3 февруари, ще е в Айова. Демократите ще изберат 3 979 делегати, които на Демократичната национална конвенция от 13 до 16 юли в Милуоки ще издигнат официално своя кандидат за президент на Съединените щати. Предварителните избори ще се проведат от февруари до юни във всички петдесет американски щата, окръг Колумбия и пет американски територии. Освен избраните делегати на конвенцията ще присъстват и 771 делегати по право.   29 кандидати влязоха в кампанията за президентските избори през 2020 г., но 18 от тях се отказаха. Така при старта на предварителните избори ще участват 11 кандидати на Демократическата партия за президентската номинация. С най-големи шансове засега са двама - бившият вицепрезидент Джо Байдън и сенаторът от Върмонт Бърни Сандърс. По-малки се считат шансовете на сенатора от Масачузетс Елизабет Уорън. ", "date": "2020.02.03", "title": "Старт на предварителните избори в САЩ, демократите избират кой да се изправи срещу Тръмп"}
{"url": "https://www.actualno.com/america/v-srjada-glasuvat-impijchmynta-na-donald-trymp-news_1429937.html", "text": "      Сенатът на ще поднови в понеделник процеса по импийчмънт срещу президента . Заседанието започва в 11,00 часа местно време в с разисквания.      Процесът е на финалната права. В неделя с 51 срещу 49 сенатори искането на демократите за разпитване на  свидетели беше отхвърлено. Затова ще се пристъпи към самото гласуване,  което е насрочено за сряда.   В понеделник Сенатът ще чуе пледоариите на прокуратурата и защитата на американския президент Доналд Тръмп. Двете страни ще имат по два часа.\r\nКато част от вече съгласувано споразумение Сенатът няма да провежда разисквания при  закрити врата. Сенаторите ще могат да се изкажат по обвиненията до сряда.  С преобладаващо мнозинство на републиканците в Сената, почти със сигурност резултатът за Доналд Тръмп ще е \"невинен\" по двете обвинения в злоупотреба с власт и възпрепятстване разследване на Конгреса.\r\nТака в сряда процесът по срещу американския лидер ще завърши.    ", "date": "2020.02.03", "title": "В сряда гласуват импийчмънта на Доналд Тръмп"}
{"url": "https://www.actualno.com/art/otgovorite-na-ministerstvoto-na-kulturata-za-kolekcijata-na-bojkov-zasega-njama-zapoved-da-se-pipa-news_1429898.html", "text": "      Към момента няма разпореждане да се изнасят артефакти от жилището на Васил Божков. Това казаха от Министерството на културата пред БНТ.      Ако предметите бъдат взети, ще отидат в хранилищата на Националния исторически музей. Засега обаче нямало индикации, че колекцията скоро ще бъде изнесена.   Според информацията, четирима експерти участват в описа. Отварят се стая по стая, прави се опис и след това стаята отново се запечатва.\r\nТепърва ще се установява дали Васил Божков е нарушил закона специално по въпроса с културните ценности, посочи Александър Трайков, директор на Инспектората за опазване на културното наследство към Министерството на културата. Той не можа да каже и дали има предмети в колекцията на Божков, които не са регистрирани.  Колекцията е от 212 предмета, като има регистрации пред две институции – едната е т.нар. музей на Васил Божков от 2009 година, но по думите на Трайков няма яснота дали всичките предмети имат регистрация и каква.\r\nПредполагам, че лабораторията в музея на г-н Божков ще продължи да работи, защото е най-модерната за реставрация на такива ценности, добави Трайков.    ", "date": "2020.02.03", "title": "Отговорите на Министерството на културата за колекцията на Божков: Засега няма заповед да се пипа"}
{"url": "https://www.actualno.com/books/levski-uridicheski-pogled-kym-procesa-na-vasil-djakon-levski-ot-docd-r-m-zlatareva-news_1429698.html", "text": "      Бившият конституционен съдия и преподавател търси отговор на въпроса „Какъв от правна гледна точка е един от най-болезнените за процеси“.      Процесът на Васил Левски, започнал срещу Димитър Общи и другите участници  в ограбването на турската хазна в Арабаконашкия проход, остава през годините територия с разнопосочни послания.   Какъв е статутът на Специалната нарочна комисия, която е провела Процеса, с какъв акт е завършил той и какво е съдържанието и тежестта на този акт – въпроси, на които в различните епохи се отговаря нееднозначно, дори спекулативно.\r\nВ своя труд „Юридически поглед към Процеса на Васил Дякон Левски” бившият конституционен съдия и преподавател в Нов български университет доц. Маргарита Златарева си поставя нелеката задача да открие отговорите на редицата въпроси, свързани с края на пътя на човека, на който столетието постави ореол.  Разглеждайки закони и устави на Османската държава, действащи към 1872–1873 г., протоколите от разпитите на Васил Левски и другите заловени поборници, заключителните протоколи-присъди („мазбати“) от Процеса, както и множеството писма и телеграми, изпращани от европейски дипломати и османски управници по повода, изданието успява да разгледа спорния вече десетилетия процес в контекста на императивните правила на османския наказателен закон и редица особености на недоразвитото все още наказателно съдопроизводство.\r\n„Юридически поглед към Процеса на Васил Дякон Левски“ дава един различен научен поглед към една от най-дискутираните теми, по които изтъкнати наши историци, юристи и политици все още не могат да обединят позиции.\r\nЗа какво е бил осъден на смърт Дякона? Съобразена ли е  жестоката присъда, останала увековечена в редица легенди и народни песни със законите на Османската държава?       По тези и още много други въпроси, свързани с Процеса, имал широк международен отзвук, ще дискутират историкът проф. Пламен Павлов, пеналистът проф.Веселин Вучков, писателят и главен редактор на издателство „Сиела“ Захари Карабашлиев и самата авторка.\r\nДискусията ще се състои на 12 февруари от 18:30 ч. в Национална библиотека „Св. Св. Кирил и Методий“, а модератор на събитието ще бъде журналистът и водещ на предаването „История.бг“ Георги Ангелов.\r\nЗаповядайте, входът е свободен!\r\nМаргарита Златарева е родена в гр. Карлово, където завършва гимназия „Васил Левски“. Учи право в Юридическия факултет на Софийския университет „Св.Климент Охридски“, специализира банково право в „Joint Wienna Institute“, Австрия и конституционно правораздаване в гр. Карлсруе, Германия. Доктор по право.\r\nПрофесионалният ѝ живот е свързан с правоприлагането на гражданско и търговско право като съдия във всички съдебни инстанции – районен съд, окръжен съд (в гр. Пловдив) и Върховен касационен съд. Девет години е страж на Конституцията като съдия в Конституционния съд на Република , след което влиза в академичните среди като преподавател по граждански процес.      Автор е на „Юридически лица с нестопанска цел“ (с две издания), монографията „Процесът за отмяна на решенията на общото събрание на корпоративни общности“ и учебника „Международен граждански процес“. Участва в авторски колектив на „Граждански процесуален кодекс – приложен коментар“, автор е на сборници и на десетки научни статии в областта на дружественото, нестопанското право и гражданския процес. ", "date": "2020.02.03", "title": "Левски – „Юридически поглед към Процеса на Васил Дякон Левски“ от доц.д-р М. Златарева"}
{"url": "https://www.actualno.com/politics/bojko-rashkov-vypros-na-zakon-i-chest-za-vss-e-da-proveri-prokuraturata-za-prezidenta-news_1429871.html", "text": "      \"Въпрос на закон и чест за Висшия съдебен съвет е да провери прокуратурата за това как така в публичното пространство е пусната събрана със специални разузнавателни средства информация\". Това обяви в предаването \"120 минути\" на bTV бившият шеф на Бюрото за контрол на СРС, бивш член на ВСС, бивш шеф на Националната следствена служба, бивш депутат Бойко Рашков. Повод за неговия коментар са , в което протича разговор между шефа на Военновъздушните сили и президента Румен Радев.      Рашков изрично посочи, че законът за СРС, НПК и НК изрично забраняват разгласяването на специални разузнавателни средства и то под страх за наказателна отговорност, включително и за длъжностните лица, които имат достъп до тях по служба. В тези закони и кодекси изрично е разпоредено, че резултатите, получени чрез СРС, не могат да бъдат използвани за друго освен за предотвратяване, разкриване и доказване на престъпления и за защита на националната сигурност.   По отношението на твърдението на държавното обвинение, че според НПК наблюдаващият прокурор може да позволи огласяване на материали по дадено дело, той каза, че двете неща нямат нищо общо. Рашков посочи, че няма никаква такава правна възможност. Той само напомни, че е пълен абсурд дори само обстоятелството, че наблюдаващ прокурор, който е по-ниско в структурата на държавното обвинение като ранг, разрешава на главния прокурор да разпространи събраното със СРС.\r\n\"Смятате ли, че един прокурор може да се позове на правна норма и да позволи престъпление\", попита Рашков и добави, че разгласяването на СРС от длъжностно лице се наказва с до 5 г. затвор. Той каза и, че прилагане на СРС спрямо кадрови военен може да стане само с разрешение от военен съд.  \"По Конституция, ако има данни за извършено умишлено престъпление този имунитет се снема от Висшия съдебен съвет и аз мисля, че ВСС трябва да разгледа този въпрос\", заяви Рашков. Той призова съвета да провери главния прокурор Иван Гешев за това дали е спазена процедурата по прилагане на СРС. ", "date": "2020.02.03", "title": "Бойко Рашков: Въпрос на закон и чест за ВСС е да провери прокуратурата за президента"}
{"url": "https://www.actualno.com/healthy/stotici-jivejat-s-godini-v-psihiatriite-blizkite-im-ne-gi-iskat-news_1429867.html", "text": "      300 души живеят години наред в държавните психиатрии в страната, въпреки че острите им състояния са овладени и те могат да се върнат по домовете си, съобщава „Монитор“.      По думите на директор на Специализираната болница по психиатрия в Курило д-р Цветеслава Гълъбова основният проблем е, че близките им не ги искат. Тя уточни, че за разлика от психиатричните университетски болници въпросните лечебни заведения не са търговски дружества, не работят по клинични пътеки със здравната каса, а се издържат с много по-малки суми от субсидии чрез Министерството на здравеопазването.   В същото време обаче се оказва, че няма нито дневни центрове, нито диспансери, където те да бъдат наблюдавани, ако бъдат изписани. По тази причина сме се превърнали в социални приюти, подчерта д-р Гълъбова.\r\nСредно по десет-петнадесет години пребивават изоставени пациенти от близките си в болниците. В Курило обаче отглеждат вече двадесета година жена, която никой не иска да прибере. Преди време тя е настанена на принудително лечение по член 85 буква „Б“ от Наказателния кодекс. Според нормативната уредба това означава „извършване на тежко противоправно деяние“, но не престъпление, тъй като предвид заболяването си пациентката не носи отговорност за действията си. На практика преди две десетилетия жената е извършила убийство.  Процедурата предвижда съдът да се произнесе дали тя може да премине към буква „А“, което означава да си отиде у дома. Макар и пациентката отдавна да не е опасна нито за себе си, нито за обществото, никой не я иска, разказа д-р Цветеслава Гълъбова. В същото време тя не може да получава и пенсията си, която й се внася от държавата по сметка, тъй като няма лични документи, и проси от персонала и посетители стотинки за кафе и някоя и друга вафла от лавката. Такива хора са в ситуация по-тежка, отколкото на осъдените на лишаване от свобода. Те са като осъдени без право на замяна и остават при нас, допълва психиатърката.\r\nКъм момента в болницата в Курило преживяват девет такива човека. По думите й се случва да няма къде да настанят нови болни и да вкарват допълнителни легла в стаите, но не могат да изгонят и тези, които вече не се нуждаят от лечение. Единствената алтернатива на изоставените пациенти е те да бъдат настанени в социален дом за хора с психични проблеми, но и там местата са ограничени. Нов обитател може да бъде приет в такъв дом само ако някой умре. Понякога чакането продължава десетилетие, други не дочакват място и умират в психиатриите. Сред подалите молби за настаняване преди време има класиран мъж дори на 287-о място.    ", "date": "2020.02.03", "title": "Стотици живеят с години в психиатриите, близките им не ги искат"}
{"url": "https://www.actualno.com/business/nov-sajt-pomaga-v-namiraneto-na-rabota-v-bylgarija-news_1429870.html", "text": "      Вече е достъпна новата интернет страница на EURES мрежата за европейска трудова мобилност в , която е част от Агенцията по заетостта. Една от новите рубрики на сайта, насочена както към чужденци, така и към български граждани зад граница, желаещи да се завърнат в родината, е „Работа в България”. На нея ще се публикуват актуални възможности за започване на работа в страната, както и полезна информация за условията на живот и труд у нас.      На новосъздадения сайт българските и чуждестранните работодатели вече могат да се регистрират сами и самостоятелно да публикуват работните си места по предварително зададен формуляр. Администраторите на сайта, след преглед, одобряват или отхвърлят направените регистрации или работни места, в зависимост от това дали условията на труд съответстват на законодателството на държавата по месторабота.   Търсещите работа хора също се регистрират свободно, но вече имат възможността да създават автобиография в самия сайт и директно да кандидатстват по обявените работни места. В рубриката „Условия на живот и труд” те могат да се запознаят с особеностите на работа в различните държави от EURES мрежата, а при необходимост и да поискат информация от EURES съветниците, чиито координати са публикувани в рубриката.\r\nСред новите функции, които предлага страницата, е и възможността процесът по кандидатстване да се извършва в реално време, като работодателят вижда подадените автобиографии по конкретно работно място в профила си в сайта. В рубриката „Събития” пък ще може да бъде получена информация за предстоящи мероприятия, организирани или подкрепени от Агенцията по заетостта и EURES мрежата, като посетители и работодатели вече могат директно да заявят участието си през страницата.   ", "date": "2020.02.03", "title": "Нов сайт помага в намирането на работа в България"}
{"url": "https://www.actualno.com/sofia/vremenno-shte-prekysne-vodosnabdjavaneto-v-chast-ot-s-lozen-news_1430122.html", "text": "      \"Софийска вода\" временно ще прекъсне водоснабдяването в част от с. Лозен на 4 февруари, съобщиха от дружеството.      Във връзка с подмяна на спирателен кран на ул. \"Трънски път\" в с. Лозен  се налага спиране на водоподаването от 10:00 до 19:00 часа на клиентите на „Софийска вода”, живеещи в ул. „Съединение“, ул. „Радилица“, ул. „Чаушица“, ул. „Трънски път“, ул. „Шипка“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Шипка“ ъгъла с ул. „Радилица“.   Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. ", "date": "2020.02.03", "title": "Временно ще прекъсне водоснабдяването в част от с. Лозен"}
{"url": "https://www.actualno.com/cosmos/razkriha-zagadka-za-ujnija-polus-na-mars-news_1429855.html", "text": "      През последните години учените натрупаха много информация за Марс и дори се заговори за живот на Червената планета.      Този път учените, влезли в ролята на Шерлок Холмс, най-накрая може би са успели да разрешат мистерия, която продължава от десетилетия - произхода на огромния, многопластов лед с CO2 на южния полюс на Марс и връзката му със въглеродния диоксид в марсианската атмосфера, предаде БГНЕС.   Една от водещите хипотези е, че тези слоеве са били натрупани един върху друг, тъй като оста на Марс се накланя към и извън Слънцето, а симулационните модели, публикувани в ново проучване, подкрепят тази теория.\r\nВъпросната ледена шапка е разположена на около километър дълбочина и се смята, че съдържа толкова въглероден диоксид, колкото има в цялата атмосфера на Марс , а комбинация от фактори са създали този необичаен слоест модел .  \"Обикновено, когато правите модел, не очаквате резултатите да съвпадат толкова точно с това, което наблюдавате\", казва Питър Бюлер, планетарен учен от лабораторията за реактивни двигатели на НАСА.\"Но дебелината на слоевете, както е определена от модела, съвпада прекрасно с радарните измервания от орбиталните спътници.\"\r\nТова, което прави ледената шапка на южния полюс толкова странна, е, че всъщност не би трябвало да е там – водният лед е по-термично стабилен и по-тъмен от CO2 леда, така че учените биха очаквали CO2 леда да се дестабилизира, когато бъде хванат под воден лед.   Три фактора са предотвратили това, според новия модел: променящият се наклон на Марс, докато обикаля около Слънцето, разликите в начина, по който тези два вида лед отразяват слънчевата светлина, и промяната в атмосферното налягане, която се случва, когато CO2 леда се превръща в газ.    „Колебанията“ на Марс при въртенето му биха променили количеството слънчева светлина, достигащо до южния полюс, образувайки CO2 лед по време на някои периоди, а след това превръщайки го от твърдо в газообразно състояние през други периоди.\r\nТова продължава от около 510 000 години, предполагат учените - от последния период на изключително силна слънчева светлина, когато целият CO2 би бил превърнат в газообразен в марсианската атмосфера.\r\nС разбирането на ледената шапка на южния полюс на Марс, изследователите потенциално могат да разберат повече за дългосрочната история на планетата, датираща милиарди години назад.    ", "date": "2020.02.03", "title": "Разкриха загадка за Южния полюс на Марс "}
{"url": "https://www.actualno.com/europe/avstrija-zaplashi-s-veto-po-vyprosa-s-razmera-na-vnoskite-v-budjeta-na-es-news_1429849.html", "text": "      Австрийският канцлер Себастиан Курц заплаши с вето, ако Европейската комисия не се откаже от предложението държавите-членки да внасят в бюджета на ЕС 1,11%  от своя БВП, предаде БГНЕС.      Пред австрийската радиостанция Oe1 Курц заяви, че Европейската комисия няма да получи подкрепа от Виена, ако представи такова предложение. \"Тези 1,11% са неприемливи за нас. Ще наложим вето\", заяви австрийският канцлер.   В същото време той посочи, че преговорите все още са в ход и се надява да бъде прието ново предложение. Извънредната среща на върха на ЕС относно финансовата рамка за периода 2021 до 2027 година е насрочена за 20 февруари.\r\nДържавите, които внасят в бюджета на ЕС повече, отколкото получават, искат котата да остане на 1% от БВП, но Европейската комисия предлага 1,11%, а Европейският парламент смята, че е приемливо границата да бъде вдигната до 1,3%.   ", "date": "2020.02.03", "title": "Австрия заплаши с вето по въпроса с размера на вноските в бюджета на ЕС"}
{"url": "https://www.actualno.com/crime/razsledvat-katadjija-s-dva-ceha-i-brat-s-luksozni-koli-no-bez-shofiorska-knijka-news_1429897.html", "text": "      Пътен полицай от Ловеч притежава язовир – в село Дренов. Освен това, има и цех за метални изделия, купен за 126 000 лева, както и няколко автомобила, но на името на брат му Калоян, който няма дори шофьорска книжка. Катаджията има и цех в друго село – Дойренци, обобщава Нова телевизия.      Полицаят се казва Йордан Петков, по прякор Данчо Катаджията. Срещу него има проверка от \"Вътрешна сигурност\" – за укриване на доходи и контрабанда на цигари, принуда и търговия с влияние, пране на пари и данъчни престъпления. По неофициална информация, в цеха за метални изделия имало доказателства по досъдебно производство.   Пред камерата на Нова Петков каза, че разбрал \"вчера\", че брат му кара без книжка. И не коментира разследването, но неофициално е подал молба за напускане. Не е ясно дали ще бъде дисциплинарно уволнен или ще си тръгне с 20 заплати обезщетение.\r\nПетков има награди, дори за катаджия на годината, като сега е инспектор пета степен. А от Нова се оплакват, че техни екипи, следящи полицая, са били спрени и са пратени личните данни на журналистите на Петков, за да разбере кой го следи.   ", "date": "2020.02.03", "title": "Разследват катаджия с два цеха и брат с луксозни коли, но без шофьорска книжка"}
{"url": "https://www.actualno.com/sofia/stefan-marchev-stana-predsedatel-na-advokatskija-syvet-na-sofijskata-advokatska-kolegija-news_1429892.html", "text": "      Софийската адвокатска колегия вече има нов председател на Адвокатския съвет. Това е адвокат Стефан Марчев, който беше кандидат на . На балотаж той се справи с Александър Машев, като го победи с разлика от 269 гласа. Припомняме, че на председателя на Комисията за атестирането и конкурсите на Прокурорската колегия във ВСС.      Всъщност \"Адвокати за адвокатите\" постигнаха сериозен успех на изборите за ръководни органи на колегията, след като Трендафил Трендафилов стана председател на Дисциплинарния съд на организацията.\r\nЧленове на Адвокатския съвет стават Албена Пенова, Александър Бояджиев, Александър Машев, Александър Тонев, Антон Стефанов, Валентина Бакалова, Ваня Стоянова, Вера Даскалова, Десислава Миразчийска, Евгения Гечева, Жана Кисьова, Златка Динева, Ива Згурова-Шопова, Ивайло Костов, Катерина Граматикова, Лидия Дикова, Лили Лозанова, Маргарита Димитрова, Мариана Вълкова, Мирослав Мичев, Петьо Славов, Пламен Киров, Силвия Спасова, Христо Хинов.\r\nЧленове на Контролния съвет стават Бойко Войнов, Бойко Матеев, Вася Илиева, Любомир Владикин, който получава най-много гласове, Румен Котов, Румяна Стоева-Сидерова, София Разбойникова. А членове на Дисциплинарния съд са Владимир Петков, Даниела Хаджова, Делина Павлова, Екатерина Методиева, Иван Ангелов, Калина Кавалджиева, Любка Ценова, Мария Тончева, Мирослав Мичев, Ненка Иванова, Радослав Тонев, Силвия Любенова, Тодорка Ангелова, Христина Танчева, Христо Хинов.   ", "date": "2020.02.03", "title": "Стефан Марчев стана председател на Адвокатския съвет на Софийската адвокатска колегия"}
{"url": "https://www.actualno.com/chronicles/v-aljaska-e-izmerena-naj-niskata-temperatura-na-vyzduha-v-cjala-severna-amerika-news_1429693.html", "text": "      На този ден в Аляска е измерена най-ниската температура на въздуха в цяла Северна Америка - минус 63 градуса.      Аляска е 49-ия щат на , приет на 3 януари 1959 г. Площ 1 717 856 km² (17,47% от територията на , 1-во място по големина). Население на 1 януари 2017 г. 739 795 души (0,23% от населението на , 47-мо място). Аляска, заедно с Хавайските острови са двата единствени щата на , които са отделени от основната територия на страната. Ако се наложи картата на Аляска върху карта на континенталните 48 щата, тя би заела пространството от Минесота до Тексас и от Джорджия до Калифорния.   Името „Аляска“ най-вероятно произлиза от алеутската дума за „голяма страна“ или „суша“. Местните я наричат „Алиеска“, което означава „голямата земя“. ", "date": "2020.02.03", "title": "В Аляска е измерена най-ниската температура на въздуха в цяла Северна Америка "}
{"url": "https://www.actualno.com/politics/plevneliev-za-rumen-radev-narushil-e-zakona-news_1429901.html", "text": "      Как за половин милиард не са ни показали СРС, а за заплатата на жената на президента ни показаха? Очевидно става въпрос за много битовизъм, но ни показва какъв е настоящият ни президент. Така бившият президент Росен Плевнелиев видя скандала между настоящия президент Румен Радев и прокуратурата.      \" \", каза Плевнелиев пред Нова телевизия, според който Радев има безоблачен мандат заради добрата работа на правителството.   Той се изживяваше като морална алтернатива, плюеше по всички – ето, виждате, че не е никаква алтернатива, погазил е законът, коментира Плевнелиев. След като му беше припомнено, че (заради давност), експрезидентът каза, че прокуратурата не действала по най-добрия възможен начин, но Конституцията била над всички и сега ВСС може да разследва дали СРС-тата са ползвани правомерно и са пуснати в публичното пространство законно – ВСС е длъжен да го направи, добави Плевнелиев. „От друга страна, държавният глава е нарушил закона – точка”, категоричен беше бившият държавен глава. Той поиска разкриване на всички документи – дали Радев е наруши трудовото законодателство, като е назначил жена си (тогава, по неофициална информация, те живеят на съвместни начала) за пиар на ВВС. \"Всеки, който е нарушил закона, трябва да се знае и ние да сме наясно\", смята Плевнелиев.\r\nСпоред бившия държавен глава, за 3 години Радев заложил на популистката карта как всички били лоши, само той е добър, а СРС-тата показали същността му. \"Той няма и не може да мисли, че има абсолютен имунитет. Морално той се провали – за върховенството на закона не му вярваме, той го наруши\", подчерта експрезидентът, който смята, че Румен Радев работил само за имиджа си и се готвел да прави партия. Да направи партия обаче щяло да го провали, защото всички щели да си мислят, че като президент той се борел за властта, а хората обичали тези държавници, които се борят за тях.  \"Ако той отиде в Москва на 9 май, за да обслужи руският национален интерес и да посочи една , която беше окупирана, имаме сериозен проблем\", заяви Росен Плевнелиев. Действията срещу хазартния сектор    По темата с , Плевнелиев коментира пред Нова телевизия, че дълги години сме обвинявали прокуратурата, че не е ефективна, но сега виждаме, че се работи на високи обороти. Според него, държавното обвинение почва да стига до най-високите етажи, до най-богатите. По думите му, проблемът бил, че никой вече не е имунизиран и въпросът е ще стигне ли прокуратурата до всички, които не спазват закона. \" \", каза Плевнелиев.    Попитан как така с хазарта се почна \"5 години по-късно\", бившият президент отвърна, че по-добре късно, отколкото никога. Той призова за подкрепа за прокуратурата, но поиска и пример за справедливост от държавното обвинение – тези, които са с правителството, да не бъдат забравяни , ако има данни, че са нарушили закона.\r\nНа въпрос защо досега от гледна точка обвинени чиновници най-сериозните обвинения са само за Държавната комисия по хазарта и може ли финансовото министерство 5 години да не види липсващи стотици милиони, Плевнелиев отвърна, че не може толкова време да няма адекватна оценка на риска. \"Отдавна е трябвало да се активира някой, за да се види, че нещо не е в ред. От друга гледна точка действия има – сега ще следим какво ще се случи с този толкова чувствителен казус\", коментира експрезидентът.\r\nСпоред Плевнелиев, би било много трудно да преглътнем, че законът по отношение на данъчното облагане на хазарта е двусмислен, че някой депутат е лобирал, че можеш да избираш да платиш по-малко, защото е законно. \"Ще остане у нас горчивината, че обикновено лобиране в Народното събрание е ощетило народа със стотици милиони\", подчерта Плевнелиев. Той беше категоричен, че не американска намеса е довела до действията срещу Васил Божков.   Що се отнася до приликата с КТБ – как и тук се тръгва от \"спор между съдружници\", Плевнелиев видя като добър знак, че прокуратурата се е задействала по сигнал на обикновен човек (един от собствениците на Efbet Цветомир Найденов). Какво направи Найденов в телевизионните студия само преди три денонощия - припомнете си в ! ", "date": "2020.02.03", "title": "Плевнелиев за Румен Радев: Нарушил е закона"}
{"url": "https://www.actualno.com/asia/tajland-se-pohvali-s-efektivno-lechenie-sreshtu-kitajskija-virus-news_1429883.html", "text": "      Състоянието на китайка, заразена с новия коронавирус, се подобри драстично, след като е била лекувана с коктейл от антивирусни лекарства, използвани за лечение на грип и ХИВ, съобщи тайландското здравно министерство.      71-годишната пациентка е дала отрицателен тест за вируса 48 часа след като тайландските лекари са приложили комбинацията, стана ясно на ежедневния брифинг в министерството, предаде БГНЕС.\r\n\"Лабораторният положителен резултат за коронавируса се превърна в отрицателен за 48 часа\", казаха от ведомството.\r\nЛекарите са комбинирали лекарство против грип с две антивирусни лекарства, използвани за лечение на ХИВ и министерството на здравеопазването на Тайланд очаква пълните резултати от изследванията, за да докаже това, което е било открито.     Досега в Тайланд са регистрирани 19 потвърдени случая на вируса, който тръгна от централния китайски град Ухан. Градът беше блокиран от местните власти.\r\nИначе преди минути от ВМА съобщиха, че , дошли вчера от Ухан, са добре - първите тестове не са показали наличие на коронавируса. Ще има обаче и още тестове. Студентите са изолирани и са готови да останат 2 седмици под карантина.\r\nД-р Ангел Кунчев предупреди, че вече е ясно, че вирусът се предава по въздушно-капков път, опасно е и наличието на заразата в изпражнения. Не е ясно обаче със сигурност откъде точно тръгва заразата, но е сигурно, че вирусът не е издържлив - оживява само 2-3 часа извън приемник и то при специфична по-висока температура и влажност. Кунчев посочи и, че има много фалшиви сигнали за зараза в , като уточни, че участниците от ансамбъл \"Петрич\" не са показали признаци на болестта. Припомняме, че те бяха в Пекин допреди седмица.    Колко станаха жертвите на болестта в Китай - научете в ! ", "date": "2020.02.03", "title": "Тайланд се похвали с ефективно лечение срещу китайския вирус  "}
{"url": "https://www.actualno.com/society/d-r-milen-vrabevski-s-nominacija-za-myj-na-godinata-news_1429902.html", "text": "      Д-р Милен Врабевски е български бизнесмен и меценат, активно ангажиран с каузата на благотворителността в в подкрепа на инициативи за утвърждаване на националната идентичност и българската диаспора в европейска перспектива. Учредител и председател на Фондация „Българска памет“.      Д-р Врабевски е инициатор и благодетел на една от най-мащабните частни инвестиции в образованието – „Път към университета“, която осигурява безплатни кандидат-студентски уроци на младежи от цялата страна. Участниците за 2019-та са 486, а 87% от всички участници в програмата биват приети във ВУЗ-ове в и чужбина.\r\nД-р Врабевски е благодетел на 15 многодетни български семейства и първият и най-голям спомоществовател на инициативата „Искам бебе“. Към момента благодарение на директните му инвестиции са се родили 35 деца.\r\nПрез 2020-та ще се проведе XXVI образователен семинар на Фондация Българска Памет. Вече 14-та поредна година, два пъти годишно  с финансовата подкрепа на д-р Милен Врабевски, 200 младежи от българската диаспора в Украйна, Молдова, Северна Македония, Албания, Сърбия, както и от региона на Западните Родопи и Тервел, пристигат в за 5-дневен форум. Той ги среща с вдъхновяващи личности и топ специалисти от различни обществени и бизнес сфери, които чрез личния си пример, знания и опит ги мотивират да не спират да се развиват, да работят за своя успех и за успеха на обществото, в което живеят.  Подкрепете основателя на Фондация Българска Памет д-р Милен Врабевски в Благодарим!     ", "date": "2020.02.03", "title": "Д-р Милен Врабевски с номинация за „Мъж на годината“"}
{"url": "https://www.actualno.com/showbusiness/1917-specheli-naj-mnogo-priznanie-ot-britanskata-filmova-akademija-news_1429879.html", "text": "      Филмът \"1917\", чийто сюжет е за Първата световна война, е големият победител на филмовите награди БАФТА, след като спечели общо седем награди.      Лентата на Сам Мендес получи наградата за най-добър филм, най-добър британски филм, най-добър режисьор и най-добра кинематография. Сам Мендес е първият британски победител в най-добрия режисьор на БАФТА,  откакто Дани Бойл спечели за \"Беднякът-милионер\" през 2009 година.   \"Жокера\" спечели три награди, включително за най-добър актьор за Хоакин Феникс, докато Рене Зелуегър беше обявена за най-добра актриса за портрета си на Джуди Гарланд във филма \"Джуди\".\r\nКорейският филм \"Паразит\" спечели две награди - за оригинален сценарий и чуждоезичен филм.  Брад Пит спечели най-добър актьор в поддържаща роля за ролята си във филма на Куентин Тарантино \"Имало едно време в Холивуд\". Лора Дърн беше обявена за най-добра актриса в поддържаща роля за изпълнението си на адвокат в „Брачна история“. ", "date": "2020.02.03", "title": "\"1917\" спечели най-много признание от Британската филмова академия"}
{"url": "https://www.actualno.com/crime/hvanaha-shofior-s-351-promila-alkohol-news_1429904.html", "text": "      51-годишен мъж от Карнобат е задържан при шофиране с 3.51 промила алкохол. Това съобщават от ОДМВР - Бургас.      На 1 февруари около 02.20 часа на карнобатската улица „Граф Игнатиев” служители от Районно управление – Карнобат спрели за проверка лек автомобил \"ВАЗ 2104\" с бургаска регистрация.   При проверката властите установили, че го управлява 51-годишен мъж от Карнобат, който шофира след употреба на алкохол с концентрация - 3.51 промила в кръвта.\r\nВодачът отказал да даде кръв за химичен анализ.  Задържан е за срок до 24 часа. По случая е образувано бързо полицейско производство. ", "date": "2020.02.03", "title": "Хванаха шофьор с 3.51 промила алкохол"}
{"url": "https://www.actualno.com/society/prognoza-za-vremeto-3-fevruari-ponedelnik-news_1429853.html", "text": "      Днес ще бъде ветровито. Ще духа умерен, в Дунавската равнина, западните райони на Горнотракийската низина и в Източна – силен поривист вятър. Облачността ще е променлива, средна и висока. Щe се задържи почти без валежи. Минималните температури ще са между 3° и 8°, максималните ще са предимно между 13° и 18°. Атмосферното налягане ще се понижи и ще е малко по-ниско от средното за месеца. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).          По Черноморието облачността ще е променлива, средна и висока. Ще духа умерен, временно и силен вятър от запад-северозапад. Максималните температури ще са между 14° и 17°. Температурата на морската вода е 8 - 9°. Вълнението на морето ще бъде 1-2 бала.\r\nВ планините ще е ветровито, ще духа силен и бурен вятър от запад-северозапад.  Облачността ще е променлива, средна и висока. Почти без валежи. Максимална температура на 1200 метра ще е около 9°, на 2000 метра – около 2°.\r\nВъв вторник, през по-голямата част от деня, преносът на топъл въздух от запад-югозапад ще продължи температурите ще се задържат значително по-високи от обичайните - на места ще достигнат 20-23°. Ще има разкъсана средна и висока облачност. Привечер в Западна вятърът ще се ориентира от северозапад, ще се усили и с него ще започне да нахлува студен въздух. Облачността ще се вплътни, ще започнат и валежи от дъжд, които в Предбалкана и по високите полета бързо ще преминат в сняг. В сряда от северозапад, в Източна от североизток ще продължи да нахлува студен въздух и температурите рязко и значително ще се понижат, в много райони с повече от 10-15°. Ще преобладава облачно време с почти повсеместни валежи от дъжд, в Северна и Западна – от сняг. Временно валежите ще бъдат интензивни и в котловините на Западна и в Предбалкана ще се задържа снежна покривка. По планинските проходи, а привечер и в североизточните райони ще има виелици и навявания. В четвъртък ще е предимно облачно и на места ще превалява сняг. Застудяването ще продължи и в отделни райони и дневните температури ще останат малко под нулата.    ", "date": "2020.02.03", "title": "Прогноза за времето - 3 февруари (понеделник)"}
{"url": "https://www.actualno.com/balkani/zatvornik-v-gyrcija-poluchi-zabranena-pratka-s-dron-news_1429910.html", "text": "      Затворник от затвора Трикала, , получи мобилен телефон с помощта на дрон. Местната полиция е започнала разследване, съобщи РИА Новости.      В събота вечерта служители от външната охрана забелязали два дрона да кръжат над затвора. Веднага е била организирана проверка във вътрешния двор и в килиите, където били открити три книжни плика със скрити в тях , 8 SIM-карти, USB-кабели и слушалки за телефоните.   Започнало е разследване на случая. ", "date": "2020.02.03", "title": "Затворник в Гърция получи забранена пратка с дрон "}
{"url": "https://www.actualno.com/asia/kitajskijat-virus-ne-spira-da-vzema-jertvi-news_1429880.html", "text": "      Броят на потвърдените смъртни случаи от епидемията от коронавирус в Китай нарасна до 360, надвишавайки броя на смъртните случаи в страната от епидемията от атипична пневмония през 2002-20003 година, предаде БГНЕС.      Властите в провинция Хубей съобщиха за 56 нови смъртни случая рано тази сутрин, съобщи АФП.   В ежедневната си актуализация на данните, здравната комисия в Хубей, който е най-силно засегнатия от вируса регион, също съобщава за рязко увеличение на потвърдените инфекции - с 2 103 нови случая.\r\nЗаради случващото се, китайските борси се сринаха с почти 9% в началото на търговията в понеделник, след като пазарите пак заработиха след празника на лунната Нова година, който беше удължен заради избухването на епидемията.  Основният индекс на борсата в Шанхай се срина с 8,73% или 259,83 пункта, до 2 716,70, докато другият индекс, който проследява акциите на втората борса в Китай, потъна с 8,99 процента, или 158,02 пункта, до 1598,80. Лек оптимизъм дойде от Хонконг - индексът там се покачи с 0,17 процента, или 43,59 пункта до 26 356,22 през първите минути. ", "date": "2020.02.03", "title": "Китайският вирус не спира да взема жертви"}
{"url": "https://www.actualno.com/healthy/d-r-angel-kunchev-naj-trudnoto-v-tozi-koronavirus-e-che-ne-se-znae-vsichko-za-nego-news_1429906.html", "text": "      Студентите, пристигнали от Китай и настанени във ВМА, ще останат 14 дни под карантина, за да е сигурно, че не са заразени с . Засега първите резултати от тестовете са отрицателни. Това съобщи националният здравен инспектор д-р Ангел Кунчев в интервю за bTV.      По думите му най-трудното в този коронавирус е, че не се знае всичко за него и най-вече от къде тръгва. Със сигурност началото му идва от въпросният пазар, на който се продава всичко - змии и земноводни, но не се знае кой вид е и как точно се предава: \"Очевидно е по въздушно-капковия механизъм е ефективен и хора, намиращи се на 2 м от заразителя са в риск.\"   Д-р Кунчев уточни, че във ВМА е отделен цял етаж от Инфекциозна клиника и отделно ще се отворят още 36 места в самостоятелни боксове за пълна изолация.\r\nТой сподели, че има хора, които настояват да се изследват за вируса без да са имали контакт с рискови групи, което затлачвало системата.  В отговор на въпрос кое от двете заболявания е по-опасно - грипът или коронавирусът, д-р Кунчев информира, че грипът е значително по-опасен, защото ще вземе много жертви по света, вкл. и в България.  Той допълни, че смъртността при коронавируса в момента е под 2%, но разпространението му ще продължи. В същото време много хора изграждат имунитет и вероятно серията от разпространение ще спре. \r\nПо-рано бе съобщено, че двамата българи, които се върнаха от Ухан, не са заразени с коронавирус. Това каза полк. доц. Георги Попов, началник на Катедра \"Инфекциозни болести\" във ВМА.   \"Вчера, на 2 февруари, около 22.15 часа в Катедра \"Инфекциозни болести\" във ВМА бяха приети двамата български граждани – момче и момиче, евакуирани от Ухан. Втората част на евакуацията беше от Франция до София. Те бяха придружени от екип на ВМА. Транспортът премина без произшествия. Болните бяха приети в добро здравословно състояние. От физикалния преглед не се установиха отклонения от нормата\", посочи Попов.    \"Направеният тест в късните часове снощи тест излезе отрицателен за новия коронавирус. Болните на този етап са отрицателни за заболяването. Тази сутрин те са в добро състояние. Настанени са в стаи с контролиран достъп. Стаите са с отрицателно налягане и хепа филтри за недопускане на заразяване на околното пространство. Днес продължаваме новите изследвания\", каза още той.\r\n\"Те са мотивирани да прекарат целия инкубационен период в Катедра \"Инфекциозни болести\" във ВМА. На средния инкубационен период ще направим нов тест, за да предотвратим евентуален фалшиво отрицателен резултат, ако са се заразили по време на полета\", посочи Попов.\r\nМеждувременно министърът на здравеопазването Кирил Ананиев направи проверки на термокамерите на летище София. Очаква се във Варна и Бургас до дни се чакало да се направи поръчка за термокамери. Тази в Пловдив ще бъде проверена дали е технически изправна. Във Варна има готовност кораби със заразени с коронавируса да не бъдат пускани, да стоят закотвени и да се снабдяват с необходимите продукти.   А каква нова надежда за лечение се появи - научете в ! ", "date": "2020.02.03", "title": "Д-р Ангел Кунчев: Най-трудното в този коронавирус е, че не се знае всичко за него "}
{"url": "https://www.actualno.com/society/novini-ili-novini-kartinata-na-pechata-za-3-fevruari-news_1429869.html", "text": "              Рекордна инфлация за последните близо 7 години обявиха от НСИ.  Годишната инфлация към края на декември 2019 г. е 3,8%. Това е  най-високото ниво на инфлацията от януари 2013 г. насам, или за  последните 83 месеца. Инфлацията е по-висока от лихвите по депозитите,  които по левовите влогове на граждани вече са под 0,28%. В резултат  спестяванията на хората и фирмите в банките реално се топят.\r\nОсновната  причина за рекордната инфлация е поскъпването на месото и плодовете. В  рамките на година цените на месото и месните продукти са нараснали с  рекордните 16,3%, показват данните на НСИ. Такова повишаване на цените  на месото и колбасите не е имало през последните 11 години, или по-точно  от 131 месеца – от януари 2009 г. насам. Една от причините за  поскъпване на месото е африканската чума по свинете, която удари редица  ферми през миналата и в началото на тази година. Прави впечатление  обаче, че само през ноември цените са нараснали с 2,2%, а през декември –  с още 2,7%. Това повишение може да е свързано с коледните и  новогодишните празници.    И тази година февруари ще е с температури над нормата, като очакваното отклонение на средните е между 2 и 3 градуса. Количествата валежи ще са около или под нормата. Това съобщи климатологът Симеон Матев от СУ и TVMET за „24 часа“.    Новата седмица започна с топло за сезона време с максимални температури от 13 до 18 градуса, което е с 10 градуса над обичайните стойности за това време на годината. Облачността ще е разкъсана, повече слънце ще има в южните райони. Няма да вали. Топло ще е и през по-голямата част на деня във вторник. Ще е ветровито. Има условия температурите да достигнат 20 градуса. Още следобед обаче ще започне съществена промяна на това пролетно време. Първо в Северозападна , а в нощта срещу сряда и в останалите райони вятърът от югозападен ще стане северозападен и температурите рязко ще паднат. Ще завали дъжд, който в Северна и Западна ще преминава в сняг. В сряда ще е ветровито, а следобед отново ще превалява. 300 души живеят години наред в държавните психиатрии в страната, въпреки че острите им състояния са овладени и те могат да се върнат по домовете си. Проблемът е, че близките им не ги искат. Това съобщи за „Монитор“ директорът на Специализираната болница по психиатрия в Курило д-р Цветеслава Гълъбова. Тя уточни, че за разлика от психиатричните университетски болници въпросните лечебни заведения не са търговски дружества, не работят по клинични пътеки със здравната каса, а се издържат с много по-малки суми от субсидии чрез Министерството на здравеопазването. ", "date": "2020.02.03", "title": "Новини или Novini: Картината на печата за 3 февруари"}
{"url": "https://www.actualno.com/curious/syvet-za-vsjaka-zodija-za-mesec-fevruari-news_1429939.html", "text": "      Повече диалогичност и хармония в общуването с околните вещаят звездите през настоящия февруари. В началото на месеца Меркурий влиза в знака на Риби, което ще позволи мислите ни да станат по-ясни и да използваме силата на диалога за решаване на някои проблеми. Все пак астролозите имат различни съвети за всеки един от представителите на зодиакалните знаци. Ето и кои са те:       Овен – Намалете скоростта Добри дошли във февруари, драги буйни Овни. През втория месец на годината звездите ще ви дадат възможност да поукротите малко завладелите ви през януари бурни страсти и да се настроите на по-романтична и спокойна вълна. В понеделник, 3 февруари, планетата за комуникацията Меркурий навлиза във философските Риби, което ще ви даде възможност да се почувствате романтично и да намалите скоростта. Предстоят ви дни с чудесна възможност да проведете всякакви трудни разговори за отношения, които отлагате и ще се чувствате готови да изслушате отсрещната страна. Телец – Вземете това, което искате   Телци, подгответе се да вземете това, което искате. В началото на месеца се очаква пълнолуние в огнения знак Лъв, a това ще ви даде възможност за силна изява и възможност за наслада от положения до момента труд.  Упоритата енергия на Телците ще бъде заплатена подобаващо и то особено в сферата на професионалната реализация. Сега е моментът да се зарадвате на добрата оценка на работата ви, за която сте хвърлили часове и дни усилия. Продължете напред и планирайте вашите професионални изяви, не се колебайте да кандидатствате и за ново работно място. Близнаци – Следвайте интуицията си Предвидливостта и събирането на информация е една от вашите водещи черти, уважаеми Близнаци. Вие сте една от зодиите, които обмислят сериозно предприемането на важни решения и промени. Този месец звездите ви съветват да вярвате и на интуицията си. Ако ви предстои подписване на договор или друга стъпка, свързана с документация, и всичко изглежда наред на пръв поглед, но шестото ви чувство говори друго, послушайте го. Този месец Вашата интуиция ще е силно изразена и е възможно да Ви предпази от сериозни грешки.     Рак – Не се притеснявайте излишно Февруари е месецът за изненадите за зодия Рак. Очакват ви приятни новини, свързани с външни източници на доходи. Звездите обаче ви съветват да действате бързо, ако имате работа, която е свързана с дома или движите бизнес от вкъщи. Възможно е действията Ви да не бъдат разбрани добре от партньора Ви, но това не бива да Ви притеснява. Не се оставяйте страховете да водят и не позволявайте на притесненията да променят начина ви на мислене, защото сте напълно подготвени за това, което правите. Лъв – Погрижете се за хармонията у дома Този месец лъвове, звездните прожектори са се насочили към вашия любовен живот. Астролозите ви съветват да се опитате да стоплите отношенията с половинката, привнасяйки доза романтика и хармония помежду ви. Запалете отново пламъка на домашното огнище, защото партньорът ви има нужда от вас точно сега. Възможно е да възникнат някои разногласия и спорове, но с доза компромис и любящо отношение от ваша страна, те ще се изгладят лесно. Дева – Работете внимателно    Февруари месец ви чака доста работа, но това не е притеснение за винаги енергичните Деви. От доста време работите върху конкретна задача и сега се очакват новини, свързани с нея. Планетите ви съветват да преценявате внимателно сделките, които се задават на хоризонта, защото е възможно да има известна доза неразбиране. Оглеждайте внимателно документите, с които работите и офертите, които ви се предоставят, за да извлечете най-голяма полза за себе си, но и подхождайте реалистично. Хубавото е, че мислите ви ще са ясни и ще успеете да се концентрирате.  Везни – Харчете внимателно Забавления и различни развлечения очакват везните през втория месец на годината. Нерядко приятните емоции обаче излизат доста скъпо, така че мили Везни, бъдете нащрек с финансите си, защото забавленията може да изпразнят неочаквано джоба Ви. Неразумното харчене може да стане и причина за скандали с половинката, така че внимавайте за какво и как изразходвате парите си.  Забавлявайте се през февруари, но все пак без да оставате на червено, е препоръката на астролозите. Скорпион – Избягвайте конфликтите Разногласия на работното място може да разклатят нервите на скорпионите през февруари, сочат хороскопът им за този месец. Опитайте се да изгладите различията с колегите, за да не задълбочите конфликтната ситуация, съветват звездните предсказатели. Очакват ви и промени в дома, но подкрепата на любимия човек ще ви даде нужната опора, за да се чувствате уверени и да не се притеснявате излишно. Стрелец – Отложете пътуване Част от Стрелците обмислят пътуване в чужбина през февруари, но моментът не е особено подходящ, сочи астрологичната им прогноза. Има риск излизането зад граница точно сега да не донесе желаните приятни моменти, така че ако имате възможност, отложете пътуването за по-късен етап. Отстоявайте себе си, особено когато става дума за споделена професионална отговорност, съветват още звездите. Козирог – Заровете томахавките у дома    Несъгласията и противоречията могат да създадат напрежение в дома ви през февруари, уважаеми Козирози. Астролозите ви съветват да отстъпите в името на хармонията и мира вкъщи. Добрата новина, е че кариерата ви ще тръгне в  правилната посока, въпреки притесненията, които изпитвате по отношение на финансите. Не се притеснявайте, скоро всичко ще се нареди по най-добрия за Вас начин. Водолей – Мечтайте, но трезво Хиляди мисли и идеи ще връхлетят водолеите през февруари. Ще усещате прилив на вдъхновение и желание да творите, както и да се занимавате с непознати за вас сфери. Възможно е да бъдете натоварени с нови отговорности на работа, за което ще получите подкрепата на партньора, който ще бъде ваша опора. Обхваща ви настроение за духовни търсения, но ви съветваме да не оставяте трезвата преценка съвсем настрани и да не забравяте реалистичния поглед върху нещата. Риби – Подредете финансите си Внесете ред във финансите си, мили Риби. През февруари може да изпитате известни притеснения, свързани с личните си доходи, но не се притеснявайте излишно – астролозите не виждат сериозни проблеми в тази сфера от живота ви, а по-скоро нужда от внасяне на ред и по-точно планиране на разходите. Бъдете спокойни, защото скоро ще имате и възможност да участвате в обучение или някакъв вид курс, който да увеличи квалификацията Ви, а от там и шансовете за повече финанси. ", "date": "2020.02.03", "title": "Съвет за всяка зодия за месец февруари"}
{"url": "https://www.actualno.com/society/jylt-kod-za-silen-vjatyr-v-20-oblasti-na-stranata-dnes-news_1429865.html", "text": "      Жълт код за силен вятър е в сила за 20 области на страната за 3 февруари, сочи справка на сайта на НИМХ.      Предупреждението е в сила за областите Видин, Монтана, Враца, Плевен, Велико Търново, Русе, Разград, Силистра, Добрич, Варна, Шумен, Търговище, Габрово, Ловеч, София област, Пазарджик, Пловдив, Стара Загора, Сливен и Бургас.   Ще духа умерен, след обяд силен вятър от запад-северозапад с пориви до 24 м/сек. Бъдете внимателни за летящи във въздуха предмети. По тази причина са възможни локални нарушения на обичайните дейности на открито. ", "date": "2020.02.03", "title": "Жълт код за силен вятър в 20 области на страната днес"}
{"url": "https://www.actualno.com/asenovgrad/prieha-budjeta-na-asenovgrad-eto-kakvi-sa-nalichnostite-po-smetkite-na-obshtinata-news_1429852.html", "text": "       По сметките на община Асеновград към 11.11.2019 г., когато встъпи в длъжност новият кмет - Христо Грудев, са били налични близо 5 750 000 лева. В това число - депозити на стойност малко над 790 000 лева по бюджетната сметка, около 1 800 000 лева по сметката за средства от европейския съюз и приблизително 810 000 лева по набирателната сметка - средства временно предоставени от контрактори, като гаранции.      Това съобщи от трибуната на местния парламент под формата на отговор градоначалникът доктор Христо Грудев по постъпило питане от общинския съветник от коалиция \"БСП за България\" доктор Емил Караиванов. Чрез въпроса си той поиска да бъдат обявени публично задълженията и наличностите по сметката на община Асеновград към 11.11.2019 г. Към 31.12.19 г. общо дългът на община Асеновград възлиза на около 13 000 000 лева. По отношение на дължимото стана ясно, че администрацията има да изплаща с близо 14 000 000 лева по подписани и вече действащи 137 договора.    Освен това, по проекта за \"Воден цикъл\" са доказани и наложени корекции в размер на над 7 150 000 лева. По така наречения \"Проект за градска среда в квартал \"Запад\" в съдебен спор са финансови корекции в размер на около 280 000 лева. По проект за \"Образователна инфраструктура\" общината отново е в съдебна процедура и задълженията по потвърдени на първа инстанция средства са в размер на близо 410 000 лева.\r\nГрудев посочи, че ако до 29.02.20 г. не заработи и така наречената \"когенерация\" на пречиствателната станция за отпадни води, община Асеновград може да очаква 100% финансова корекция. Кметът обяви, че по отношение на някои от подписаните и действащи 137 договора са направени частични плащания, а по други е платен 10% аванс.  Междувременно, бюджетът на Асеновград в размер на над 49 000 000 лева бе приет след почти двучасов дебат в местния парламент . Към тази точка интересно бе предложението на Гео Караданов от \"БСП за България\" да се премахнат всички такси за детските градини и яслите в общината с цел да има равен достъп на всички малки асеновградчани. Предложението му да стартират процедури по промени в съответната наредба в тази посока обаче не срещна одобрението на колегите му съветници. Караданов обеща, че още за следващата сесия на Общинския съвет в града той ще предложи искането си отново по съответния ред. на община Асеновград бе подкрепен от 25 гласа, \"Против\" гласуваха двама, а 6 се отбелязаха с \"Въздържал се\".  ", "date": "2020.02.03", "title": "Приеха бюджета на Асеновград. Ето какви са наличностите по сметките на общината"}
{"url": "https://www.actualno.com/celebrate/sv-pravedni-simeon-bogopriemec-i-prorochica-anna-news_719498.html", "text": "      Четиридесет дни след раждането на Господа Иисуса Христа света Дева Мария донесла своя Младенец в Йерусалимския храм според Мойсеевия закон, който заповядвал, всяко първородно от мъжки пол да бъде посвещавано или представяно на Бога (Изх. 34:19-20, Чсл. 18:15-16). Това било установено за спомен на избавянето на израилските първородни от смъртта, която поразила всички египетски първородни от човек до добитък (Изх 12:29). Затова всеки първородин като собственост на Господа бил длъжен с определена от закона цена да бъде откупен. А след навършване на 40 дни от рождението майката на първородния принасяла в жертва на Бога агне. Ако майката е бедна, принасяла гургулица или два гълъба. На този закон смирено се подчинила и света Богородица.      По това време в Йерусалим живеел един благочестив старец на име Симеон. Той с вяра очеквал идването на Месия – Христос, защото му било обещано от Светия Дух, че няма да умре, докато не види Христа Господен...   Преданието разказва, че Симеон бил един от седемдесетте преводачи на старозаветния текст на Библията от еврейски на гръцки, които египетския цар Птоломей ІІ Филаделф (285-246 г. пр.Хр.) назначил с тази преводаческа задача. На Симеона се паднало да преведе книгата на пророк Исаия. И когато стигнал до глава 7 стих 14, помислил, че в еврейския текст има грешка, като е казано: \"Девица ще зачене и ще роди Син, и ще Му нарекат името Емануил\". Посегнал да поправи думата Девица, но ангел Господен го спрял: \"Писаното е точно, затова нищо не поправяй! Ти няма да умреш, докато не видиш с очите си изпълнението на тия думи\".\r\nСега по внушение на Светия Дух Симеон влязъл в храма, когато донясли Иисуса. Той Го взел на ръце и в пророческо вдъхновение извикал: \"Сега отпускаш Твоя раб, Владико, според думите си с миром, защото очите ми видяха Твоето спасение, което си приготвил пред лицето на всички народи, - светлина за просвета на езичниците и слава на Твоя народ Израиля!\" Йосиф и св. Дева се чудели на тия негови думи. А той, като ги благословил, обърнал се към Мария и казал: \"Ето, Този лежи за падане и ставане на мнозина в Израиля и за предмет на противоречия, и на самата тебе меч ще прониже душата, за да се открият мислите на много сърца\" (Лука. 2:25-35).  Тия думи, тогава не напълно ясни за ония, които ги чули, са ни обяснени чрез земния живот на Спасителя. Той дал на народите нов закон – закона на любовта и благодатта, но Самия Той и Неговото учение станали за мнозина предмет на спорове и противоречия. А пресвета Богородица по време на страданията и кръстната смърт на своя Син преживяла такава скръб, че действително меч пронизал душата й.\r\nОсвен св. Симеон, още и пророчица Анна познала в Младенеца Иисус обещания Месия – Христос. Анна, дъщеря Фануилова овдовяла млада, но не се омъжила втори път, а се посветила на служение на Бога, намирала се постоянно в храма и очаквала с твърда вяра идването на Спасителя. Като видяла Иисуса, тя започнала да слави Бога и да говори за Младенеца на всички, които очаквали избавление чрез Месия – Христос.   Христовата църква причислила Сретение Господни към дванадесетте велики празници в годината, а на другия ден след този празник чества паметта на свети Симеон Богоприемец и на пророчица Анна. Този празник, установен още в ранните векове на християнството, започнал да се празнува особено тържествено от времето на византийския император Юстиниан Велики (527-565 г.).      ", "date": "2020.02.03", "title": "Св. праведни Симеон Богоприемец и пророчица Анна"}
{"url": "https://www.actualno.com/europe/vojna-ili-mir-njakolko-scenarija-za-ukrajna-news_1429928.html", "text": "       се върна като начин на мислене в Европа. Тя отново се възприема като възможен, легитимен и дори морално оправдан инструмент за решаване на международни спорове, което е най-опасният откат от края на Втората световна война. В същото време в международната лексика понятието \"мир\" е заместено със \" \".      Това каза д-р  Любомир Кючуков, директор на Института по икономика и международни  отношения,  пред Радио \"Фокус\". Той е участвал във Форума за мир в Черноморския регион, проведен във Варна.   \"Всяко едно(понятие) от тях има място в международната политика, но те не са идентични, като гарантирането на сигурността не е задължително, води до предотвратяване на война. Това бяха мотивите, за да се търсят евентуални действия за запазване на мира в региона (Черноморския регион)\", каза още той.\r\nЛюбомир Кючуков допълни, че влошаване на ситуацията се наблюдава след събитията в . Според него трябва да се има предвид какви са алтернативите на политическия диалог, дали има такива и водят ли те до решение.  Няколко възможни сценария вижда експертът, но за съжаление нито един от тях не води до решение:\r\n„ възможен сценарий е застой. Тук идеята би била, че ако няма действия на нито една от страните, няма да има ескалация на напрежението. При този сценарий очевидно въоръжаването ще продължи. Няма да има урегулиране на въпроса, конфронтацията ще продължи при относително ниска интензивност, но с периодични пикове като лесно може да се предизвика нова ескалация.    възможен сценарий е замразяване на . Тук въпросът отново е свързан с това дали ще се намали напрежението в Украйна, ако конфликтът се замрази, но това дори не е сигурно. Резултатът от този сценарий би бил, че проблемът ще се циментира, но няма да се реши.    Немислим е , свързан с едностранно решение и постигане на победа. Последният възможен сценарии, който би могъл да се разглежда извън политическия диалог, е на едностранни отстъпки.“\r\nСпоред него обаче конфликтът може да бъде решен само по един път – политически, чрез диалог. ", "date": "2020.02.03", "title": "Война или мир: Няколко сценария за Украйна"}
{"url": "https://www.actualno.com/interview/kmetyt-na-karnobat-nashata-taksa-smet-e-naj-niska-news_1429819.html", "text": "              Става дума за два вида вода. Едната е за питейни води и ние се захранваме главно от язовир \"Камчия\" за град Карнобат и половината от селата. В момента язовирът има около 165 милиона литра вода. Това означава, че е около 65% пълен, което е нормално за този сезон. Вярно е, че други години през пролетта падаха повече дъждове, а сега не знаем какво ще се случи. Селата се захранват от местни водоизточници. Имаме проблем в две села. В момента сме на режим в село Раклица. Традиционно вода нямаме в Сан Стефано. Там проблемът е много тежък, защото една инвестиция, за да се докара вода от деривация \"Камчия\", струва много пари, а там са стотина души. Що се отнася до водоизточници, свързани с напояване, ние имаме общо 72 общински язовира и 3 държавни. Те са за напояване и рибовъдство.   Точно така, отдадени са под наем, а някои от тях, мисля вече 8, преминаха в собственост на сдружението за напояване. Имат си оператори, необходимите документи, проверяват се редовно. Искали сме в определени периоди изпускане на водата. Тази година не сме настоявали, защото е ниско нивото. Редовно ги проверяваме, понеже има изисквания, които се налагат от ДАМТН - откосът на чашата, 500-метровата зона под стената на язовира, изправност на крановете, преливните съоръжения и т.н. Ние сме си подписали договори. Ползвателите имат ангажимент да наемат хидроинженери. Ние само извършваме проверки, правим предписания, контролираме, защото в крайна сметка това е наша собственост.     Какво да ги правим? Аз ли да ги стопанисвам? По-добре да си имат стопанин. Те като ги наемат, си създават поминък. Една значителна част от тези водоеми служат за напояване. Изградени са системи за капково напояване. В общината има вече над 26 000 декара лозя, може би около 40 000 декара трайни насаждения и много малко зеленчукопроизводство. Всичкото това земеделие трябва да бъде напоявано. Настоящият програмен период е към своя край. Ние имаме действащи проекти и други, на които осигуряваме финансиране по ОП \"Развитие на човешките ресурси\". По Оперативна програма \"Региони в растеж\" последно работим по три жилищни блока. Говоря за енергийна ефективност. Ние вече нямаме сгради общинска собственост, които да се нуждаят от саниране. Всички са санирани, но сега излезе нова покана и се подготвяме да кандидатстваме с още три проекта. Оттук-нататък сме вперили поглед в новия програмен период. Работим по национални програми, по норвежката програма. Докато влезем в новия програмен период ще разчитаме основно на собствени ресурси. Изпълняваме за 2,5 млн. лв. проект по ПУДООС за рекултивация на старото депо. Имаме около 2 месеца и половина работа по него.    Сложна е конфигурацията на ОбС. Той се състои от 21 души, най-голяма е групата на БСП –с 5-ма съветници, партия \"Българска пролет\", АБВ и ГЕРБ са с по 4-ма, БДЦ и ДПС имат по 2-ма. А как работя - има Закон за местното самоуправление и местната администрация, въобще цяло законодателство и ако всичко се прави по закон, няма проблеми. Всички се клехме, че ще работим за съгражданите си. Какво означава мнозинство?! Предстои ни приемане на бюджет - най-важният документ на Общинския съвет. Опитвам се да търся ако не консенсус, то поне обединяващо мнение на хората. Правим бюджет, който е рекорден за тази година. Миналата година започнахме с начален бюджет от 26,2 млн. лева, сега вървим към над 30,3 млн. лева, без да отчитаме алтернативното финансиране по европейските програми. Да, увеличени са държавно делегираните дейности, в това число и за заплати, за зимно почистване, за капиталови разходи, изравнителната субсидия е с малко повече. Разчитаме и на увеличение  на собствените приходи. Не. Аз исках да бъде увеличена таксата за битови отпадъци, защото не ни стигат парите и ще дофинансираме с около 350 000 лева от собствени приходи. Нашата такса смет е най-ниската в страната - 1,3 промила. Ако данъчната оценка на една къща в село 5000 лева, разбирайте, че ние събираме 6,50 лв. такса смет. Предложението ми не бе прието от ОбС и сега ще вадим от парите, които бихме могли да вложим за тротоари, пътна мрежа и т.н., защото е увеличено отчислението по чл. 64 от ЗУО. Сега чакаме то да бъде редуцирано, защото към момента действащото е 95 лева на тон, което е убийствено. Новият министър обеща, че ще поеме и пасивите, и негативите на досегашния. Думата беше дадена пред Управителния съвет на Националното сдружение на общините и ние разчитаме, че ще бъде изпълнена. Да, при всички положения, защото значителна част от хората, които са в този бранш - сметосъбирането, са с минимални работни заплати, а те се увеличават със закон. Съответно върху увеличението се начислява процент осигуровки, горивата поскъпват, а и никой не е калкулирал към настоящия момент тол таксите. Ние возим по магистрала през Камено до Братово, което означава, че ще плащаме тол такси на отиване и на връщане. Да не говорим, че машинните ни са стари, налагат се разходи за ремонти и консумативи, но трябва да издържим. Не искам да давам отговори от името на хора, които са гласували против, аз само съм бил вносител.  ", "date": "2020.02.03", "title": "Кметът на Карнобат: Нашата такса смет е най-ниска"}
{"url": "https://www.actualno.com/asia/kitaj-obvini-sasht-che-preuvelichava-problema-s-koronavirusa-news_1429947.html", "text": "      Някои държави, особено  , преувеличават с епидемията от коронавирус, обяви Министерството на външните работи на Китай.      Освен това, от не са предоставили на Китай никаква съществена помощ за овладяване на епидемията , подчерта говорител на ведомството. непрекъснато създават и всяват паника, предупреди Пекин.   Китайските власти се надяват държавите да действат разумно, спокойно и на базата на научни решения. Ведомството смята, че затварянето на граници е неразумно.    са първата държава, която частично изтегли дипломатическата си мисия и първата, която наложи забрана на китайски граждани, поясни говорителят.\r\n\"Всичко това само може да създаде и да всее страх, което е лош пример\", подчерта представителят.    До момента са починали 361 души в Китай и един човек във Филипините. Потвърдените случаи в Китай достигнаха 17 238, включително в Тайван, Хонконг и Макао.    Извън Китай има повече от 150 заразени с вируса (20 случая в Япония, 19 в Тайланд, 18 в Сингапур, 15 в Южна Корея, 11 в , по 10 в Германия и Тайван, по 8 в Малайзия и Виетнам, 7 в Австралия, 6 във Франция, 5 в ОАЕ, 4 в Канада, 3 в Индия, по 2 в Русия, Италия и Великобритания и по един в Непал, Шри Ланка, Швеция, Испания, Камбоджа и Финландия). ", "date": "2020.02.03", "title": "Китай обвини САЩ, че преувеличава проблема с коронавируса"}
{"url": "https://www.actualno.com/healthy/ot-letishtata-v-burgas-i-varna-ochakvat-ukazanija-kakvo-da-pravjat-s-kitajskija-virus-news_1429940.html", "text": "      Един от начините да се спре, доколкото е възможно разпространението на коронавирус, е ограничаването на пътуванията извън страната и проверките на пътниците, които идват у нас. Летищата в Бургас и Варна са мобилизирани и са в готовност за действие, но все още не са постъпили искания от здравните власти и там не са монтирани специални камери.      Трафикът на летище Бургас в момента е много ограничен, изпълняват се само две дестинации до Лондон и Москва. потърси още подробности по темата от Адриана Троанска, началник отдел \"Връзки с обществеността и комуникации\" на летището в Бургас:\r\n\"Все още няма монтирани термокамери на летищата в Бургас и Варна. Доколкото знаем от РЗИ Варна, предстои да бъдат поставени на летищата. Единственото което знаем е това, което беше казано от министъра на здравеопазването, че ще бъдат закупени и предоставени на летищата. Ние реално не можем нищо да предприемем без специфичните указания на здравните власти, да кажат какво иска от нас. Имаме готовност да реагираме, на нашите служители са предоставени маски и ръкавици, но всеки ползва по свое усмотрение. Поддържаме контакт с РЗИ и сме готови да съдействаме по всякакъв начин. Имаме помещения, изолатори, но трябва да има някакъв сигнал от тяхна страна. Мобилизирани сме и сме в готовност. Имаме термометри, но този мониторинг трябва да се прави от квалифицирани специалисти\".      Адриана Троанска добавя още, че летищата имат политика, която спазват, но не са главни участници в процеса. Въпреки това са в готовност да съдействат с всичко от което има нужда, за да не се разпространи заразата от коронавирус. Медицинската служба във Варна е в непрекъснат контакт със специалистите от РЗИ. Отговорът на държавата Същевременно здравният министър Кирил Ананиев посочи, че организацията е изключително добра – на терен, на двата терминала на Летище София, работят най-малко 10 представители на здравните власти, както и съответните екипи на Главна дирекция \"Гранична полиция\" към МВР, летищните власти и Агенция \"Митници\".       Всички пътници минават през термокамерен контрол, който определя точната температура на всеки един. Ако температурата е над 37℃, пасажерът бива отведен в изолирана стая, където попълва анкетен лист. Определя се неговото здравословно състояние – къде е пребивавал, дали има болки, чувства ли неразположение и други. Предоставя му се брошура, в която е описано какви по-нататъшни действия следва да бъдат предприети. Хората с температура се извеждат през отделен изход, откъдето ги поема санитарен автомобил с медицински екип. На база организацията, която е създадена с Военномедицинска академия-София, УМБАЛ „Св. Марина“ във Варна и УМБАЛ Бургас, лица с евентуално заболяване се привеждат в инфекциозната структура на съответното лечебно заведение. Взети са необходимите мерки да не се позволява контакт на потенциалните заразени с останалите граждани. Това обясни министър Ананиев пред представителите на медиите.\r\nКато полети, към които властите подхождат с особено внимание, здравният министър посочи пристигащите от Истанбул, Москва и Доха. По думите му само в рамките на вчерашния ден от тези дестинации са пристигнали няколко десетки граждани от различни държави и всички те са подложени на термометричен контрол. \"Само при един човек от шестима души, пристигнали в от Китай и кацнали във Варна, е установено леко повишение на телесната температура – 37.1℃. Въпреки ниската температура това ни даде основание да го изолираме и да бъде поставен под специално наблюдение в УМБАЛ \"Св. Марина\", посочи здравният министър.\r\nВ рамките на брифинга здравният министър обясни още, че на Терминал 1 на Летище София термокамера вече е монтирана, като в момента текат последните тестове на софтуера и тя ще заработи. До петък ще бъдат получени още три термокамери – за летищата във Варна и Бургас и една резервна за летището в София. До тогава термометричният контрол се осъществява чрез мобилна апаратура.\r\nПо отношение влизането в по море Ананиев коментира: \"В момента съществува регламент шест държавни служби да проверяват акостиращите кораби, техните екипажи и пасажери. До сега здравният контрол беше последната институция, която се качваше на борд. Сега, след промените, които направихме, първо ще влизат нашите органи, за да установят здравния статус на екипажите и пасажерите, а едва след това ще влизат останалите служби\". ", "date": "2020.02.03", "title": "От летищата в Бургас и Варна очакват указания какво да правят с китайския вирус"}
{"url": "https://www.actualno.com/crime/djip-pregazi-myj-na-avtobusna-spirka-news_1429990.html", "text": "      Джип прегази възрастен мъж на автобусна спирка в Сливен, съобщават от Областната дирекция на МВР в града.      Пътният инцидент е станал в 19.35 часа вчера на бул. \"П. Хитов\".   49-годишният шофьор на лекия автомобил загубил управление над возилото и напуснал пътното платно. В резултат на това ударил чакащия на автобусна спирка 68-годишен мъж.\r\nВъпреки че пострадалият бил откаран в МБАЛ-Сливен, по-късно той починал.  По случая е образувано досъдебно производство. ", "date": "2020.02.03", "title": "Джип прегази мъж на автобусна спирка"}
{"url": "https://www.actualno.com/europe/teroristyt-ot-porednoto-napadenie-s-noj-london-e-bil-sleden-i-tova-e-pomognalo-news_1429881.html", "text": "      Терористът, който хора в южната част на британската столица Лондон снощи, е бил наблюдаван от полицията в момента на престъплението. Това се казва в изявление на помощник-комисаря на Скотланд Ярд Люси Дорси, предаде БГНЕС.      \"Въоръжени полицаи, които участваха в предупредителна разузнавателна операция за борба с тероризма и следяха заподозрения, веднага реагираха, като стреляха по мъжа\", уточниха от Скотланд Ярд. Както британските медии подчертават, това е обяснението, че толкова бързо властите идентифицираха инцидента като терористичен акт - отне им малко повече от час.   \"Заподозреният наскоро беше освободен от затвора, където излежаваше присъда за престъпления, свързани с ислямизма\", добави Дорси. Стана ясно, че престъплението е ислямистка пропаганда, а мъжът е пуснат на свобода след като излежал само половината си наказание.\r\nЗаместник-комисарят заяви, че официално процесът на идентифициране на терориста все още не е завършен. \"Имайки предвид обстоятелствата около инцидента, ние сме уверени, че това е 20-годишният Судеш Аман\", каза обаче Дорси. На тялото на нападателя е открито фалшиво взривно устройство.  Престъпникът успя да нарани двама души - мъж на възраст 40 години и жена на възраст 50 години. Животът на мъжа вече не е в опасност, жената е изписана от болницата. Друго момиче, около 20 години, беше ранено от стъкло, счупено от полицейски куршуми. Тя продължава да бъде под наблюдението на лекарите. ", "date": "2020.02.03", "title": "Терористът от поредното нападение с нож Лондон е бил следен и това е помогнало "}
{"url": "https://www.actualno.com/society/syuzyt-na-sydiite-iska-vss-da-obsydi-sluchaja-sys-srs-tata-s-prezidenta-news_1429993.html", "text": "       призова (ВСС) да обсъди казуса с разпространените от прокуратурата записани със специални разузнавателни средства разговори, предава БНР. На един от записите от държавното обвинение твърдят, че вероятно се чува гласа на президента .      Управителният съвет на организацията настоява ВСС да се произнесе бил ли е уронен престижът на съдебната власт.   Искането си от Съюза на съдиите мотивира със създаденото впечатление, че прокуратурата се превръща в политически властови център, който не зависи от демократични процедури за търсене и реализиране на отговорност.\r\nТе настояват ВСС да отговори може ли да си позволи поведение, необвързано с върховенството на правото и функционирането на правовата държава, включително с ерозирането на принципа на разделение на властите, на независимостта на съда и създаване на предпоставки за основателно съмнение, че е извършено престъпление от прокурор с нерегламентирано разпространение на аудиозаписи, събрани при използване на специални разузнавателни средства, което не обслужва нуждите на наказателен процес  - при това записи на разговори на президента.  \"Обсъждането на тези въпроси, които продължават да се коментират в публичното пространство от анализатори, политици и медии, е наложително и за разсейване на разпространените съмнения, че атрофирането на конституционния модел на съдебната власт се е задълбочил до степен, че компетентните органи на управлението ѝ не са в състояние да обсъждат функциите и фактическото им изпълнение от главния прокурор поради страх и зависимост“, се казва в писмото на Съюза на съдийте. ", "date": "2020.02.03", "title": "Съюзът на съдиите иска ВСС да обсъди случая със СРС-тата с президента"}
{"url": "https://www.actualno.com/crime/pri-akcija-zaloviha-falshifikator-na-pari-i-iznasilvach-news_1429973.html", "text": "      Варненец с мини печатница за банкноти бе хванат, след като пробва да пласира столевки в шуменски села. Той е засечен по време на специализирана операция срещу битова престъпност, която се проведе в Шуменско. По време на акцията са задържани 9 души. В ареста е и 20-годишен мъж, изнасилил възрастна вдовица.      За фалшивите пари се разбрало след два сигнала от магазинерки в град Плиска и село Зайчино ореше.   \"100-левови български банкноти с лошо качество, но е успял да заблуди две магазинерки\", съобщи окръжният прокурор на Шумен Маргарита Георгиева.\r\nИзмамниците били хванати по няколко цифри от регистрационния номер, а колата на измамниците била установена във Варна. В мъжете били намерени още 4 банкноти с еднакви номера.  При претърсване в дома на единия варненец полицаите открили и компютър, принтиращ фалшиви банкноти от 100 лева, 50 лева и 500 евро.\r\nПо време на специализираната акция е задържан мъж, изнасилил възрстна жена в село Иваново.   \"Жертвата е на 76 години, а извършителят е на 20 години\", съобщи ст. комисар Ялчън Расим, директор ОДМВР-Шумен.    \"Той е бил на квартира и е живял в близост.  Такава агресия се провокира след употреба на алкохол, както е и при настоящия случай\", допълни окръжният прокурор Маргарита Георгиева.\r\n20-годишният мъж е осъждан на пробация за кражба. Наказанието си е изтърпял на 3 януари тази година. ", "date": "2020.02.03", "title": "При акция заловиха фалшификатор на пари и изнасилвач"}
