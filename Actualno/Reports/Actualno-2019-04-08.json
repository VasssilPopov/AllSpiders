{"url": "https://www.actualno.com/balkani/novijat-kmet-na-ankara-zamrazi-obshtinskite-tyrgove-dostavki-i-otpuski-news_737582.html", "text": "  Новият кмет от опозицията на Анкара, Мансур Яваш, започна да действа моментално, веднага след като получи сертификата си за градоначалник от Висшия избирателен съвет (ВИС). Това информира електронното издание на вестник „Джумхуриет”, цитирано от агенция \"Фокус\".     Първата работа на новия кмет бе посещение на „Анъткабир” - мавзолея на основателя на съвременната турска държава Мустафа Кемал Ататюрк, който е определил и Анкара за столица. Там новият кмет бе приветстван от стотици жители на града. Освен това Мансур Яваш подписа и първите си окръжни указания – да бъдат замразени всички общински търгове, доставки, плащания, покупки, продажби, отдаване под наем на недвижими имоти и на МПС, назначаване на нови служители.   Също така до второ нареждане са съкратени всички отпуски на персонала в Голямата община и подчинените районни кметства, а намиращите се в отпуск са призовани веднага да се върнат на работа, пишат още турските издания.", "date": "2019.04.08", "title": "Новият кмет на Анкара замрази общинските търгове, доставки и отпуски"}
{"url": "https://www.actualno.com/lovech/kmetyt-na-teteven-poseti-porednoto-naseleno-mjasto-za-da-predstavi-svoja-otchet-news_737542.html", "text": "  На 6 април , представи Годишния отчет за изпълнението на програмата за управление на община Тетевен за 2018 г. в Голям извор. Заедно с кмета на селото и  зам.-кметовете Борис Врабевски и Свилен Русинов, те обсъдиха множество въпроси, касаещи местното население.     Освен случилото се през 2018 г. в селото, акцент в срещата бе ., финансирана от МРРБ на стойност 1 650 000 лв., която се извършва на два етапа. Друг дискутиран въпрос бе предстоящият ремонт на общинския път, минаващ през селото, с дължина 15 км. Той е по проект ,,Рехабилитация на участък от общински път LOV 1116 Тетевен, кв. Полатен – III-358 – Голям извор до кръстовището с път - /I-3/ ,,Ябланица – Джурово“, община Тетевен“ по Програма за развитие на селските райони и е на стойност на над 6 млн. лв. Предвидените дейности по проекта са: рехабилитация на пътя, изграждане на защитни тръби и шахти, на тротоари и бордюри и рехабилитация на съществуващи такива и др.    Д-р Бояджиева обясни и за нанесените щети от наводнението през 2018 г. Обектите на територията на село Голям извор са два. Изготвени са проекти за възстановяване на мост и настилка на ул. ,Голямо усое“ и възстановяване на улично платно в мах. Кривина. Тя добави още, че общинското ръководство е подало проекти, заедно с искане за финансиране за тези дейности в Междуведомствената комисия.  През изминалата година средствата, които са вложени в селото са над 480 хил. лв. за основни ремонти на улици, реконструкция на водопроводната мрежа и др., а за текущи ремонти – 7 хил. лв. за ремонти също на улици.\r\nПрез 2019 г. в инвестиционната програма са предвидени средства в размер на 870 хил. лв. за основен ремонт на улици, възстановяване на подпорни стени, продължаващата реконструкция на водопровода и др. Бюджетът на кметството за 2019 г. е в размер на близо 83 хил. лв.   Получи се ползотворна дискусия с присъстващите, които споделиха с кмета на Общината – какво ги тревожи, какво искат да се промени и къде са основните проблеми в селото.    ", "date": "2019.04.08", "title": "Кметът на Тетевен посети поредното населено място, за да представи своя отчет"}
{"url": "https://www.actualno.com/education/87-ot-mladite-hora-u-nas-vijdat-bydeshteto-si-v-bylgarija-news_737550.html", "text": "  87 на сто от младите хора у нас, на възраст от 17 до 35 години, виждат бъдещето си в България. Това сочат данни от проучване на агенция „Маркет линкс“. Изследването е част от проект на Софийския университет „Св. Климент Охридски“, наречен „Твоето бъдеще е тук. Успехът е в България“, предаде БНР.     Целта на инициативата е младите български таланти да останат и да работят у нас вместо зад граница.   Кампанията ще включва редица събития, лекции и работилници с хора от бизнес средите. Те ще отидат при студентите и заедно ще решават реални бизнес казуси, ще споделят пред младите хора личния си опит и ще им помагат в избора на кариера или последващо образование.\r\nСтудентите ще имат възможност и за придобиване на работен опит, с което бизнесът ще отвори врати за проактивните млади хора. Това ще обогати учебната програма на бъдещите специалисти и ще им даде реална представа за възможностите, които ги очакват в света на бизнеса.  ", "date": "2019.04.08", "title": "87% от младите хора у нас виждат бъдещето си в България"}
{"url": "https://www.actualno.com/vidin/ognjan-cenkov-vidin-e-primer-za-tova-kak-hora-s-razlichen-etnos-i-vjara-jivejat-v-mir-news_737533.html", "text": "  Кръгла маса на тема „Видин – мост за етнокултурно единение“ се проведе днес в крайдунавския град. Повод на събитието е . Организатори са Община Видин, Областната администрация със съдействието на Общинския съвет и Видинската митрополия.     В своето приветствие изказа удовлетворението си, че традицията да се отбелязва Той допълни, че изкуството, културата, фолклорните обичаи на различните етноси у нас са най-сигурният път за духовно общуване, за сътрудничество, за взаимно опознаване и уважение.\r\n„И друг път съм казвал, че ако погледнем далеч назад в историята на нашия старопрестолен град, ще открием много примери за мирното и успешно съжителство на хора от различни националности и вероизповедания. се намират православен, мюсюлмански и юдейски храм“ – отбеляза Огнян Ценков. Кметът допълни, че днес различните етнически групи също живеят в хармония и създават общи блага: „Не мога да не спомена чудесния резултат от ползотворното сътрудничество между Община Видин и Регионалното сдружение на Организацията на евреите „Шалом“ в България, благодарение на което започваме възстановяването на една от най-емблематичните сгради в нашия град – Синагогата и превръщането й в Културен център „Жул Паскин“. Резултатът от тези обединени усилия ще рефлектира категорично в положителен аспект върху развитието и перспективите на нашия крайдунавски град като привлекателна туристическа дестинация“.\r\nЦенков пожела на всички, които празнуват 8 април да бъдат здрави и се радват на благополучие и щастие и изказа убеждението си, че организираните прояви във Видин ще покажат, че хората, които живеят в този регион на България, .   Приветствия бяха поднесени също от народния представител  Владимир Тошев и Видинския митрополит Даниил. В рамките на форума Пролет Георгиева – главен експерт в Областната администрация направи презентация на тема “Реализирани мерки и предизвикателства при изпълнението на политиката за интегриране на ромите в Област Видин през 2018 г., а заместник-кметът по хуманитарни дейности и социална политика Венци Пасков представи проекта на Община Видин за интеграция на ромите - „Заедно за по-добър живот“; Валя Йорданова, директор на Детска градина „Мир“, гр. Дунавци запозна присъстващите с дейностите по проект „Вълшебствата в общия ни свят“, а заместник-председателят на Общинския съвет Красимир Асенов се спря на важни исторически факти, свързани с миналото и настоящето на ромския и други етноси и отношението към тях, на темата за жертвите на Холокоста и спасяването на евреите и ромите от българския народ по времето на хитлеристка Германия.\r\nЦенков пожела на всички, които празнуват 8 април да бъдат здрави и се радват на благополучие и щастие и изрази надеждата си, че проявите във Видин днес ще покажат, че хората, живеещи в този регион на България, следват принципите на толерантност, добронамереност и взаимно уважение.    На форума присъстваха още народният представител Владимир Тошев, областният управител Албена Георгиева, председателят на Общинския съвет Генади Велков и заместник-председателят Красимир Асенов, Видински митрополит Даниил, Станислав Анастасов от централното ръководство на ДПС, представители на неправителствени организации, директори на училища и  граждани.\r\nСлед финала на кръглата маса честването на Международния ден на ромите - 8 април продължи с възпоменателна церемония на брега на Дунав, където в памет на жертвите на Холокоста от ромския етнос бяха хвърлени в реката червени карамфили.", "date": "2019.04.08", "title": "Огнян Ценков: Видин е пример за това как хора с различен етнос и вяра живеят в мир"}
{"url": "https://www.actualno.com/vraza/jazovir-kraj-vraca-shte-byde-samo-za-ribolov-news_737544.html", "text": "  „Врачанските риболовци трябва да са доволни, каза народният представител Красен Кръстев пред медиите днес. “. Това стана ясно след запитване до министъра на земеделието, храните и горите Румен Порожанов. Министърът каза от Парламентарната трибуна на Народното събрание, че ще уважи желанието на всички ловни  организации и граждани, които бяха изявили претенции към любителския риболов в яз. „Дъбника“. Над 2400 човека има в подписката, която му бе връчена от народния представител Красен Кръстев. Според Кръстев, съгласно Наредба 37 , язовирът ще бъде категоризиран за любителски риболов, а не за аквакултури .     Обичаното място за отдих и риболов на врачани, се намира на около . То се простира между бившия Химически комбинат и вилната зона на Враца. Язовирът е обитаван от много видове риба, сред които шаран, каракуда, бяла риба, щука, сом, бял амур, слънчева рибка, костур. Много рядко се лови речен кефал и уклей.", "date": "2019.04.08", "title": "Язовир край Враца ще бъде само за риболов"}
{"url": "https://www.actualno.com/america/sasht-objaviha-revolucionnata-gvardija-na-iran-za-teroristichna-organizacija-news_737551.html", "text": "  Президентът на САЩ Доналд Тръмп и първият дипломат на Вашингтон Майк Помпео обявиха решението на Държавния департамент да определи Ислямския революционен гвардейски корпус на Иран за терористична организация. Това съобщава американското издание Washington Examiner, цитирано от агенция \"Фокус\", като припомня, че месеци наред се говореше, че администрацията обмисля да включи в черния списък най-известния клон на въоръжените сили на страната.     Въпреки че Държавният департамент отдавна е определил иранския режим за водещ световен спонсор на тероризма, до този момент Вашингтон не бе определял елемент от чуждо правителство като терористична групировка. Революционната гвардия на Иран бе приравнена с организации като „Ал Кайда“, ХАМАС, „Хизбула“, „Ислямска държава“ и „Боко Харам“. Решението бележи последната стъпка за натиск върху Иран след изтеглянето на САЩ от споразумението за ядрената програма на страната.   „Това подчертава факта, че действията на Иран са коренно различни от действията на други правителства. Това прави кристално ясни рисковете от водене на бизнес или предоставяне на подкрепа на Революционната гвардия. Ако правите бизнес с нея, ще финансирате тероризма\", подчерта държавният глава на САЩ Доналд Тръмп.\r\nСпоред редакцията Ислямския революционен гвардейски корпус на Иран „подкрепя терористите по целия свят, извършва кибератаки и убийства, финансира незаконно развитие на ракети и оказва огромно влияние както в страната, така и в региона“. Корпусът също така „играе важна роля във финансирането, обучението и ръководенето на глобалните пълномощници на Иран - включително „Хизбула“ в Ливан, шиитските милиции в Ирак и хутите в Йемен“.  Помпей заяви пред репортери, че решението на Вашингтон за иранската гвардия ще влезе в сила на 15 април. „Ислямската революционна гвардия се преструва, че е редовна военна организация, но никой от нас не трябва да се заблуждава\", допълни американският държавен секретар.\r\n„С това определение администрацията на Тръмп просто признава реалността“, обобщи Помпео.   Министерството на финансите на САЩ стартира процеса през 2017 г., когато даде специален статут на гвардията. Така американските власти бяха улеснени да предприемат действия срещу Иран, като се насочват към мерки срещу финансирането му.    Решението за класификацията на гвардия бе предшествано от изненадващо изявление от Държавния департамент на САЩ от миналата седмица, в което се посочва, че Иран е отговорен за смъртта на над 600 американски служители в Ирак. Командирът Шон Робъртсън, говорител на Министерството на отбраната, поясни, че точната цифра е „поне 603\".", "date": "2019.04.08", "title": "САЩ обявиха Революционната гвардия на Иран за терористична организация"}
{"url": "https://www.actualno.com/balkani/turskata-opozicija-poiska-sertifikat-za-specheleno-kmetsko-mjasto-v-istanbul-news_737561.html", "text": "  Основната опозиционна Народно-републиканска партия (НРП) внесе официална молба в Районната избирателна комисия (РИК) в Истанбул с искане да бъде издаден сертификат за спечелени избори от нейния кандидат за кмет на световния мегаполис – Екрем Имамоглу. Това предаде „Хабертюрк”, цитиран от агенция \"Фокус\". Председателят на областното ръководство на НРП в Истанбул – Джанан Кафанджъоглу, дойде в Съдебната палата и депозира молбата заедно с Бугра Кавунджу – местен лидер на коалиционния партньор „Добрата партия” (ДП).     В искането на НПР и ДП се посочва фактът, че още сутринта на 1 април е станало ясно – Екрем Имамоглу печели вота с разлика от над 24 хиляди гласа. След извършеното отстраняване на технически грешки, повторно преброяване на пренареждането чрез референции на недействителните гласове и на над 92% от всички бюлетини, резултатът е същият - Екрем Имамоглу отново води с близо 16 хиляди гласа. Поради тази причина според НРП/ДП, вече няма никаква пречка да му бъде издаден сертификат за спечеленото кметско място в Истанбул.   В текста на молбата се прави препратка и към практиката от предишни местни избори в Истанбул. На кметския вот на 29 март 2009 година, сертификатът е бил връчен на 3 април на Кадир Топбаш от управляващата Партия на справедливостта и развитието (ПСР). На изборите на 30 март 2014 година това е станало на 8 април – също на Кадир Топбаш от ПСР. И при двата предишни местни вота е имало оспорване, а окончателните резултати са оповестени чак през месец май, аргументират се още от НРП/ДП, цитирани от „Хабертюрк”.", "date": "2019.04.08", "title": "Турската опозиция поиска сертификат за спечелено кметско място в Истанбул"}
{"url": "https://www.actualno.com/politics/mareshki-smjata-che-ninova-izpolzva-prezidenta-kato-govoritel-na-bsp-news_737571.html", "text": "  БСП използва президентството като пиар фирма, а президента – като говорител на Корнелия Нинова. Това каза в предаването „Лице в лице” по bTV председателят на партия „Воля” Веселин Марешки.     По думите му това е станало ясно на днешното заседание на при президента Румен Радев, на което за пореден път прехвърчаха искри между политическите сили.   Въпреки че изрази нежелание да издава подробности от заседанието, Марешки все пак загатна, че от страна на БСП са прозвучали обвинения към управляващите, че използват институциите, за да прикриват корупция. В отговор от Столетницата получили сходни твърдения по техен адрес. „От БСП използваха Румен Радев за свой защитник на тезите и опит той, чрез своето присъствие и рейтинга на президентската институция, да повлияе на изборите за български представители в Европейския парламент”, посочи Марешки.\r\n„Аз не вярвам на нито един орган, защото българската държава продължава да бъде сочена за най-бедната и за най-корумпираната държава”, каза лидерът на „Воля” по отношение на и разследването на КПКОНПИ.  По думите му няма нужда от допълнителен орган, който да разследва корупцията, защото вече съществували такива, които могат да вършат същата работа, стига да имат нужния инструментариум. Това бил казал и на държавния глава Румен Радев преди година и половина.\r\nСамият президент пък, по думите на Марешки, показвал двоен стандарт в политиката, защото заявявал позиция, че всички управляващи до момента носят отговорност за жизнения стандарт в държавата, а самият той бил издигнат от една от основните политически сили. „Той е прав, но избира да стане кандидат за президент на една от партиите, които са виновни за корупцията и бедността в България”, коментира още Марешки.       ", "date": "2019.04.08", "title": "Марешки смята, че Нинова използва президента като говорител на БСП"}
{"url": "https://www.actualno.com/politics/bsp-podade-6-jalbi-vyv-vas-sreshtu-reshenija-na-cik-news_737543.html", "text": "  Шест жалби са постъпили днес до 15 часа във Върховния административен съд - ВАС срещу решения на ЦИК, с които се определя състава на районни избирателни комисии.     По тях са образувани и насрочени дела за 9 април от 13 часа.   Съгласно Изборния кодекс решенията по тях ще бъдат обявени в срок от 3 дни от датата на постъпване на жалбите, както и ще бъдат публикувани в интернет сайта на ВАС.\r\nЖалбите срещу решения на ЦИК с номера 54, 55, 65, 66, 67 и 72 са подадени от \"БСП за България\", като срещу решение № 54 има постъпила жалба и от \"България без цензура\", както и искане за спиране на предварителното изпълнение на решението.  Съгласно Заповед на председателя на Върховния административен съд за евроизборите ще действат постоянни дежурни съдийски състави, разпределени по седмици.\r\nДокладчиците се определят чрез системата на ВСС за случайно разпределение на делата.   ", "date": "2019.04.08", "title": "БСП подаде 6 жалби във ВАС срещу решения на ЦИК"}
{"url": "https://www.actualno.com/silistra/glavbolgarstroj-pecheli-vodnija-cikyl-na-tutrakan-za-30-mln-lv-news_737545.html", "text": "  Четири подразделения на „Главболгарстрой“ печелят поръчката за воден цикъл на . Офертата на консорциума, в който те са обединени – „ГПСОВ – Тутракан 2019“, е на стойност , става ясно от справка в сайта на общината.     Ценовото предложение е с около от обявената в началото на процедурата прогнозна стойност на обекта.  Финансирането му е осигурено от Оперативна програма „Околна среда“.\r\nПоръчката е инженерингова – . Предвидено е . Отделно от това трябва да се изгради Градска пречиствателна станция за отпадни води (ГПСОВ), довеждащи колектори до нея, довеждаща инфраструктура до нея – път, водопровод, ел. захранване, заустващ колектор. Изпълнителят трбява да достави и монтира машини и съоръжения за пречиствателната станция. Планирани са също укрепителни мероприятия на площадка ГПСОВ и довеждащ колектор IIa, контролно–измервателна система,реконструкция на съществуващ дъждопреливен канал от отворен тип и др.\r\nВ резултат от проведената процедура на първо място със 100 точки е класиран консорциум от фирмите – „Главболгарстрой“ АД, „Главболгарстрой Интернешънъл“ АД, „ГБС – Инфраструктурно строителство“ АД и „ГБС – Варна“ АД. Подизпълнител ще бъде проектантската фирма „Би Енд Джей Груп“ ЕООД с 2% дял от дейността.  На второ място с 86,7 точки е класирано обединение „Торкан“ с участници в него „Райкомерс конструкшън“ ЕАД и „Уотър Енвайро Проджект“ ЕООД. Отстранени от участие са ДЗЗД „КВ-ЕКО“ и Обединение „Аква Тутракан 99“. .\r\nОт местната управа обясниха, че чрез изграждането на ПСОВ и доизграждането на канализационнна мрежа ще се осигури 100% свързаност на населението към канализационната мрежа и ще се предотврати заустването на непречистени битови отпадъчни води в река Дунав.    Чрез частичната реконструкция на водоснабдителната мрежа пък се цели повишаване на нейната ефективност, като се намалят загубите на питейна вода и се постигне съответствие с евродирективите за качество на водите за питейни нужди.", "date": "2019.04.08", "title": "„Главболгарстрой“ печели водния цикъл на Тутракан за 30 млн. лв."}
{"url": "https://www.actualno.com/pleven/promjana-v-zut-udrja-blizo-120-zavedenija-v-pleven-news_737518.html", "text": "  Близо с т.нар. летни градини в централната част на Плевен, които ще трябва да се съобразят /ЗУТ/. Собствениците на кафенета, които до момента имат разрешения да поставят преместваеми съоръжения, в едногодишен срок трябва да приведат и разрешенията, и обектите си в съответствие с новите разпоредби на ЗУТ. Срокът вече тече – от 1 април 2019 г., съобщи днес главният архитект на Община Плевен Светослав Митев.     „В ЗУТ вече има изискване за такива обекти да се изготвя , която ще се разглежда на заседание на експертен съвет. Тя трябва да съдържа проектни части, които да бъдат архитектурно-художествено свързани с градския дизайн. Трябва да отговаря и на други естетически показатели. Да има конструктивно-инженерна част и пълни проекти за мрежата на техническата инфраструктура. Обекти, които предлагат пуканки, царевица, сладолед и т.н., трябва да представят документи за сертификат на съответното съоръжение, от които да е видно, че то отговаря на изискванията на Агенцията по храните и здравно-хигиенните норми. Освен това Общинските съвети по места имат право да приемат разпоредби, с които да формират допълнителни изисквания към преместваемите съоръжения.“, поясни арх. Митев.  \r\nВ Плевен най-„населена“ със заведения, които са се разширили с летни градини, е пешеходната зона от площад „Свободата“ до сградата на театъра. На тази зона предстои мащабна реконструкция. Проектът за реконструкцията преди две седмици беше разгледан от експертен съвет. В него са отразени зоните на летните градини, които ще бъдат съобразени с цялостната визия на самия проект. Всеки конкретен случай ще се разглежда отделно според реалната обстановка, съобщи още арх. Митев.  ", "date": "2019.04.08", "title": "Промяна в ЗУТ удря близо 120 заведения в Плевен"}
{"url": "https://www.actualno.com/asia/iran-objavi-centralnoto-komandvane-na-sasht-za-teroristichna-organizacija-news_737585.html", "text": "  Върховният съвет за национална сигурност на Иран обяви Централното командване на САЩ и свързаните с него сили за терористична организация в отговор на , предава местната информационна агенция Mehr News Agency, цитирана от \"Фокус\".     Решението на Техеран бе обявено почти веднага, след като американският президент Доналд Тръмп определи Ислямския революционен гвардейски корпус на Иран за чуждестранна терористична организация.   Припомняме, че по-рано през деня министърът на външните работи на Иран Мохамад Джавад Зариф написа писмо до президента Хасан Роухани, в което му препоръча да предприеме реципрочни действия спрямо американците.", "date": "2019.04.08", "title": "Иран обяви централното командване на САЩ за терористична организация"}
{"url": "https://www.actualno.com/ruse/lekari-ot-ruse-shte-obuchavat-bydeshti-mladi-majki-news_737498.html", "text": "  С нелеката и отговорна просветителска мисия в защита и положителна промяна на се заемат специалисти от УМБАЛ „Медика Русе“. Те организират Отворени врати за бъдещи родители. Лекарите от болницата ще подготвят бъдещите майки за очакваното щастливо събитие в живота им и ще дават . Образователните срещи ще се провеждат два пъти месечно. Специалистите ще информират родилките за всичко необходимо и компетентно ще отговарят на техните въпроси. След изнесената лекция, желаещите ще могат да посетят отделенията по Акушерство и Неонатология на болницата.      10.04.2019 г.  - от 13 часа – Нормалното раждане - лектор – лекар акушер-гинеколог;\r\n23.04.2019 г.  - от 13 часа – Грижи за новороденото - лектор – лекар неонатолог.  Капацитетът на групата е 10 души, а входът е осигурен за своевременно записалите се бременни и техен придружител. Желанието си за участие се потвърждава в клиниката на  адрес:  ж.к. „Здравец-Изток“, ул. „Рига” 35 или на телефон 0882 617 480.", "date": "2019.04.08", "title": "Лекари от Русе ще обучават бъдещи млади майки"}
{"url": "https://www.actualno.com/politics/patrioti-za-valeri-simeonov-taka-shte-se-kazva-koalicijata-na-eks-vicepremiera-news_737541.html", "text": "  Централната избирателна комисия регистрира Коалиция „Патриоти за Валери Симеонов (НФСБ и Средна Европейска класа)“ за участие в предстоящите на 26 май избори за Европейски парламент, съобщиха от пресцентъра на партията.     Валери Симеонов съобщи, че са събрани 5 300 подписа, което е два пъти и нещо повече от необходимото. Заедно с него документите подадоха председателят на Средна Европейска класа Георги Манев, заместник-председателите на НФСБ Валентин Касабов и Борис Ячев, народният представител от НФСБ Христиан Митев и координаторът на партията Венера Тодорова.   „Призовавам хората да гласуват за политици, които ще им свършат работа – а не по симпатии. Българският избирател трябва да знае, че в Европейския парламент трябва да се върши много сериозна работа. Сега, с пакета „Мобилност“ видяхме колко е важно да имаш сериозно, последователно поведение, да търсиш съюзници и да организираш съпротива на всичките тези безумия, които се опитват да прокарат големите държави. Така, че Европейският парламент е място за битки – затова сме партньори с председателя на Средна Европейска класа Георги Манев“, заяви след регистрацията Валери Симеонов.\r\nГеорги Манев бе категоричен, че Средна Европейска класа е в коалиция с НФСБ, тъй като целите на двете политически формации са едни и същи, а и народните представители на НФСБ са защитавали неизменно в работата си малкия и среден бизнес.  ", "date": "2019.04.08", "title": "\"Патриоти за Валери Симеонов\" - така ще се казва коалицията на екс вицепремиера"}
{"url": "https://www.actualno.com/europe/velikobritanija-nasrochi-evropejskite-izbori-za-23-maj-news_737596.html", "text": "  Британското правителство определи 23 май като дата за изборите за Европейски парламент. Оттам обаче заявиха, че никога не възнамеряват да ги проведат, предаде AFP, цитирана от агенция \"Фокус\".     Става ясно, че официалната „заповед за изборен ден“ е била внесена в парламента, но говорител на институцията посочва, че \"намерението на правителството е да напусне ЕС със сделка и да приеме необходимото законодателство преди 22 май, така че да няма нужда да участваме“.   Припомняме, че тази седмица се очаква да бъде ключова за сагата Brexit, която периодично обтяга отношенията между страните членки и официален Лондон.", "date": "2019.04.08", "title": "Великобритания насрочи европейските избори за 23 май"}
{"url": "https://www.actualno.com/plovdiv/ot-dnes-vtora-bariera-kontrolira-dostypa-na-avtomobili-do-starija-grad-v-plovdiv-news_737549.html", "text": "  Втора бариера, , работи от днес в Пловдив. Тя е електронна и е поставена в началото на улица „Петко Р. Славейков“ до училище „Гео Милев“.      . Тя е поставена по желание на живущите в района, тъй като те често не могат да паркират пред домовете си заради безразборно спрели автомобили. Вече се издават и картите за достъп, полагащи се на живеещите в Стария град, съобщиха от ОП „Организация и контрол на транспорта“. Оттам уточняват, че на жилище се полага по една карта, а допълнителни се предоставят при наличие на гаражи. За зареждането на заведенията и търговските обекти пък е предвидено времето от 21:00 до 09:30 ч.  Влизащите от страна на улица „Петко Р. Славейков“ ще могат да напуснат Стария град . На улица „Цанко Лавренов“ вече е монтирана другата бариера, като тя също е електронна.", "date": "2019.04.08", "title": "От днес втора бариера контролира достъпа на автомобили до Стария град в Пловдив"}
{"url": "https://www.actualno.com/curious/versaj-se-zavryshta-po-epic-drama-s-vtori-sezon-news_737490.html", "text": "  \"Версай\", станалият международно известен пищен драматичен сериал,  чието действие се развива в 17-ти век, се завръща с втория си сезон.      Само няколко месеца след смъртта на Хенриете, Луи изглежда е  приключил със скръбта и е преодолял болката си, но все пак ще му е нужно  време, за да стъпи отново на краката си. .  Абсолютната власт води със себе си и огромни отговорности... особено за  толкова млад човек. Понякога властта е тежко бреме. Да станеш капитан е  едно, да управляваш кораба – съвсем друго.\r\nВътре в затвора от злато, в какъвто се е превърнал Версай, нещата  вървят добре. С новите фигури в двора, нови съюзи се създават, но и нови  заплахи избояват... а дамите вдъхват свежест на двореца. Мадам де  Монтеспан е новата фаворитка на краля. Изкачвайки се уверено по  стълбицата, сега тя има значителна позиция в двора. Ексцентричната и  огнена Палатин, бъдеща съпруга на Филип; виртуозната, но темпераментна  Мадам Скарон; и кралица Мария-Тереза, готова да контраатакува като свика  поддръжниците на каузата си.   Гангрената  на аморалността се разпространява с всеки изминал ден. Фабиен Маршал  вижда надвисналата заплаха над краля и двореца му; защото ако Версай се  огъне под тежестта, цяла Франция ще бъде пометена при този срив.\r\nФабиен се бие на всички фронтове и задачата му съвсем не е лесна.  Придворни се стичат във Версай. Точно тогава избухва скандалът.  Отравянията стават разменна монета в двора: решение, което все повече и  повече хора избират, за да разчистят съперниците от пътя си. Това част  от упадака, който разяжда Версай, ли е или има по-сложна коспирация зад  дворцовите стени?    Прокудени от краля, Филип и Шевалие де Лорен (завърнал се от  изгнание) с удоволствие отсъстват от двора. Но те скоро пак са въвлечени  в интригите. Тъй като не могат да се измъкнат, те поне си поставят цел:  ако Луи ще грее като слънцето, тогава Филип ще блещука като луната. Ще  бъде звездата в тъмнината.\r\nДали мечтата на един монарх няма да се окаже неговата гибел?\r\nВтори сезон на \"Версай\" е по Epic Drama от 5 май. Epic Drama е ТВ канал от семейството на Viasat History и TV1000,  достъпен без допълнителна месечна такса за зрителя и без прекъсвания за  реклама, вече и във VIVACOM TV на позиция 55 за DTH в пакет TV 2L и на  позиция 76 за IPTV в пакет TV 2L+. Еpic Drama e и в мрежата на А1  България на позиции за DTH – 60, за DTV (кабелна) – 214, за IPTV  (Premium) - 201. ТВ каналът е наличен и в ТЕЛЕКАБЕЛ - на HD позиция 228,  SD канал 185, Силистра ТВ – 173 канал, TV SAT COM - 23/24, в NetWorx –  на позиция 230, както и в София – чрез NET1 на 133 канал.    ", "date": "2019.04.08", "title": "\"Версай\" се завръща по EPIC DRAMA с втори сезон"}
{"url": "https://www.actualno.com/politics/borisov-sled-ksns-imame-absolutno-svobodni-medii-nishto-ne-e-ostanalo-skrito-news_737556.html", "text": "  Ние имаме абсолютно свободни медии. Няма значение кой-какъв е - нищо не е останало скрито. Това каза премиерът Бойко Борисов по време на извънредно изявление в Министерски съвет след при президента Румен Радев, посветен на борбата с корупцията по високите етажи на властта.     Благодаря на медиите, те изнесоха, показаха истината, отбеляза още Борисов. Шест-седем министри само за последните години са си отишли, направи кратка ретроспекция министър-председателят, коментирайки думите  на държавния глава след заседанието.   Премиерът посочи, че всички са решили да не излизат с общо становище. \"Това си е съвет на президента\", посочи още Бойко Борисов.\r\nСлед КСНС чух преразкази, които не отговарят на истината. Имаше много предложения, но това, което ни се предложи, предполагам, писано от Иво Христов, беше просто предизборен подарък за Корнелия Нинова, посочи още Борисов. „Нито един не си спомням да е одобрил това, което пишеше“, коментира той и допълни, че предложенията не отговарят на истината. „Взех думата и обясних. Надявам се, че всички да са ме разбрали“, посочи Бойко Борисов.  „Преразказът не ми харесва. Искам да го преразкажа от наша гледна точка“, заяви премиерът. „Още с влизането си, Нинова даде тон с това, че се крадат по 10 млрд. на година“, посочи министър-председателят. „Попитах я откъде е взела цифрата. Помолих президента да е арбитър на финансисти, моите и нейните, да видим откъде идва цифрата“, коментира Борисов. „Дори аз не бих си позволил да кажа, че те са крали по 10 млрд. лева в техните управления“, изтъкна премиерът. „Попитах я откъде идва сметката - тя каза, че някъде в Европа се говори. Това й беше отговорът“, подчерта още Борисов, цитиран от агенция \"Фокус\".    Европейският съвет не се е занимавал, не съм гласувал, не сме гласували. От ръководството на Съвета беше взето решение новият европарламент да се произнесе по след изборите, посочи премиерът в отговор на лидера на БСП Корнелия Нинова, която го попита през Facebook коя институция е решила България да гласува против за европейски прокурор.     „Корнелия Нинова да отиде да пита Румъния за Кьовеши“, призова лидерът на ГЕРБ. „На няколко пъти пише във Facebook - „Борисов, страх ли ви е. Какво ви е?“, коментира премиерът. „Най-добронамерено на КСНС, пред всички, и в стенограмата го пише, казах, че в Румъния управлява социалистически правителство. Държавата ръководи сестринска партия на БСП. Моля ви, обадете се на колежката ви социалистически премиер на Румъния и питайте - какво и защо отнеха правото на Кьовеши. Не казвам нищо, не се бъркам и какво тя ми разказа, че се е случило в Румъния“, се обърна премиерът към лидера на БСП.\r\n„Не мога да схвана как при всяка своя командировка президентът винаги кани министри. Те му организират бизнес форумите, участват там. Прекрасно минават. Поне за радост в чужбина не се излагаме, а като дойде тук казва, че министрите са корумпирани. Като са корумпирани - не ги взимайте“, подчерта още Бойко Борисов пред медиите. Той уточни, че \"кучето всъщност е заровено\" в това да има нов закон за КПКОНПИ.", "date": "2019.04.08", "title": "Борисов след КСНС: Имаме абсолютно свободни медии, нищо не е останало скрито"}
{"url": "https://www.actualno.com/curious/dneven-horoskop-za-9-april-news_737457.html", "text": "        Днес ще бъдете под прицел на нечии думи. Сложете си бронежилетка и не допускайте дълбоки наранявания. Днес не се насилвайте да правите неща, които не са ви приятни. Насила хубост не става, а и не бива, е казал народът е бил прав.   Този вторник е важно да знаете мястото си. Не се бутайте там, където не сте канени, само заради имиджа. Естествеността е по-важна.     Ваша грешка може да изплува на повърхността. Колкото повече бягате от нея, толкова по-силни ще са последиците. Понякога се налага да се направи извинение. Този вторник ви очакват интересни открития за вас самите. Ще откриете дейност, която ви носи огромно удоволствие, но до скоро сте пренебрегвали. Отделете ѝ повече време. Този вторник може да се подлъжете по приятелски съвет. Не се захласвайте по голи думи и обещания. По-добре със скромни заслуги, но истински.   Този вторник е много вероятно да объркате посоката на движение или да се опитате да общувате с неправилния човек. При първият сигнал, че сте сгрешили - сменете посоката.    Този вторник не се влияйте от ничие мнение, дори да е на човек, когото уважавате. Дори да допуснете грешка, много е важно да си е само ваша. Този вторник не проявявайте прекомерно чувство на любопитство или завист. Имате предостатъчно и дори бихте се учудили да разберете колко хора завиждат на вас.    Този вторник съществува риск от грешки на работното място. Всичко е напълно поправимо, ако реагирате на време и не се опитвате да заметете стореното. Този вторник не гледайте в чуждата паничка. Там няма нищо по-различно от това във вашата, само местоположението е различно. Този вторник направете така, че да си подарите колкото се може повече положителни моменти. Не се съобразявайте с никого освен със себе си.", "date": "2019.04.08", "title": "Дневен хороскоп за 9 април "}
{"url": "https://www.actualno.com/politics/kornelija-ninova-gerb-dps-i-op-branjat-sys-zybi-i-nokti-statukvoto-news_737581.html", "text": "  ГЕРБ, ДПС и \"Обединени патриоти\" бранят със зъби и нокти статуквото. На заседанието на Консултативния съвет за национална сигурност (КСНС) не стигнахме до съгласие - впечатлението ми е, че статуквото се бореше с всички сили, за да няма промяна. Демонстрираха доста арогантно поведение и неразбиране, че имаме тежки проблеми с корупцията, със социалната политика, с бедността. Това заяви председателят на БСП Корнелия Нинова пред БНТ.     Нинова посочи, че са се очертали две линии на поведение - управляващите са твърдели, че няма нужда от промени в законодателството и че проблемът с апартаментите е решен. Другата линия, по думите ѝ, е предложението на президента за декларация с конкретни промени и нейното предложение с три конкретни промени. „В крайна сметка не постигнахме съгласие”, констатира Нинова.   „Мисля, че мерките, които внесе президентът, и тези, които аз внесох, от името на БСП, съвпадат с мисленето на хората”, коментира тя. Председателят на БСП цитира декларацията, в която се казва, че корупцията е епидемичен проблем по високите етажи на властта, включитено и в институциите, които трябва да се борят срещу нея - нещо повече, изобличаването на корупцията е оставено на медиите и гражданите, а държавата бездейства. По думите ѝ срещу този текст се е обявил Борисов. „Това само БСП ли го твърди, или хората го виждат?”, попита риторично Нинова.\r\n„Премиерът се позова на оставките и каза, че проблемът е решен. Човекът със знаковата оставка, Цветанов, обяви публично, че няма кой да го накаже, че някой ден ще му се извиняват, сега ще завежда дела. Това чувство за вина ли е или поемане на отговорност? Това е арогантност, безнаказаност и наглост”, категорична бе Корнелия Нинова. \"В един и същи ден в болницата в Ямбол даваха кадри как няма асансьори, близките на болните ги качват три етажа нагоре, а на Цветанов личният му асансьор го качва в хола му от първия етаж”, заяви Корнелия Нинова. „Има кой да ги накаже, защото на 26 май има избори”, категорична беше тя.  По повод искането на БСП за промяна в правомощията на главния прокурор, лидерът на левицата коментира: „Има няколко прокурорски акта, които не подлежат на съдебен контрол – например- отказ да се образува производство. Това е безконтролно решение на прокуратурата и може да се злоупотребява с него конюктурно. Ние предлагаме да се промени законът, така че съдът да може да контролира и тези актове”.\r\n„Как може Цветанов да избира Пламен Георгиев, а Пламен Георгиев да проверява Цветанов?\", попита още Нинова. „Въпросът е принципен. Утре ще управляваме ние – не е добре да си избираме хората, които ще ни проверяват”, изрази мнение тя. Нинова припомни, че от БСП са предложили цял закон по този въпрос- да има взаимен контрол на властите. Председателят да се избира от президента, а заместниците – от парламента, за да може, по думите й, двете власти да упражняват взаимен контрол и възпиране, както е записано в Конституцията.   „Защо не говорим за европейска прокуратура и г-жа Кьовеши?”, попита Корнелия Нинова. Тя обясни, че на заседанието на КСНС е поставила въпроса как ще се избират европейските прокурори в България, но не е получила отговор. „Искам да говорим за младежка гаранция, минимална европейска заплата, минимална европейска пенсия”, заключи тя.    ", "date": "2019.04.08", "title": "Корнелия Нинова: ГЕРБ, ДПС и ОП бранят със зъби и нокти статуквото"}
{"url": "https://www.actualno.com/society/jylt-kod-za-obilni-valeji-e-v-sila-za-16-oblasti-na-stranata-za-9-april-news_737586.html", "text": "  Жълт код за обилни валежи е сила за 16 области на страната за 9 април. Това сочи справка на сайта на Националния институт по метеорология и хидрология (НИМХ). Предупреждението е сила за областите: Видин, Монтана, Враца, Ловеч, Габрово, София – област, София – град, Перник, Кюстендил, Благоевград, Пазарджик, Смолян, Кърджали, Хасково, Стара Загора, Пловдив.     В тези райони от страната се очакват значителни валежи от дъжд. Количества за денонощието ще са от 25 до 35 л/кв.м., в отделни, главно планински райони, са възможни и повече. Вечерта валежите ще отслабват.   ", "date": "2019.04.08", "title": "Жълт код за обилни валежи е в сила за 16 области на страната за 9 април"}
{"url": "https://www.actualno.com/society/novinite-naj-vajnoto-za-denja-8-april-news_737527.html", "text": "  Редакционният екип на ви представя най-важните новини за изминалия ден, 8 април.      Не беше постигнат консенсус за противодействието на корупцията по високите етажи на властта по време на Консултативния съвет за национална сигурност, проведен при президента Румен Радев.   Ние имаме абсолютно свободни медии. Няма значение кой-какъв е - нищо не е останало скрито. Това каза премиерът Бойко Борисов по време на извънредно изявление в Министерски съвет. На 15 април (понеделник) ще бъде издадена заповед за спирането на строителството на небостъргача \"Златен век\". Това стана ясно след среща при премиера Борисов, посветена на спорния небостъргач.     Комисията за противодействие на корупцията и за отнемане на незаконно придобитото имущество (КПКОНПИ) прави проверка на информация за приближено лице до политически лидер по подозрение за корупция, съобщават от пресцентъра на Комисията. Всичко, което съм правил и продължавам да правя, е да не нарушавам закона. Не съм го нарушил и истината ще излезе, но малко ще са онези, които след това ще се обадят и ще се извинят. Това каза пред журналисти във Велики Преслав Цветан Цветанов, заместник- председател на ГЕРБ и председател на Националния предизборен щаб на партията, предаде радио „Фокус\".    „Ситуацията по границата е под контрол, наблюдаваме периметъра в дълбочина и имаме готовност да реагираме. Взели сме необходимите мерки, за да не допуснем преминаването на големи групи от хора на българска територия.“ Специализираният съд отстрани от длъжност Панайот Рейзи и главния счетоводител на общината Златка Мусева. Делото е по искане на специализираната прокуратура, а мотивите са в 66 страници, предава БНР. „Таймс“ и „Гардиън“ публикуваха резултати от допитване до общественото мнение, според които на фона на хаоса около Brexit британците започват да мечтаят за силен и дори авторитарен лидер на своята страна.", "date": "2019.04.08", "title": "Новините: Най-важното за деня, 8 април"}
{"url": "https://www.actualno.com/politics/kpkonpi-blizyk-do-politicheski-lider-chinovnik-e-pral-pari-news_737484.html", "text": "  Комисията за противодействие на корупцията и за отнемане на незаконно придобитото имущество ( ) прави проверка на информация за приближено лице до политически лидер по подозрение за корупция, съобщават от пресцентъра на Комисията.     Същото лице, в качеството си на , , вследствие на което е получило неправомерно парични суми в особено големи размери. За същото това лице са налични данни, че , посочват от КПКОНПИ.   По същия случай се извършва и втора проверка за изнасяне на информация от служител на Комисията към същото това лице. Материалите за изнасяне на информация са предадени на прокуратурата.\r\nОт Комисията отбелязват, че - \"за което има 2 които могат да мотивират не една политическа партия да направи това\". Припомняме, че 2,2 млрд. лева е , което КПКОНПИ преследва заради банкера Цветан Василев.  От КПКОНПИ отбелязват още, че във връзка със свикания Консултативен съвет за национална сигурност е предоставен доклад на 5 април до президента на Република България относно постигнати резултати в противодействието на корупцията.\r\nНа този фон се провежда въпросния Консултативен съвет за национална сигурност при президента Румен Радев. Темата е \"Корупцията по високите етажи на властта\".   Заседанието започна за противодействие на корупцията и за отнемане на незаконно придобитото имущество, въпреки че именно техен доклад трябва да бъде разгледан.    КСНС се провежда 3 седмици след като \"гръмна\" на висши държавни политици.", "date": "2019.04.08", "title": "КПКОНПИ: Близък до политически лидер чиновник е прал пари"}
{"url": "https://www.actualno.com/europe/erdogan-iska-stokoobmen-s-rusija-ot-100-mlrd-dolara-news_737500.html", "text": "  Президентът Реджеп Тайип Ердоган пристигна в понеделник в Москва за третата си среща тази година с руския си колега Владимир Путин за церемонията по откриването на междукултурната година между Турция и Русия.     Путин отбеляза, че двустранните отношения ще бъдат обсъдени с представители на гражданската общност, както и че ще има срещи с деловата общност, предаде БГНЕС. \r\n„Наблюдаваме и отбелязваме добро ниво на развитие на отношенията ни, търговският оборот е нараснал с 15%, общият обем на търговията е достигнал 25 млрд. долара“, каза Путин.\r\nЕрдоган се съгласи с руския си колега, заявявайки, че те се стремят към по-нататъшно увеличаване до около 100 млрд. долара.  \"Извършваме големи проекти, включително Аккую, атомна електроцентрала, която трябва да влезе в употреба до 2023 г. в съответствие с желанията на турската страна, и „Турски поток“ офшорната част от който беше наскоро завършена\", каза Путин.\r\nТой продължи, отбелязвайки, че двете страни имат значително сътрудничество в международните отношения, между външните министерства и министерствата на отбраната, както и в областта на въоръжаването.\r\nЕрдоган отбеляза, че двете страни продължават да си сътрудничат срещу заплахата от тероризъм, особено в Сирия.    В изказване на пресконференция преди отпътуването му от Истанбул за Москва, Ердоган каза: \"Нашето сътрудничество с Русия продължава да се увеличава и да се засилва (с всеки ден).\"\r\nВ делегацията на Ердоган са външният министър Мевлют Чавушоглу министърът на отбраната Хулуси Акар, министърът на търговията , Рухсар Пекджан, министърът на енергетиката Фатих Дьонмез и министърът на финансите Берат Албайрак.", "date": "2019.04.08", "title": "Ердоган иска стокообмен с Русия от 100 млрд. долара"}
{"url": "https://www.actualno.com/vraza/kalin-kamenov-vraca-e-veche-na-kartata-na-avtomobilnata-industrija-v-evropa-news_737445.html", "text": "  Днес бе направена първа копка на строежа на във Враца. Компанията е интернацонален доставчик за автомобилната индустрия със седалище Валдкрайбург, Германия. Дейността й включва разработка и производство на проводници за пренос на данни, модули и компоненти за свързване на данни и системи за информационно развлечение, както и области, свързани . Негови потребители са повече от . Компанията е създадена през 1974 г., а Враца ще е част от мрежата с локации на фирмата, която вече има фабрики в Чехия, Китай и Мексико. Българската строителна компания  „Хоризонт Иванов “ ще построи завода на пълен инженеринг.     Сред гостите на официалното откриване бяха - зам.-министър председател  по икономическата и демографска политика, , Изпълнителният директор на българската агенция за инвестиции , Изпълнителният директор на МД Електроник Робърт Хофман, Главният изп.директор на МД Електроник Цтибор Жижка, както и врачанският Митрополит Григорий, народният представител Красен Кръстев, Областният Управител Малина Николова, председателят на БТПП Цветан Симеонов, представители на фирма МД Електроник, бизнесмени, граждани и медии. Главният изпълнителен директор на МД Електроник Жижка представи историята на компанията, която е . „Като дъщерна фирма сме на пазара от 40 год. Нашата компания има нужда да расте в безопасни пазари и среда, т.е. Европа и се надявам с построяването на следващия завод във Враца да дадем на хората едно дълго и проспериращо бъдеще, защото не сме краткосрочен инвеститор“, посочи той.  Мариана Николова заяви, че през последните години българското правителство е положило  много усилия да се наложат мерки и политики в Северозападна България, като сред тях са данъчните облекчения, отпадане на административните тежести, както и осигуряване на квалифицирана работна сила. Това са част от стъпките, които ще съживят региона и ще направят потенциала му видим за инвеститорите“.\r\n„Мнозина са скептици, че е възможно е , но и той да стане част производствените мощности на общността. Днес започваме изграждане на ново предприятие, чиято добавена стойност за врачани е, че ще имат . Решението на МД Електроник да изгради свой завод тук е пореден сигнал, че притежаваме атрактивна и конкурентна среда за инвестиции. Убедена съм, че ще получавате доказателство за стратегическото си решение след Чехия и във Враца да има подобно предприятие. Врачани притежават качеството да бъдат устойчиви, прагматични и целеустремени. Вярвам във вас и ви пожелавам успех\", заяви Николова.\r\nИзпълнителният директор на новия завод Борян Борисов бе категоричен, че са във Враца за: „Да направим един завод, който е наистина модерен, който се грижи за хората си, като им дава отлични условия за работа. И това е само началото – първоначално ще започнем с назначаването на триста работници“.     За начало в новия завод работниците ще преминат обучителни курсове. Ще има и инженерни специалности. . потвърди Мариана Николова и каза, че това е сумата, за която са водени преговорите.  \r\nДоговорът между „МД Електроник“ и Община Враца беше подписан в началото на 2019 г. Немската компания инвестира над 23 млн. лв. в производството си в града. Теренът за завода 83 декара беше осигурен от Община Враца. За него немската компания заплати 1.14 млн. лв.\r\nКметът на Община Враца Калин Каменов благодари на представителите на фирмата МД Електроник за това, че вече са част от нашето врачанско семейство и изказа признателността си за диалогичността на двата екипа- от МД Електроник и Община Враца, които са преговаряли почти година, за да се стигне до този старт на новото предприятие.\r\n“Вярвам, че скептиците във Враца ще бъдат по-малко, защото това, което ще се случи в нашия град ще даде възможност за развитие не само на общината, но и на цялата област. Интересът към инвестицията е огромен! Самият факт е, че са десетки писмата на хората, които питат кога започва набирането на работници за завода.   Убеден съм, че първоначалната инвестиция, с която ще започне МД, ще бъде надградена, защото тук ще намерят достатъчно мотивирани хора, които искат да се развиват в модерна европейска компания, а ръководителите ще усетят Враца като свой роден дом, в който да се развиват като международна компания. Идеята е до края на годината заводът да бъде готов, с което да зарадваме жителите на Враца, което ще даде и нов, свеж въздух за икономическото развитие на нашия град със заявката Враца да се превърне в град с развита автомобилна индустрия. Пожелавам на строителите времето да е с тях, да има благоприятни метеорологични условия за работа и след няколко месеца да се съберем за откриването на новия завод“.\r\nКметът Каменов връчи разрешението за строеж  на фирмата-строител и пожела: „На добър път на строителите и инвеститора. Радвам се, че Враца е вече на картата на автомобилната индустрия в Европа, което е прекрасна новина и от която всички сме щастливи“.\r\nВодосвет за здраве и благополучие  на новото предприятие отслужиха митрополит Григорий и свещеници от врачанска епархия.", "date": "2019.04.08", "title": "Калин Каменов: Враца е вече на картата на автомобилната индустрия в Европа"}
{"url": "https://www.actualno.com/plovdiv/obshtinskijat-syvet-v-plovdiv-s-bezsmislena-sesija-zaradi-gejskandal-s-plovdiv-2019video-news_737480.html", "text": "  Предложената от 21 общински съветници за работата на фондация \"Пловдив 2019\" се състоя днес, но и кметът Иван Тотев, който е и председател на УС на фондацията, както и опозицията в лицето на Слави Георгиев от НФСБ употребиха една и съща дума за проведените дебати -      В залата на Общинския съвет, където първоначалната идея беше да се иска оставката на артистичния директор на фондация Светлана Куюмджиева, присъстваше единствено изпълнителният директор- Кирил Вълчев. Станаха ясни много неща- като начало, , това може да направи само Управителният съвет на фондацията. .   Има много обидени - и като Божидар Здравков, който призова от фондацията да се засрамят, защото , след което той се отказа от званието си почетен гражданин с отворено писмо. Затова пък за одобрения проект на фондация ГЛАС - , основен мотив за исканата оставка на Куюмджиева, пари са намерени. Впрочем артистичната директорка не присъства на сесията, но даде , откъдето става ясно, че , а атаките спрямо нея са политически.\r\nВ коментар за медиите по-късно кметът Иван Тотев даде да се разбере, че не одобрява подобно схващане, че г и конфликтът очевидно е излязъл извън контрол. На въпросите за похарчените досега средства, той отговори, че всички отчети за 2017 и 2018 в крайна сметка са , а за 2019 ще бъде направен в края на годината. Тотев призова да се излезе от битовото ниво и да не се принизява Европейската столица на културата с културния календар на общината. Тук може да се допълни, че така или иначе най-привлекателното за гости събитие си остава на този етап рок-фестивалът , който е в културния календар на общината не от сега. Доста е съмнително Том Джоунс, когото фондацията е поканила, да събере толкова зрители. Тотев , защото това първо не е тяхна работа, второ проектът е европейски и има изрично изискване в това съдържание да няма политическа намеса. Впрочем в редовната общинска сесия в четвъртък отново има за разглеждане точка, свързана с работата на Фондация \"Пловдив 2019\"   ", "date": "2019.04.08", "title": "Общинският съвет в Пловдив с безсмислена сесия - заради \"гейскандал\" с \"Пловдив 2019\"(ВИДЕО)"}
{"url": "https://www.actualno.com/burgas/otkriha-specialna-staja-za-nedonosenite-bebeta-i-tehnite-roditeli-v-umbal-burgas-news_737465.html", "text": "  Бургаската многопрофилна болница има стая за родители на недоносени деца. Официалното отриване на семейната стая се състоя днес в Отделението по неонатология. Тя е резултата на различни дарителски акции, като продажба на календари с бебета родени в болницата, доброволен труд и други инициативи на различни  организации. В полза на най-малките пациенти, в изграждането на стаята се включиха работещи в отделението, доброволци. Стаята беше изградена в продължение на четири месеца .     Най-големият акцент е поставен в осигуряването на контакт между бебето и майката, който според лекарите е важен за недоносените деца. За целта са осигурени специални столове, където той да бъде осъществен.   \"Тесният контакт между бебето и неговите родители помага както  на родителите да преодолеят стреса от раздялата и от факта, че детето ще остане в болницата, така и на детето. То усеща гласа и допира им, по-спокойно е, показателите му се подобряват. Родителите се чувстват по-уверени в грижите за него, а това им помага когато се приберат вкъщи\", сподели д-р Стилияна Томова, която е началник на отделението по неонатология към УМБАЛ Бургас.\r\nЦената на стаята, която ще създава удобство на най-малките пациенти на болницата и техните родители, е 12 хиляди лева.  ", "date": "2019.04.08", "title": "Откриха специална стая за недоносените бебета и техните родители в УМБАЛ Бургас"}
{"url": "https://www.actualno.com/curious/desette-naj-chesto-sreshtani-zavisimosti-news_737522.html", "text": "        Според , пристрастяването е „фактическа психологическа или физическа зависимост на личността, при която индивидът няма контрол върху изборите, свързани със зависимостта и се изправя пред силно усещане за болезнена загуба при спиране на пристрастяващия агент”.\r\nПонятието „пристрастяване” може да се отнася както за зависимост към вещество, например алкохол или наркотици, така и за поведенческа зависимост, при която индивидът не може да спре да играе хазарт или видео игри. Пристрастяването е хронична и сложна болест, а страдащите не могат да контролират употребата на вредните вещества или ангажираността си с вредни навици. Те изцяло се подчиняват на зависимостта, която безмилостно се настанява в ежедневието им и измества всичко останало на заден план.\r\nПоследиците от пристрастяването може да окажат сериозно въздействие върху самия индивид, като увредят физическото и психическото му здраве, взаимоотношенията с околните, личната му сигурност и финансовото му положение. Само в САЩ, например, зависимостта към алкохол, тютюнопушене, наркотици и медикаменти, съдържащи опиати, струва на икономиката около годишно разходи за здравеопазване и лечение, покриване на загуби от намалена трудоспособност и харчове за справяне с престъпността.  Зависимостите не се дължат на една-единствена причина. Смята се, че генетични и други биологични фактори допринасят за податливостта към пристрастяване; предполага се също така, че някои хора по рождение са склонни към импулсивност и поведение, което носи възнаграждение. Освен това ключово влияние оказват редица психологически фактори и обстоятелства, свързани със средата, които имат отношение към поведенческите зависимости и злоупотребата с вещества.\r\nДанните и статистиката, които очертават картината на десетте най-често срещани зависимости, са събрани от различни източници, сред които Националният институт на САЩ за злоупотреба с наркотици, Европейският център за мониторинг на наркотиците и наркоманиите, както и българските Фондация „Отговорна игра” и Националната информационна линия за наркотиците, алкохола и хазарта. Изброените от едно до четири зависимости са степенувани по брой на засегнатите, а останалите са в произволен ред, тъй като липсват достатъчно статистически данни за тях.      Да работиш много обикновено се счита за положителна черта, на която хората се възхищават, но когато това прерасне в мания, идват и проблемите. Когато отдадеността към това, което правиш, стане пристрастяване, ефектът е разрушителен и засяга както здравето на индивида, така и неговите взаимоотношения с околните. Смята се, че пристрастяването към работата се корени във все по-силно изразеното консуматорско общество, в което хората са обсебени от желанието да печелят все повече пари, за да постигнат успех и високо обществено положение или да избягат от емоционален стрес. Зависимостта към работата, която често наричаме работохолизъм, е реално психическо заболяване, което води до „прегряване”, когато човек стигне до пълно физическо и емоционално изтощение. Зависимостта към шопинга, също известна като омниомания, е поведенческо нарушение, което представлява желание за непрестанно пазаруване, често с цел добро настроение и преодоляване на негативни емоции. Много от нас живеят в свят, в който интензитетът на консумиране определя социалния статус, а рекламите тръбят отвсякъде, че пазаруването ще ни направи щастливи. Така че не е чудно, че зависимостта към пазаруването може да ни завладее. В краткосрочен план човек може да се почувства щастлив и удовлетворен, но тези емоции често са примесени с безпокойство и вина. В дългосрочен план, финансовите загуби може да са значителни, а жертвите да натрупат огромни дългове. Взаимоотношенията с близки и приятели също може да пострадат.    Тук става въпрос за противоречива зависимост, описвана като непреодолима нужда за сексуален контакт въпреки потенциалните негативни последици върху самия индивид и околните. Въпреки че няма официална клинична диагноза на сексуалната зависимост, психолозите смятат, че страдащите от това заболяване търсят безразборно сексуални партньори, имат неконтролируема потребност от мастурбация, обсебени са от желанието да имат недостижим партньор или имат влечение към ситуации със сексуален контекст. Няма достатъчно статистика, за да направим точни изводи, но се счита, че зависимостта е доста широко разпространена, а същевременно относително слабо диагностицирана. Друг сериозен повод за притеснение на световно ниво е зависимостта към интернет. Тя все още не е призната за здравословен проблем, а статистиката относно засегнатите хора варира, но се счита, че хора от много държави и култури по света страдат от подобен проблем. Хората със зависимост към интернет прекарват все повече време пред компютрите, което се отразява на техните връзки, приятелства, работа и образование. Тъй като засегнатите индивиди може да изпитват угризения и да държат в тайна прекомерното използване на интернет, те често се изолират от света, когато не са пред екрана. Това, от своя страна, крие риск от развиване на други зависимости – например към хазарт, пазаруване или секс, които е възможно да се коренят в пристрастяването към интернет. Над два милиарда души по света играят видео игри, а статистиката сочи, че само в САЩ геймърите наброяват повече от 150 милиона. За повечето хора това е забавно занимание, но това уж безобидно хоби може да даде сериозни отражения върху взаимоотношенията, работата, образованието, както и физическото и психическото здраве на човек като цяло. Всъщност има много причини видео игрите да развиват зависимост и една от тях е, че те са създадени именно с тази цел. Разработчиците на игри искат хората да не спират да играят и затова проектират игрите така, че успехът винаги да е само на една крачка разстояние. Това хем подхранва желанието ви да се борите, за да постигнете крайната цел, хем не е прекалено трудно, за да ви накара да се откажете. Ако не успеете да упражните контрол върху импулса за игра по безопасен и отговорен начин, може да се окажете в примката на зависимостта.    Случаите на пристрастяване към храна се увеличават с всеки изминал ден, а хората все по-силно копнеят за нездравословни храни и злоупотребяват с тях в големи количества, дори и при липса на глад. Често те не са в състояние да устоят на тези изкушения, а после изпитват чувство на вина и пристъпват към строго въздържание от определени храни. Богатите на мазнини и захар продукти въздействат пряко върху мозъка, като активират системата му за възнаграждение, точно както и наркотиците. Това често блокира способността на мозъка да сигнализира, че е време яденето да спре, така че човек в един момент прекалява. Проблемът е сериозен и може да има тежки отражения не само върху здравето, но и върху емоционалната стабилност на зависимия. Увеличава се рискът от затлъстяване и диабет тип 2, а наднорменото тегло от своя страна може да се отрази зле върху самочувствието на човек и начина, по който той възприема тялото си. Ръстът в предлагането и достъпността на хазартните игри води до увеличаване на зависимостта към тях. Според Американската фондация за помощ при хазартната зависимост, 2.6% от населението на САЩ страда от такова пристрастяване под една или друга форма. Резултатите от мащабното проучване са представени и на български. Но защо за определени играчи не е проблем да си тръгнат след няколко рунда, докато други не могат? Според експерти редица психологически фактори като повтарящото се частично възнагражение карат хората да продължават да играят. През повечето време, те са с очакването, че ще бъдат стимулирани чрез печалба и дори поредица от загуби не може да ги накара да се откажат, защото в крайна сметка вярват, че ще спечелят. Смята се, че игри като слот машините, , засилват това убеждение. Точно както при видео игрите, дизайнът привлича играчите и ги кара да играят безотказно. Успехът винаги изглежда на една ръка разстояние – едно „почти печеливше” завъртане не се определя като загуба, а е „на крачка от успеха”. Така играчите залагат завъртане след завъртане.    Данни от сочат, че през 2016 г. около 7.4 милиона американци на възраст над 12 години имат проблем с употребата на незаконни субстанции. Водещ е процентът на марихуаната, която се употребява от около 4 милиона американци, следвана от болкоуспокояващите медикаменти, които засягат 1.8 милиона души. Кокаинът и хероинът също са включени в проучването. Зависимостта към наркотиците е хроничен и сложен проблем, при който индивидът е подчинен на маниакално търсене и употреба на забранени вещества. Този навик може да доведе до промени в мозъка на зависимия, които впоследствие му пречат да устоява на изкушението да продължи да взима наркотици. Дори при пациенти, които са в процес на възстановяване след лечение, има повишен риск от връщане към порока заради тежките последици върху мозъка. Зависимостта към алкохола, позната като алкохолизъм, засяга хора от всички възрастови групи и прослойки. Смята се, че само в САЩ с този проблем се борят около 16 милиона души (повече от 6% от населението). Причините отново не са еднозначни – доказано е, че сред потенциалните виновници са психологически, генетични и поведенчески фактори. Тъй като алкохолът се разпространява свободно в повечето държави по света, състоянието алкохолизъм често може да се сбърка със злоупотреба. с невъзможност човек да остане трезвен продължителен период от време, като зависимостта продължава независимо от нанесените вреди на организма. Някои хора успяват да се справят с алкохолизма сами, но повечето се нуждаят от помощ. Никотинът, който се съдържа в тютюневите изделия, е вещество, към което се развива силна зависимост. Приблизително 50 милиона американци са пристрастени към цигари или тяхна разновидност, което превръща тютюнопушенето в най-разпространената зависимост. Тя се дължи на начина, по който никотинът се обработва от организма. Когато пушекът стигне до дробовете, никотинът бързо навлиза в кръвта и достига до мозъка, където активира механизма за възнаграждение. Ефектът отминава бързо, така че индивидът продължава да пуши, за да удължи удоволствието. Тъй като тютюнът е широко разпространен и на година едва 6% от пушачите успяват да се откажат, по всичко личи, че зависимостта към никотина ще продължи да съществува.", "date": "2019.04.08", "title": "Десетте най-често срещани зависимости"}
{"url": "https://www.actualno.com/ruse/momicheta-ot-vs-ikonomov-se-predstaviha-otlichno-na-festival-v-rumynija-news_737397.html", "text": "  На 6 април, румънската столица Букурещ бе домакин на фестивала за популярна песен „Музика, моя любов“. Директор на вокалния конкурс е популярният румънски композитор и изпълнител Виорела Филип.     Българските представители от Вокално студио за поп джаз „Икономов“ доказаха своята класна вокална подготовка. Стефания Годинячка участва във възрастовата група от 10 до 12 години в трите фестивални направления – поп интернационал, румънски поп и етно стил. Компетентното жури награди младата певица за емоционалните ѝ изпълнения в посочените направления с най-високото отличие в нейната възрастова група - трофей.   Във възрастовата група на 13-годишните, друго откритие на маестро Вили Икономов – Десислава Василева, завоюва в оспорвана конкуренция две първи места за участието й в направление поп интернационал и в румънски поп.", "date": "2019.04.08", "title": "Момичета от ВС „Икономов“ се представиха отлично на фестивал в Румъния"}
{"url": "https://www.actualno.com/politics/bez-edinodushie-prikluchi-ksns-posveten-na-korupcijata-po-visokite-etaji-na-vlastta-news_737505.html", "text": "   за противодействието на корупцията по високите етажи на властта по време на Консултативния съвет по национална сигурност, проведен при президента.     Участниците - шефове на службите за сигурност, силови министерства, парламентарни групи, главният прокурор, премиерът и лидери на партии не стигнаха до единомислие за мерките, които следва да се набележат и .\r\n\"Предложих проект на становище. Това становище не се прие. Разминаванията са основно във въпросите във висшите публични длъжности, доколко сериозна е тя и предложенията за решение. Това бяха първите думи на след КСНС.   „Решенията, които предложих, се състоят първо в това , който да отчита констатираните недъзи на сегашния. Също така парламентът да . Оправомощените органи да извършат в кратък срок , които касаят лица, заемащи висши публични длъжности, а пълните протоколи от проверките да станат публично достояние. Изпълнителната и законодателната власт да предложат законодателен пакет, насочен към , допълни президентът  Думите на президента бяха подкрепени от лидера на БСП Корнелия Нинова.\r\n„Бях свидетел на в кръгова отбрана“, категорична е Нинова.     Председателят на левицата разкри, че са , не са приети и предложенията за поправки на действащия антикорупционен закон.   „По отношение на второто ми предложение – за процедура за избор на двама европейски прокурори, които ще работят на територията на България, , заяви още Нинова.\r\n„По отношение на предложението за промяна на правомощията на прокуратурата, ми беше отговорно, че ”, заяви лидерът на БСП. .\r\n\"Показали сме политическа воля и морал за борба с корупцията, но , които не кореспондират с реалностите\", заяви д-р Даниела Дариткова, председател на ПГ на ГЕРБ.   По думите й предложенията по-скоро . „Ще припомня, че самият член на „БСП за България“ г-н Янков е казал, че  . Дори г-жа Нинова накрая гласува да не излезем с общо становище. Подложихме на решение това дали да имаме общо становище и всички гласуваха да нямаме такова“, допълни д-р Дариткова.   Дариткова заяви, че на въздействието на антикорупционното законодателство - , въпреки, че не се записа в предлаганата декларация\", каза тя и изтъкна, че в Правната комисия на парламента са в ход законодателни промени.\r\nТя изрази недоволство, че и че в предлагания заключителен документ имало пасажи от предходни решения.\r\n\" . Това беше неприемливо за всички други”, заяви лидерът на ВОЛЯ Веселин Марешки.\r\nТемата на КСНС беше „Резултати от противодействието на корупцията по високите етажи на властта. Необходимост от мерки”. Той беше свикан в разгара на скандалите с евтини апартаменти на властта.\r\nНа заседанието . От Комисията излязоха с позиция, че атаката срещу нея идва от двама олигарси и една политическа партия - \"за което има 2 млрд. и 200 млн. причини, които могат да мотивират не една политическа партия да направи това\". Освен това признаха, че срещу висш държавен чиновник, приближен до политически лидер.", "date": "2019.04.08", "title": "Без единодушие приключи КСНС, посветен на корупцията по високите етажи на властта"}
{"url": "https://www.actualno.com/smolyan/kmetyt-na-nedelino-dyljim-milioni-a-novata-sgrada-na-obshtinata-e-opasna-news_737454.html", "text": "   от 2015 г. Завършил УНСС – София, по специалността „Управление на териториални системи – области и общини\". Има и висше юридическо образование от Югозападен университет – Благоевград. Целият му трудов стаж преди да бъде избран за кмет е бил в системата на МВР. Кехайов е изминал цялата йерархична стълбица. Два пъти е бил директор на Областна дирекция на МВР – Кърджали.       На поети ангажименти - извършвани дейности или доставки без осигурено финансиране, предимно от предишни мандати. Трупани са много дългове, не от този период. Другата причина са финансовите корекции, наложени на общината по лошо изпълнение на европейски проекти от периода 2011-2015 г. и съдебни дела, които са загубени. Даже днес дойде покана за доброволно изпълнение от фирма \"Дюлгер\" ООД - Смолян, която е изпълнявала един от европроектите за изграждане на информационен център. Осъдени сме на 800 000 лева. Така, че положението не се подобрява, а се влошава.   Да, но не само. Даже при нарушения в обществените поръчки санкциите не са толкова високи. Проблемът е, че са възлагани допълнителни дейности извън заложените в проекта, за който са кандидатствали и които не са финансирани от Управляващия орган. Нямаме проект без корекции. Даже в момента в Специализираната прокуратура върви проверка. Да Ви посоча само пътят Неделино-Крайна и Крайна-Козарка. Там е платено за определен брой пътни знаци, а проверяващите констатират несъответствие. Канавката по пътя Крайна-Козарка, която е трябвало да бъде изпълнена от панелен тип, е изпълнена чрез отливка на място с бетонова замазка. Тези дейности не се признават. При водоснабдяването на Кундево, където е изграден водоем, вратите е трябвало да бъдат херметически, а са поставени ламаринени. Това го констатират проверяващите от ДФ \"Земеделие\" и налагат финансова корекция за неизпълнение на проекта.     Но пък са платени тези дейности и материали, които са заложени в проекта. Повече не искам да коментирам, защото проверката още не е приключила. За мен има данни за извършено престъпление от общ характер, но нека специализираните органи се произнесат. Да.    През 2015 г. промениха Закона за публичните финанси и кметовете нямаме възможност да сключваме договори без финансово обезпечение. Така, че ние работим коректно. В смисъл такъв - кандидатстваме по проекти, виждаме постъпили пари по сметките и даваме изпълнението на фирмата, за да не трупаме нови тежести върху общинския бюджет. Нашите дългове в момента надхвърлят 8 млн. лв., а бюджетът ни е 5,5 млн. лв. Сами си давате сметка, че с бюджет и половина вече сме назад. А има основни дейности като осветление, сметосъбиране и др., за които ежедневно трябва да се полагат грижи. Със запорирани сметки това е изключително трудно. На община Неделино вече и местните й приходи са дадени на частен съдебен изпълнител. Тоест, на физическитеи юридическите лица, които имат да плащат местни данъци, парите им ги събира ЧСИ. На практика работим в много трудна ситуация. Субсидията от централния бюджет - с това разполагаме и това харчим. Да, те са от целева субсидия, но очакванията на хората за застрояване, подобряване на средата - за това нямаме ресурс. Само със спечелени проекти работим, със собствени средства нищо не можем да направим. От капиталовата програма, която също е гарантирана. Свили сме се и най-прецизно боравим с финансовия ресурс, с който разполагаме. Без намесата на държавата, на Министерството на финансите, ние не можем да излезем от тази критична ситуация. Миналия месец сме получили писмо от МФ, с което ни уведомяват, че имаме проблем с три и повече показателя. Многократно се съставяли програма за финансово оздравяване, сега я актуализираме. Предстои обществено обсъждане и на 18-ти април наново внасяне пред министъра на финансите, като се надяваме да бъде одобрена. Залагаме на стягане на финансовата дисциплина, увеличаване на събираемостта от местните приходи и изпълняване на дейности, за които имаме финансиране. Тоест, да не трупаме нови разходи. Искаме и да продадем определени общински имоти, за да се отървем от капана, който ни е заложен от ЧСИ, и ние да ги управляваме. На около 180 лица и фирми са наложени запори по искане на една от фирмите, която има вземане от около 225 000 лв. по договор. Те са за в бъдещ период. ЧСИ не е предвидил какви суми ще бъдат внесени, но това е един вид обезпечение. Ние също не можем да го контролираме. Всичко идва по изпълнително дело, което ние не оспорваме, защото задълженията са факт. Част от тях са за доставка на канцеларски материали в период от 2011-2015 г. Фактурите са приети, осчетоводени са, но не са разплащани. За милиони са. Ежедневно пристигат. По две-три запорни съобщения получаваме на ден от различни фирми. И други дела се водят в момента срещу общината. За съжаление това са фирми, които са работили с осигурен ресурс по европейски проекти, а в момента ни съдят, че дейностите, които са им възложени като допълнителни или за смяна на материали в проектното им предложение на по-ниска цена с по-високи, утежняват ситуацията. Няма как за една общинска сграда, за която фондът е дал 1 350 000 лева, общината да откаже около 450 000 лева. Тоест, общината е казала, че са й достатъчни 900 000 лева за четирите етажа, а с остатъка е искала да надгради още един етаж, но фондът е отказал. Фирмата обаче се е ангажирала по искане на общината, изградила го е. И сега излиза, че плащаме тази сграда два пъти. Един път европейският фонд е платил 900 000 лева, а сега изпълнителят ни осъжда за 800 000 лева. Това са просто абсурдни неща. Да, но я плащаме два пъти. Колкото и да е красива, колкото и да е модерна, цената не е тази. А ги е имало парите по сметките на общината - 1 350 000 лв. Ние сме върнали 450 000 лева, а сме се задължили със средства, с които не разполагаме. Щетата за общината става над 1,2 млн. лв., а ние доброволно сме се отказали от ресурс, който ни е бил осигурен.  Да, но къде са органите, питам аз. И ако Ви кажа, че в момента новата сграда се руши, падат плочки навсякъде и пропада, защото е разчетена за 4 етажа, а са построени 5? По данни на специалисти натоварването на покривната конструкция е разчетено за 600 кг, а изграденото е за 100 кг и едва ли не сградата е опасна за обитаване, тогава накъде? Давам си сметка, но аз искам заключение на конструктори, защото това са фактите, това са реалностите. Да, чакам ги да дойдат да обследват. Елате да видите плочките! Сградата е напукана, гранитогресът пада. Фасадата е тип окачена, което не е благоприятно за населени места с големи температурни амплитуди, тъй като последната секция на тази окачена фасада играе ролята на парапет. Водата постоянно се просмуква. Изолацията не може да издържи на тези температурни амплитуди. Има си проектанти, но въпросът е кой е променил проекта, защото първоначалният проект е бил с ПВЦ-дограма под козирката на сградата. Абсурдни са нещата наистина и лошото управление на общината е довело до този колапс, в който ние се намираме. И все пак, ние работим, не се оплаквам. Стараем се да изграждаме инфраструктурни обекти в общината, но всичко ни струва много нерви и много сили. Ето, например сградата на бившето ОУ \"Васил Левски\" е възбранена от ЧСИ. А това е сграда в Горно Неделино, която е символ на града. Сега се боря за споразумение, за да мога да си възстановя собствеността върху нея. По същия начин е и Пресевната в село Крайна - девет декара се продава за 100 000 лв. Ние реално не разполагаме със собствеността си. Да. И въпреки това възстановихме доверието като институция и изградихме пътната отсечка Неделино-Долен. Имаме и засилен инвеститорски интерес. Фирми от Турция, Китай, Украйна искат да изкупят терени в общината, но нямаме възможност да им предложим, защото ни е забранено да се разпореждаме с тях. Ситуацията е тежка и се надявам това интервю да помогне, за да разберат институциите, че без държавна намеса няма как да се справим. Държавата трябва да помогне малко, за да се стабилизираме и да тръгнем напред. Логиката на МФ е следната - харчиш толкова, колкото имаш, нито стотинка повече. И така трябва да бъде. Но когато имаш лошо наследство, няма как да бъдеш коректен и да се съобразиш с правилата. Нашето искане е в размер на 3 000 000 лв., тъй като финансовата ни програма, изработена от експерти и съгласувана с МФ, е реалистична. Нашите възможности за три години стигат да разплатим 3 млн. лв. Няма как да искам 7 млн., като не мога да ги върна. Аз бях в Исландия, тъй като сме спечелили проект, финансиран от Министерството на културата, за културно предприемачество. Представихме нашия фестивал \"Неделински двуглас\". Исландия, Норвегия и Люксембург финансират подобни проекти. Направихме няколко срещи с общини в Исландия, които проявяват много голям интерес към фестивали в България, тъй като имат много добри традиции. Другата насока е за развитие на детските градини, тъй като те много успешно работят в системата на предучилищното образование и опитът им може да се приложи в България. Надявам се оттук -нататък на конкретни предложения за партньорство. Исландия е малка държава, но с много висок стандарт и има възможност да финансира подобни изяви. За тях нашият фестивал е много интересен. Ние се надяваме с тяхна помощ да популяризираме нашата култура  в една такава далечна дестинация като Исландия.", "date": "2019.04.08", "title": "Кметът на Неделино: Дължим милиони, а новата сграда на общината е опасна"}
{"url": "https://www.actualno.com/kustendil/kmetyt-na-kustendil-organizira-kampanija-za-pochistvane-na-grada-news_737506.html", "text": "  На 13-ти април, събота, от 9:00 часа , ръководството на Община Кюстендил и организират и в акция по почистване на замърсени участъци на територията на региона.     Организаторите любезно уведомяват, че като участник и партньор в съботното начинание.\r\nЖелаещите да се включат в кампанията, могат да го направят с предварително записване на телефон 0882972011 или на kmetavichuva@kustendil.bg.   - паркингът на Общинския плаж, на ул. “Георги С. Раковски“, където ще бъдат предоставени чували, ръкавици и необходимите технически пособия. На място ще бъде организиран транспортът до различните участъци за почистване.\r\n- мост на ул. “Хаджи Димитър“ – мост на ул.“Овощарска – уборка на бермите и почистване на коритото от единични отпадъци.\r\n- Сметище под моста на ул. “Хаджи Димитър“.    - КЗК – Околовръстно шосе – терените между шосето и реката.   - Почистване на реката от отпадъци – Околовръстен път – с. Ябълково.\r\n- Почистване на сметище в коритото на реката зад мотел „Сайма“.\r\n- Почистване на сметище – дере от двете страни на пътя с. Граница - с. Слокощица.\r\nЖителите на Кюстендил, които имат желание да изчистят околоблоковото пространство или градинка, се умоляват да оставят събраната смет до най-близкия контейнер за битови отпадъци и да се обадят на телефон: 0882 972 011; 0882 972 025   Отпадъците, събрани по време на кампанията, ще се извозят от ОП „ЧИСТОТА“.", "date": "2019.04.08", "title": "Кметът на Кюстендил организира кампания за почистване на града"}
{"url": "https://www.actualno.com/blagoevgrad/sled-kapachkite-blagoevgrad-sybira-baterii-news_737471.html", "text": "  Между 16 и 17-ти април в Благоевград започва мащабна акции за сбирането на опасни отпадъци. Освен тях, ще се търсят и дават батерии и акумулатори, които вече няма да бъдат използвани. Акцията е организира от община Благоевград в сътрудничество с партньори. За събирането на опасните отпадъци ще бъдат организира специални пунктове. Цялата инициатива е безплатна, а гражданите ще могат да се отърват от своите: лекарства с изтекъл срок, стари печки и хладилници, мастила и замърсени опаковки и др.  Целта е чрез реализиране на кампанията жителите на община Благоевград да бъдат улеснени, а околната среда да бъде защитена от вредното влияние на горепосочените отпадъци.     Само дни по-рано пък, евродепутати доставиха огромно сърце, в което жителите на града могат да събират капачки за ковьози. Само два дни след началото на инициативата, сърцето в Благоевград беше почти пълно.\r\nУспоредно с тези две кампании тече и трета - такава за почистване на града. Тя започна миналия уикенд и за часове десетки благоевградчани почистиха улиците от битови отпадъци, начело с кмета на града д-р Атанас Камбитов. Инициативата продължава и следващия уикенд (13-ти и 14-април), когато ще е нейният грандиозен финал.", "date": "2019.04.08", "title": "След капачките Благоевград събира батерии"}
{"url": "https://www.actualno.com/politics/sydyt-ostrani-kmeta-i-glavnija-schetovoditel-na-sozopol-news_737512.html", "text": "  Специализираният съд отстрани от длъжност Панайот Рейзи и главния счетоводител на общината Златка Мусева. Делото е по , а мотивите са в 66 страници, предава БНР.     Заседанието започна с искане на защитата за прекратяване на делото. Според адвоката на Рейзи и Мусева спецсъдът не е компетентен да го гледа, защото разследването се води от Софийската градска прокуратура и докато не се стигне до внасяне на обвинителен акт, то ще е от компетентността на Софийския градски съд.\r\nПрокуратурата не се съгласи, съдът също и делото започна по същество, като адвокатът на двамата се опита да обезсмисли отстраняването им, като представи молби за отпуск, подписани днес от двамата, за дълъг период от време - до юни.\r\nСпоред прокуратурата Рейзи и Мусева в съучастие с още едно лице са от общинския бюджет - пари, предназначени за , които отивали не при фирмата, извършила ремонта, а у частно лице.     По делото трябва да бъдат разпитани много от подчинените на двамата и затова, според прокуратурата, ако те останат на позициите си, ще повлияят на техните показания. \"При разпити на свидетели, същите под една или друга форма заявяват, че се страхуват\", посочи прокурор Марияна Димитрова.\r\nВъпреки обвиненията в петък Рейзи обяви, че ще се кандидатира за нов мандат като кмет на Созопол. Според него обвинението \"не е предизборен отстрел\" и ако се стигне до дело, ще докаже, че е невинен. Той остава с най-леката мярка за неотклонение - подписка, пише dnevnik.bg.\r\nРейзи и главният счетоводител на общината са обвинени заедно с техен съучастник, че са присвоили над 2 млн. лв. от общинския бюджет от 29 август 2014 г. до 27 март 2017 г. Разследват се 34 отделни договора за строително-монтажни дейности - ремонти на улици, детски градини, почистване на дерета и други. \"Всичко по договорите е извършено. Няма как да попреча на разследването и няма причина да бъда отстранен от длъжност\", каза градоначалникът пред журналисти.    Съдебното решение не е окончателно и може да бъде обжалвано на 16 април. След заседанието Панайот Рейзи беше лаконичен: \"Имаме право на обжалване. Ще се видим на 16-и и тогава ще видим за какво става дума\".", "date": "2019.04.08", "title": "Съдът острани кмета и главния счетоводител на Созопол "}
{"url": "https://www.actualno.com/sofia/kyshtata-na-ivan-vazov-muzej-ili-krychma-news_737415.html", "text": "  Със съдействието, а вероятно и с благословията на чиновници в Министерство на културата, скъп ресторант трайно буквално е \"окупирал\" цялата градина и пристройката към къщата светиня на ъгъла на улиците \"Г. С. Раковски\" и \"Иван Вазов\"№ 10, при което нонстоп умирисва на екзотични манджи и тютюнев дим музея на Патриарха на българската литература. За това алармират от сдружение \"Словеса\" в писмо до медиите.     От Сдружението предполагат, че силните миризми, изпаренията и \"уханията\" от кухнята на въпросното заведение (\"Чекпойнт Чарли\"), без съмнение, нанасят немалки щети на безценните експонати в музея на великия ни класик, а сред тях са десетки творби, дело на именити български майстори, подарени на Вазов за двата му юбилея през 1895 и 1920 година, които отбелязват незаменимото му присъствие на българската литературна и обществена сцена.   Сред тях са и две платна на Мърквичка - картината \"Македонка\", подарък от дружество \"Чех\", както и портретът \"Старец\", личен дар от художника. Тук е и първият портрет на Вазов, рисуван от Антон Митов през 1895 г., както и две картини – \"Портрет на проф. Иван Шишманов\" и \"Цветя\", подарени на писателя от Елисавета Консулова. В къщата-музей се пазят и уникални подаръци и награди, получени от народния поет, в това число и поздравителните адреси до писателя - истински шедьоври на декоративното изкуство, дело на художниците Харалампи Тачев, Антон Митов, Димитър Занков и Сава Злъчков, напомнят от сдружение  \"Словеса\".\r\n\"Да превърнеш \"де факто\" във филиал на елитна кръчма прочутия музей на Иван Вазов в центъра на София, сградата на който е и паметник на културата от национално значение, е истинско безобразие, кощунство и гавра с паметта на народния поет, а Министерство на културата дължи отговор на въпроса кога най-сетне натрапеното \"съжителство\" на музея с ресторанта ще бъде прекратено. Както е известно, Къщата музей \"Иван Вазов\" е част от Националния литературен музей и е под шапката на културното министерство\", припомнят от гражданското сдружение.  В Чл. 2. на Правилника за устройството и дейността на Националния литературен музей, издаден от Министерство на културата (обн. ДВ, бр.41 от 2016 г.), ясно е фиксирано, че \"музеят е държавен културен и научен институт с национално значение, който издирва, събира, документира, съхранява, изучава и популяризира веществени и документални ценности, свързани с цялостната история на българската литература от основаването на българската държава до наши дни\", но и дума не се казва, че институцията ще развива с ударни темпове и ресторантьорска дейност, изтъкват от сдружение \"Словеса\" и напомнят, че според Чл. 5 на този Правилник \"ръководството на музея се осъществява административно-организационно - от министъра на културата, а методически - от Министерството на културата\".\r\nСпоред представителите на сдружение \"Словеса\" най-разумното в случая е уютната градина и пристройката към музея на българския класик да се превърнат в арт пространство, в което да се случват интересни културни изяви, да бъдат представяни изложби, да се провеждат литературни четения и поетични премиери.   От там очакват от културния министър Боил Банов бързи управленски действия в тази насока. От сдружение \"Словеса\" припомнят, че емблематичната къща е построена през 1895 г. и в нея националният ни писател живее и работи най-дълго.    Тук, на простата дървена маса, Вазов създава някои от знаковите си творби: сборниците с разкази \"Видено и чуто\", \"Пъстър свят\" и \"Утро в Банки\", поетичните книги \"Легенди при Царевец\" , \"Под гърма на победите\", \"Песни за Македония\", \"Люлека ми замириса\", \"Не ще загине\", комедиите \"Вестникар ли?\" и \"Службогонци\", историческите драми \"Борислав\", \"Към пропаст\" и \"Ивайло\". Вазовата къща се превръща и в културно и обществено средище – скъп и чест гост тук е проф. Иван Шишманов, който по-късно е и един от инициаторите за превръщането й в музей. Именно тук, под балкона на Вазов, през 1919 година се спира шествието на запасните и действащи офицери, носещо болката и унижението от подписването на Ньойския договор, за да намери утеха и подкрепа в думите на своя национален поет. Тук през 1920 година в продължение на няколко часа под балкона на Вазов преминава и всенародна манифестация, за да го поздрави за юбилея му, а сред множеството са и престарели опълченци от шипченските боеве, завинаги обезсмъртени от великия български класик. Пет години след смъртта на Вазов, на 28 ноември 1926 година, тя отваря врати като първия български литературен музей, а първият му уредник е Елин Пелин.", "date": "2019.04.08", "title": "Къщата на Иван Вазов - музей или кръчма?"}
{"url": "https://www.actualno.com/music/goran-bregovich-s-vpechatljavashto-finansovo-systojanie-pritejava-i-okolo-30-imota-news_737411.html", "text": "  Известният сръбски певец Горан Брегович притежава около 30 недвижими имота, пише хърватският портал \"24 Сат\".     Това са предимно луксозни вили, както и апартаменти и гарсониери. Състоянието му се оценява на над 35 млн. евро.   В Загреб през 2005 г. Брегович е купил двуетажна къща от 550 квадрата. Той я отдава под наем за 5 хил. и 500 евро на месец.\r\nВ Белград Брегович, както твърдят неговите съседи, има около 15 къщи. Когато си идва в Сърбия, той живее в белградското предградие Сеняк в луксозната си вила, която е защитена от висока ограда и е с гаражна врата за дистанционно управление.  Дворът не може да се види от улицата, а е подсигурена и с видео наблюдение. Имотът до вилата също е негов. Тук той е построил обект, наподобяващ зала за забавления, с батути навсякъде, за да играят на децата за приятелите му. И тази част е защитена от висока ограда от любопитните погледи на обществеността.\r\nКогато не записва в студиото или е на турне, звездата работи в градината си. Той споделя, че копането най-добре го успокоява и по този начин се освобождава от стреса.   Твърди се, че във всяка от къщите му има поне един вид зеленчук, които той сам отглежда. Първата къща, която е купил през 2007 г., е в Яхорина, от 450 квадратни метра. Неговата планинска вила разполага с шест спални, малка фитнес зала и плувен басейн.    ", "date": "2019.04.08", "title": "Горан Брегович с впечатляващо финансово състояние, притежава и около 30 имота"}
{"url": "https://www.actualno.com/europe/erdogan-se-stremi-s-vsichki-sili-i-sredstva-kym-vlast-nad-istanbul-news_737416.html", "text": "  Ердоган заяви, че е имало някои \"организирани престъпления\" при , когато резултатите показаха, че кандидатът на управляващата ПСР е загубил надпреварата.     ПСР поиска повторно преброяване в Анкара и Истанбул, като се позоваха на нередности, след като показа, че партията е победена в двата града, което ще бъде сериозен провал след десетилетие и половина от властта, предаде БГНЕС.   Изявленията на Ердоган бяха сигнал за повече предизвикателства от ПСР над Истанбул, икономически център на страната и най-големия град, повтаряйки като дух последните коментари в проправителствените медии от миналата седмица , осъждащи „преврат чрез избителните урни\" по време на вота на 31 март.\r\n\"Виждаме, че някои организирани престъпления са извършени\", каза Ердоган на пресконференция преди пътуване до Русия, без да дава подробности. „Във всичко това има елемент на грабеж. Има извършена някаква кражба в избирателната кутия.“  В столицата Анкара Върховният избирателен съвет официално връчи мандат на кандидата на опозиционната Републиканска народна партия Мансур Яваш.\r\nПСР на Ердоган спечели най-много гласове в цялата страна на изборите, но гласоподавателите изглежда наказаха партията в двата големи града заради изпадналата в рецесия икономика на Турция и инфлацията с двуцифрени числа след валутната криза миналата година.   Поражението в Истанбул би било особено чувствително за Ердоган, който е израснал в един от работническите му квартали и е започнал политическата си кариера като кмет на града.    Избирателните власти казаха, че Имамоглу печели с около 20 000 бюлетина, но разликата се сви през седмицата на преброяването. И двете партии твърдят, че сега разликата е по-малко от 17 000 бюлетини. Двамата кандидати получиха по повече от 4 милиона гласа всеки. Имамоглу обяви, че е кмет на Истанбул и призова ПСР да приеме резултата.\r\nЕрдоган каза, че когато има проблем с процент от гласовете в други страни, жалбите и дори новите избори не са необичайни.\r\n\"Никой няма право да се обяви за победител с разлика от около 13,000-14,000 гласа\", каза Ердоган за резултатите от Истанбул. \"Що се отнася до нередностите, това не е било само на някои места, а почти всички са нередовни.\"", "date": "2019.04.08", "title": "Ердоган се стреми с всички сили и средства към власт над Истанбул"}
{"url": "https://www.actualno.com/sofia/spirat-stroeja-na-zlaten-vek-i-s-argument-che-stroitelnoto-razreshitelno-e-izteklo-news_737381.html", "text": "  На 15 април (понеделник) ще бъде издадена заповед за на небостъргача \"Златен век\". Това стана ясно след среща при премиера Борисов, посветена на спорния небостъргач.     Пред бившият зам.-кмет на \"Младост\" Никола Вапцаров разказа, че в готвената заповед за спиране след завършване на административната процедура т.е. 15 април ще бъде включен аргумент за спиране на строежа \"изтекло разрешително\". До момента за спиране на строежа само с нарушения по проекта, най-сериозното от които е конструктивна промяна. По-конкретно - не са изпълнени по проект отвори в стоманобетонна плоча за ползване на подземни нива. Отделно ДНСК констатира, че ахр. Весела Мирянова, един от собствениците на \"Артекс Инженеринг\", е сключвала договори и като възложител, и като строител т.е. хем строи, хем се надзирава.   Освен това, г-н Вапцаров уточни, че съгласно разяснения от главния архитект на София Здравко Здравков, , тъй като имало подадени искания за промяна на инвестиционния проект и по процедура следвали удължения. На въпрос на какво значи това - . Би трябвало да бутнат всичко построено след изтичане на разрешителното, ако в крайна сметка тази хипотеза се превърне в реалност, заключи Вапцаров. \"Краткият отговор е: трябва да се одобри нов инвестиционен проект, с височина до 26 метра и по този проект да се довърши строителството на сградата\", добави и общинският съветник и член на ИК \"Лозенец\" Войслав Тодоров.\r\n\"За нас срещата беше изключително продуктивна. Благодарим на премиера  Борисов, че ни събра всички на една маса, за да можем да си изложим  аргументите\", каза Никола Вапцаров. От Инициативен комитет \"Лозенец\" ще изчака  една седмица и след това ще преценят дали да възобновят .  Няма . Законът, за който фирма \"Артекс\" твърди, че  се прилага и за техния строеж, не се прилага. Той няма ретроактивно  действие, категоричен е Вапцаров. . Следващият понеделник, 15 април трябва да бъде издадена окончателната заповед за спиране на строителството. \"Тя ще бъде с мотиви първо – нарушения по време на строителството и второ – липса на презаверено разрешение за строеж\", каза министърът на регионалното развитие и благоустройството Петя Аврамова, цитирана от Агенция \"Фокус\".\r\n\"Ще спазим законовата процедура – след изтичане на 7-дневния срок на ДНСК ще издадем заповед за спиране на строителството. След това съдът ще каже. Ние смятаме, че законът няма ретроактивно действие – това е становището на всички нас и на премиера. И според нас тази заповед ще бъде стабилна във времето\", обясни министърът.       \"Следваме законовата процедура за спиране на строежа на \"Златен век\", не го правим под . След ноември 2018 г. текат дебати относно това налично ли е или не разрешителното за строеж. Има разнопосочни мнения. Но лично аз в кореспонденция с г-н Никола Вапцаров от инициативен комитет \"Лозенец\" съм написала, че законът няма ретроактивно действие\", обясни Аврамова и посочи, че с времето специалисти и експерти са се разделили по този казус.\r\nКметът на София Йорданка Фандъкова увери, че по казуса има ясно изразена политическа воля и тя е . \"Той да важи за всички, без значение кой кой е. Това за мен е посланието от днес. Оттам нататък всички институциите да си свършим работата\", каза още Фандъкова. Междувременно от \"Артекс\" разпространиха отворено писмо до премиера Борисов за провеждане на среща във връзка със в София. В него фирмата настоява, че съгласно чл. 153, ал. 4 от Закона за устройство на територията (ЗУТ) до януари 2020 година ( в разпространеното от арх. Пламен Мирянов писмо е написано \"20120 г.\" - б.р. ).\r\n\"Г-н Премиер, един конфликт има две страни, но винаги една истина. Как без нашето участие ще отсъдите кой е прав? Така както каните г-н Мариан Башур, моля Ви поканете и мен\", пише в него управителят на фирмата арх. Пламен Мирянов.      \"Хора от ИК \"Лозенец\" като г-н Мариан Башур, г-н Никола Вапцаров, г-н Войслав Тодоров, посредством една Facebook страница, няколко протеста и много похабено време и ресурси на администрации и медии, повтарят в купом неверни твърдения, които уронват авторитета и престижа на една утвърдена българска строителна компания с 25 годишни традиции. ИК \"Лозенец\" непрекъснато подлага на съмнение законността на нашия проект и работата на ДНСК. С всички тези провокативни действия се внушават твърдения неотговарящи на истината. Те заблуждават гражданите на София, а в същото време, освен авторитета на АРТЕКС, са опорочени и институциите, които прилагат Закона за устройство на територията и всички закони, и нормативни документи в Република България\", пишат от \"Артекс\".\r\nОт компанията изтъкват като доказателство за законността на строежа редица документи, някои от които прилагат директно към писмото.\r\n\"Доказателство за законността на строежа са всички законно издадени книжа и становището на ДНСК в лицето на арх. Иван Несторов, както и заповедите подписани от Главния архитект Здравко Здравков и множеството проверки на органите на ДНСК\", посочва Мирянов.", "date": "2019.04.08", "title": "Спират строежа на \"Златен век\" и с аргумент, че строителното разрешително е изтекло"}
{"url": "https://www.actualno.com/starazagora/stara-zagora-posreshta-mejdunarodnija-frankofonski-uchenicheski-teatralen-festival-news_737288.html", "text": "  За 26-и път от 11 до 14 април Стара Загора домакинства на Международния франкофонски ученически театрален фестивал. Инициативата събира ученици, които изучават френски език в езикови или общообразователни училища и за втора година е част от международната мрежа на Фестивалите за Франкофонски ученически театър - \"10 от 10\".     В двата дни на конкурсната програма тази година участват 8 български трупи и една от Тунис. Сред претендентите за наградите е и трупата на старозагорската гимназия с преподаване на чужди езици (ГПЧЕ) „Ромен Ролан“. Ще бъдат раздадени осем награди - Златна, Сребърна и Бронзова Маска, Маска за най- добри актьор и актриса, за млада надежда, и за най- добро владеене езика, както и Специалната награда на община Стара Загора. По програма един от фестивалните дни е предвиден за театрални ателиета за ученици и преподаватели.   Спектаклите ще се представят в Държавния куклен театър. В събота, 13 април, в извънконкурсната програма гостуват трупата на IX френска езикова гимназия „Алфонс Дьо Ламартин“ - София, лауреати на Златната маска от 2018 година, и трупата от Гимназия „Луи Жуве “ от парижкото предградие Таверни, които идват в Стара Загора за втори път. Част от извъконкурсната програма е и пиесата „Приключенците на франкофонския театър“ на Силвия Дончева, която ще бъде представена от втората театрална трупа на ГПЧЕ „Ромен Ролан“. На 14 април от 9:30 часа в общинската зала „Петко Рачов Славейков“ ще бъдат връчени наградите на фестивала.\r\nМеждународният франкофонски ученически театрален фестивал е ежегоден и се организира от Френския институт в България и се подкрепя от Асоциацията на преподавателите по и на френски език в България /АПФБ/ и Алианс Франсез - Стара Загора. Учреден е през 1993 г. и вече повече от четвърт век е важно събитие за многобройните български и чуждестранни франкофони от 14 до 19 години.  ", "date": "2019.04.08", "title": "Стара Загора посреща Международния франкофонски ученически театрален фестивал"}
{"url": "https://www.actualno.com/asenovgrad/3d-grafit-i-bezbroj-hvyrchila-ocvetiha-uikenda-v-asenovgrad-snimki-news_737362.html", "text": "  Фестивалът „Брилянтин”, състоял се през изминалия уикенд в Асеновград, се превърна в пъстър празник за малки и големи асеновградчани и остави цветни и дълготрайни спомени у всички присъстващи. На централния площад \"Академик Николай Хайтов\" в града своя талант и умения показаха възпитаници на местни школи по танци, музика и спорни клубове. Празникът започна с ритъма на Денс формация „Косара”. Участие взеха и очарователните деца от Клуб по спортни танци „Асеновец”. Магията на балетното изкуство представиха малките балерини от Балетно студио „Терпсихора”. А открит урок по танци за всички ентусиасти предаде Гергана Михова.        Аниматори пък бяха подготвили много забавни и интересни игри. Те забалвяваха децата с весела клоунада и любимите анимационни герои от филмите „Смърфовете” и „Миньони”. Любовта към велосипеда и добри акробатични умения демонстрираха момчетата от Спортен клуб „Тритон Екстрийм”. Богатството на българския фолклор показаха възпитаниците на Центъра за подкрепа и личностно развитие „Васил Левски”. С пъстри народни носии и широки усмивки те увлякоха публиката в магията на българското хоро. Децата от Музейната музикална школа също възхитиха публиката със своите песни, а момичетата от класа по фризьорство към ПГ „Свети Патриарх Евтимий” създадоха красиви прически на деца от село Боянци. Празникът на площада завърши с феерия от шарени хвърчила, които оцветиха в различни свежи цветове небето над Асеновград.   Фестивалът на \"Брилянтин\" бе посветен на 12 април - Ден на децата от улицата и 15 април - Световен ден на културата и изкуството.   ", "date": "2019.04.08", "title": "3D графит и безброй хвърчила \"оцветиха\" уикенда в Асеновград (СНИМКИ)"}
{"url": "https://www.actualno.com/plovdiv/nova-sportna-zala-za-42-mln-lv-strojat-v-plovdiv-sybarjat-starata-news_737272.html", "text": "  Нов спортен център ще строят в Пловдив на стойност с ДДС в двора на сегашната зала „Дунав“, става ясно от обявление на местната администрация.     Поръчката е инженерингова – за проектиране, СМР и авторски надзор, а наименованието на проекта е „Изграждане на многофункционален тренировъчен спортен комплекс (Спортен център „Дунав“).\r\nПет са били подадените оферти за участие - от ДЗЗД „Пловдив за спорта“, „Пирс – Д“ ООД, „ИСА 2000“ ЕООД, „Интерхолд“ ЕООД и ДЗЗД „Престиж – Парсек“.\r\nНа първо място след проведената процедура е класиран консорциум „Пловдив за спорта“, състоящ се от фирмите „Меаца“  – еднолична собственост на Фахри Идриз от Кърдджали, и „Инфинит енерджи“ – Тополовград. На второ място е „Пирс – Д“ ООД - Пловдив.  Другите три са отстранени, заради несъответствие на подадените оферти с изискванията на възложителя. Така например „ИСА – 2000“ е загубила състезанието, защото е предвидила първо събаряне на съществуващата сграда, а после да построи новата. А изискването е обратно – събарянето да е след като се изгради новата зала.\r\nСлед съобщението за резултатите от поръчката обаче от консорциума в Кърджали изпратили писмо до община Пловдив, че отказват да сключат договор. Така конрактът е подписан с класирания на второ място кандидат - „Пирс – Д“ ООД – Пловдив, чиято оферта е за  3 493 360 лв. без ДДС (или 4 192 360 лв. с ДДС). Съществуващата спортна зала е със застроена площ 796 кв. м. и се намира на булевард \"Дунав\" 124.    Задача на дружеството е да изгради  нов модерен многофункционален тренировъчен спортен комплекс с възможност за практикуване на баскетбол, волейбол, спортна аеробика, художествена гимнастика, танци и други видове спорт на закрито. \r\nОсвен това трябва да се осигурят спортни площи, обслужващи помещения, административни и търговски площи като кафе-клуб, помещения за рекреация и възстановяване на трениращите. Предвидени са фитнес зона, сауни, съблекални, санитарни помещения. Част от сградата ще е предназначена за провеждане на конференции и семинари.\r\nКъм прилежащото дворно пространство трябва да се обособят детски площадки, паркинг зона, спортни площадки и игрища, кътове за рекреация, алеи, огради, озеленяване и осветление.\r\nРеализирането на проекта ще се осъществи на два етапа. Първо, проектиране и изпълнение на СМР за нова спортна зала, като се запазва съществуващата сграда. Второ, разрушаване на съществуващата сграда и изпълнение на СМР по благоустрояване на прилежащата площ, изграждане на спортни игрища, детски площадки и др.\r\nОт бюджета на община Пловдив за 2018 г. са осигурени за целта 1 700 000 лв., а от тазгодишния - 2 820 000 лв.   за 60 дни да изготви работния проект, за 360 дни да построи спортната зала, за 10 дни на направи проект за събарянето на старата сграда, за 15 дни да я разруши, а за 75 дни да благоустрои освободената площ. Окончателното приключване на обекта трябва да продължи не повече от 2 години.", "date": "2019.04.08", "title": "Нова спортна зала за 4,2 млн. лв. строят в Пловдив, събарят старата"}
{"url": "https://www.actualno.com/curious/kobrata-vzrivi-socialnite-mreji-pusna-si-snimka-kato-dete-news_737407.html", "text": "        Черно-белият фотос е придружен със следното мотивиращо изречение: \"Когато мечтите ни бяха невероятни и не осъзнавахме през какво трябва да минем!.    Пулев изживява труден момент в своята кариера, след като се заформи голям скандал заради това, че целуна американската репортерка Джени Суши в интервю след победата му над Богдан Дину в Коста Меса.   Кобрата очаква средата на май, тъй като на 14-и въпросния месец, за родния боксьор предстои изслушване пред Спортната атлетическа комисия на щата Калифорния и тогава ще разбере как ще продължи кариерата му в САЩ.    ", "date": "2019.04.08", "title": "Кобрата взриви социалните мрежи, пусна си снимка като дете"}
{"url": "https://www.actualno.com/europe/putin-turski-potok-moje-da-zaraboti-do-kraja-na-godinata-news_737524.html", "text": "  Руският президент Владимир Путин заяви, че е необходимо да се завърши изграждането на приемния терминал, за да може газопроводът \"Турски поток\" да бъде пуснат в експлоатация преди края на тази година, съобщава РИА Новости, цитирана от БГНЕС.     \"Необходимо е да приключим работата по изграждането на терминал за приемане на черноморското крайбрежие на Турция, за да може \"Турският поток\", както беше договорено, да бъде пуснат в експлоатация преди края на тази година,\" каза той на среща на руско-турския съвет за сътрудничество на високо равнище в Москва.   \"Турски поток\" е проект за износ на газ от Русия до Турция през Черно море и до турската граница със съседните страни. Проектът включва изграждането на тръбопровод, състоящ се от две линии с капацитет от 15.75 милиарда кубически метра всяка. Първата линия е предназначена за доставка на руски газ за турските потребители, а втората за доставка на газ за страните от Южна и Югоизточна Европа. Стартирането на газопровода е планирано до края на 2019 година.", "date": "2019.04.08", "title": "Путин: \"Турски поток\" може да заработи до края на годината"}
{"url": "https://www.actualno.com/music/victor-calderone-i-hernan-cattaneo-idvat-v-yalta-club-na-20-april-za-epichno-parti-news_737327.html", "text": "  Не един, а двама от най-уважаваните артисти на световната електронна сцена идват седмица преди Великден в YALTA CLUB. На (събота) ще видим и , съответно в Room 1 и Room 2. Събирането на две имена от подобен ранг предвещава клубно събитие, което не е за изпускане.     Думите „световноизвестни“ и „влиятелни“ се използватт твърде често тези дни до такава степен, че почти стават клишета. Достатъчно е да погледнете 20-годишния опит на Victor Calderone и фактите говорят сами за себе си. От предишните сътрудничества с някои от най-големите имена на поп-сцената, като Мадона, Стинг и Бейонсе Ноулс, до по-скорошните му сътрудничества с Адам Бейер, Ричи Хаутин, Никол Мудабер и Пако Осуна, непрекъснато развиващия се подход и приноса на Виктор за света на хаус и техно музиката му е спечелил място сред най-плодотворните диджеи и продуценти в света. Същевременно той не спира да разбива универсалните граници с оригинални продукции. Victor Calderone – Room 1 – Yalta Club. В същата зала на клуба, ще чуем и сетовете на Juan Alvarez и Petar Pavlov.\r\nВ underground залата на YALTA CLUB ни очаква още един световноизвестен артист. Характерното звучене на аржентинеца Hernan Cattaneo му донесе безброй фенове у нас през годините. Hernan е опитен продуцент, който защити своята уникална порода електронна музика, която отново и отново се оказва на върха на DJ-плейлистите, с дискография от над 30 оригинални сингъла, 50 ремикса и 12 компилации. Към днешна дата неговият ремикс (заедно със Soundexile) на \"La Fabrica\" ​(Nick Warren) остава една от най-добрите ъндърграунд прогресивни мелодии на 2013 г., а новите сътрудничества с Guti (Wolf & Lamb), Omid 16B, SOS и Soundexile вече са в процес на разработка.\r\nНезависимо дали пуска по време на фестивалите SOLAR или в някоя от залите на клуба, той знае как да грабне интереса без да се въвлича прекалено в мейнстрийм културата. На 20 април компания зад пулта ще му прави Liubo Ursiny, с когото Cattaneo е делил сцената не един път.    ", "date": "2019.04.08", "title": "Victor Calderone и Hernan Cattaneo идват в YALTA CLUB на 20 април за епично парти"}
{"url": "https://www.actualno.com/crime/njama-prjaka-opasnost-za-jivota-na-napadnatija-ohranitel-na-stolichna-biblioteka-news_737405.html", "text": "   на Столична библиотека е докаран в противошокова зала на  \"Пирогов\". Направени са подробни прегледи и изследвания. Има фрактури и контузии по лицето и главата, които са обработени. Предстои му оперативна интервенция от страна на хирурзите. Пациентът е без непосредствена опасност за живота към момента.     Остава за лечение и наблюдение в болницата, за толкова време, колкото изисква състоянието му, съобщават от лечебното заведение.   Припомняме, че 34-годишен мъж преби охранител и се опита да нахлуе в сградата на Столичната библиотека. Сигнал е подаден в 08:13 часа. В 08:20 часа е пристигнала линейката. Пострадалият е 70-годишен мъж.", "date": "2019.04.08", "title": "Няма пряка опасност за живота на нападнатия охранител на Столична библиотека"}
{"url": "https://www.actualno.com/varna/obshtinski-syvet-varna-prie-ostavkata-na-upravitelja-na-ochna-bolnica-news_737331.html", "text": "  На днешната извънредна сесия варненските съветници , като управител на общинската Очна болница. Местните депутати решиха поста да заеме досегашният му заместник проф. Христина Групчева до провеждането на конкурс. Проф. Групчева е заместник-ректор и ръководител на Катедрата по очни болести и зрителни науки на Медицинския университет във Варна. Има над 20 г. стаж в Очна болница и е изпълнявала много ръководни длъжности.     До смяна на управата се стигна след като д-р Тошев подаде оставка в края на миналата седмица. По думите му тогава, той действал в полза на лечебното заведение, което можеше да остане без лекари и медицински сестри, след като почти всички подадоха предизвестие за напускане, заради лошите условия за работа. Медиците заявиха, че ще продължат работа, ако д-р Тошев напусне.\r\nПреди няколко дни, когато се проведе заседание на комисията по здравеопазване, зам.-управителят проф. Групчева представи отворено писмо за проблемите в Очна болница, в което предлагаше общината да предаде управлението ѝ на Медицински университет – Варна.\r\nПо време на днешната сесия, председателят на съвета Тодор Балабанов обяви, че ангажира в рамките на седмица да инициира обсъждане на темата за собствеността на болницата в здравната комисия на местния парламент.  ", "date": "2019.04.08", "title": "Общински съвет- Варна прие оставката на управителя на Очна болница"}
{"url": "https://www.actualno.com/europe/ek-evropa-shte-byde-lider-v-humannija-izkustven-intelekt-news_737427.html", "text": "  ЕС представи етичен наръчник за създаване на изкуствен интелект, като това е начин да се засили интереса към развиване на собствен сектор за създаване и разработване на изкуствен интелект.     Европейската комисия разкри законова рамка, която да увеличи доверието в изкуствения интелект например се гарантира, че данните за гражданите на ЕС не се използват, за да им навредят.\r\n„Етичният изкуствен интелект е печелившо предложение, което да бъде конкурентно предимство за Европа като я направи лидер в хуманния изкуствен интелект, на който хората може да вярват”, заяви вицепрезидентът на комисията Адрус Ансип, цитиран от БГНЕС.\r\nНаръчникът включва 7 ключови изисквания за „надежден изкуствен интелект”. Тези изисквания са създадени от независими експерти, с които Комисията е разговаряла.  Мерките също така изискват механизми, които да гарантират отчетност за системите и алгоритмите с изкуствен интелект, за да се гарантира, че са достатъчно надеждни, за да се справят с грешките и неточностите.\r\nКомисията сега ще започне пилотна фаза, която с помощта на индустрията, изследователи и властите да се изпробват тези изисквания.\r\nОсвен това ще се работи с партньори „с подобно мислене”, като Япония, Канада, Сингапур и останалите страни от Г-7 и Г-20.    ", "date": "2019.04.08", "title": "ЕК: Европа ще бъде лидер в хуманния изкуствен интелект"}
{"url": "https://www.actualno.com/politics/bez-predstavitel-na-kpkonpi-zasedava-syveta-za-sigurnost-za-korupcijata-po-visokite-etaji-na-vlastta-news_737417.html", "text": "  Без представител на КПКОНПИ започна заседанието на Консултативния съвет по национална сигурност КСНС, посветено на противодействието на корупцията по високите етажи на властта.     Припомняме, че президентът си от председателя на антикорупционната комисия Пламен Георгиев във връзка с , отправяйки покана за участие в заседанието към заместника му Антон Славчев. Междувременно и за имотното състояние на зам.-шефа на антикорупционната комисия Славчев се появиха . Заради това или не, на свиканото от президента антикорупционно заседание на КСНС не се яви представител на антикорупционната комисия. Във връзка със свикания КСНС от КПКОНПИ съобщиха чрез сайта си, че предоставили на 5 април доклад до президента за постигнатите резултати в противодействието на корупцията и отнемане на незаконно придобитото имущество за лица, заемащи висши публични длъжности.\r\nДругото забележимо отсъствие от заседанието на КСНС при президента е на военния министър Красимир Каракачанов.   Сред дошлите на \"Дондуков\" 2 за участие в заседанието са премиерът Бойко Борисов, главният прокурор Сотир Цацаров, началникът на отбраната Андрей Боцев, шефът на ДАНС Димитър Георгиев, лидерите на БСП Корнелия Нинова, на Атака и парламентарната група на Патриотите Волен Сидеров, на парламентарната група на ГЕРБ Даниела Дариткова, на Воля Веселин Марешки.  Това е второто заседание на консултативния съвет, свикано от президента Румен Радев за предприемане на реални мерки за борба с корупцията, след становището на КСНС от 17 октомври 2017г. Членовете на консултативния съвет тогава декларираха, че е необходим комплексен подход, който наред с  превенцията, да се фокусира и върху разкриването, разследването и реализирането на наказателна отговорност; нормативна база, която да обхваща всички аспекти на превенцията, противодействието и борбата с корупцията; ефективни институции и механизми, както за превенция и пресичане на корупционни практики, така и за своевременно разкриване и разследване на корупционни престъпления. Тези постановки не бяха заложени в цялост в приетия антикорупционен закон, на който държавният глава наложи цялостно вето.\r\nОт президентската институция припомниха, че призив за реално противодействие на корупцията в България беше отправен от държавния глава и в неговия публичен отчет по случай две години от встъпването му в длъжност от януари 2019 година.\r\nВ него държавният глава подчертаваше, че: \"…Историята е показала, че закърняването на представителната демокрация води до концентрация на политическата власт в тесен елит, който трансформира тази власт в икономически облаги и ги влага в още повече власт. Така този елит бетонира властта си и порочният кръг се затваря. Оттам и растящите бедност и неравенства, незадоволителният темп на развитие, настъплението срещу демокрацията, чувството за обреченост и безпътица, емиграцията и демографската катастрофа\".       Президентът е категоричен, че е крайно време да се разграничат корумпирани от ограбвани; сенчест и олигархичен бизнес от почтено предприемачество. Както заяви той тогава, \"Механизмите за контрол над властта трябва да се разширят и да включват не само формални проверки на имотни декларации на политиците, а и какви пари харчат, имат ли свързани и подставени лица за скрито придобиване на фирми, активи, имоти и сметки у нас и в чужбина\".\r\nСпоред казаното от него, за да върви обществото ни напред, трябва да се възстанови доверието на гражданите в държавността, а това минава неизбежно през възмездието – безкомпромисно наказателно преследване на корумпираните и грабителите.\r\nДокато тече заседанието на КСНС от пресслужбата на държавния глава разпространиха неговия апел \"КПКОНПИ, прокуратурата, МВР и службите да навлязат и в старателно отбягвания периметър на властта, в потенциални зависимости между политици, собственици на фирми, които печелят крупни обществени поръчки, и потенциални подставени лица. Ако това не стане, разпадът ще продължи, а търсенето на справедливост може да излезе извън рамките и механизмите на закона\".\r\nУправляващият елит трябва да реши въпроса за ускореното икономическо и социално развитие на страната, е друго  настояване на президента, припомняно сега от прессекретариата му - \"който иска да управлява, трябва да предложи високообразовани, компетентни и почтени хора, мотивирани да работят в полза на обществото\". В тази връзка в отчета си за 2- години на длъжността, президентът беше заявил: \"Ако партиите искат да се видят на бъдещия политически хоризонт, трябва да се чистят от корумпирани и некомпетентни кадри с управленски амбиции. Ако нашето общество осъзнае своята сила и отговорност, то може да се справи с истинския проблем на България – безнаказаните престъпност и корупция. Ако се справим с този проблем, ще се гарантира прозрачна и справедлива обществена и бизнес среда, в която и другите проблеми ще намерят своето решение“, припомни още пресслужбата на държавния глава.", "date": "2019.04.08", "title": "Без представител на КПКОНПИ заседава съвета за сигурност за корупцията по високите етажи на властта"}
{"url": "https://www.actualno.com/society/bylgarija-e-gotova-da-izprati-1200-voenni-na-granicata-sreshtu-migranti-news_737326.html", "text": "  „Ситуацията по границата е под контрол, наблюдаваме периметъра в дълбочина и имаме готовност да реагираме. Взели сме необходимите мерки, за да не на големи групи от хора на българска територия.“     Това каза министърът на отбраната Красимир Каракачанов на брифинг след спешната среща при премиера Бойко Борисов, свързана с опасността от нелегални мигранти от Турция и Гърция.\r\nБългарската граница е заплашена след бунтове на бежанци в лагер до Солун. Те искат да продължат пътя си към Германия, а не да ги спират в Гърция.\r\n\"Имаше слухове, че големи групи нелегални емигранти могат да тръгнат към българската граница. Възможността нещо подобно да се случи не е отпаднала, но \", посочи Каракачанов.   е готова да изпрати 1200 души специализирана транспортна техника по границите при нужда. \"Към момента всичко е спокойно, взети са всички мерки. Няма да допуснем България да бъде пробита и да се създаде напрежение в страната\", увери министърът на отбраната.\r\nГраницата с Турция се пази добре, споразуменията работят, но с Гърция е проблем, отбеляза премиерът Борисов, посочвайки мигрантските бунтове около Солун, съобщават от пресслужбата на Министерски съвет.\r\nЖандармерията е там, армията има готовност, насищаме с техника и хора, за да може да опазим държавата, отбеляза Борисов. По думите му трябва да има готовност за задържане на мигранти, така че да не се разпръснат из страната.       Премиерът разпореди да се видят центровете, да се вземат всички мерки, службите да подават своевременно информация за обстановката, ако е необходимо да се усилят ГКПП-тата по южната граница.\r\nСледим ситуацията много внимателно още от получаването на първите сигнали за движение на големи групи в съседните държави. Проблемът е, че в социалните мрежи се тиражира фалшива информация, която мотивира нелегалните мигранти да се събират на големи групи и да тръгнат към Западна Европа, обясни Младен Маринов.\r\nПо границата има засилено присъствие на гранична полиция и жандармерия, снабдени с термокамери и уреди за нощно виждане. Те са готови за реакция при необходимост, каза той. Военният министър Каракачанов и вътрешният Маринов ще посетят ГКПП Кулата утре.\r\nПо думите на Каракачанов вълненията са провокирани от хора вътре в лагерите, които имат влияние сред мигрантите. Нелегалните мигранти могат да бъдат използвани и в предизборната кампания за европейските избори.", "date": "2019.04.08", "title": "България е готова да изпрати 1200 военни на границата срещу мигранти"}
{"url": "https://www.actualno.com/europe/myrtvi-delfini-sled-voenni-uchenija-v-egejsko-more-news_737424.html", "text": "  Гръцкият институт за морска защита \"Архипелаг\" заяви, че драстично се е увеличил броят на , открити по гръцкото крайбрежие през последните седмици, а вероятната причина за това са военните учения на турския флот.     Вестник Катимерини съобщи че през последните няколко седмици са открити 13 мъртви делфина, шест от които на брега на остров Самос, разположен близо до Турция, предаде БГНЕС.   \"Това са делфини, при които няма признаци на умишлено убийство или някакво сериозно заболяване. В повечето случаи те са млади екземпляри и нищо не оправдава преждевременната им смърт, заяви авторът на изследването, Анастасия Милу.\r\nОт \"Архипелаг\" обясняват, че големият брой военни кораби от различни страни в Егейско море, съчетани с растежа на туризма и прекомерния риболов, осъществяват голям натиск върху морските екосистеми и особено върху бозайниците.  \"Увеличеният брой на изхвърлените делфини съвпада като време с обширните учения на турския военноморски флот, проведени в Егейско море. При откриването на мъртвите бозайници е посочено прехвърлянето им от зоните, където са били ученията. Затова, въпреки че отнема време да се направят необходимите анализи за установяване на възможна връзка между смъртта на делфините и ученията на Турция, този безпрецедентен натиск върху морските екосистеми не може да бъде пренебрегнат\", каза директорът на \"Архипелаг\", Тодорис Цибидис.", "date": "2019.04.08", "title": "Мъртви делфини след военни учения в Егейско море"}
{"url": "https://www.actualno.com/crime/zadyrjaha-1500-kg-marihuana-v-tir-sled-presledvane-news_737338.html", "text": "  След преследване на наркотрафиканти е задържана 1500 кг марихуана, скрита в ТИР на митница при \"Калотина\".     При акцията на полицията и митничарите са задържани няколко души.   По-късно днес административният ръководител на Окръжна прокуратура-София Наталия Николова заедно с директора на агенция „Митници” Георги Костов и директора на Дирекция „Митническо разузнаване и разследване” Георги Георгиев ще дадат повече информация за операцията.", "date": "2019.04.08", "title": " Задържаха 1500 кг марихуана в ТИР след преследване"}
{"url": "https://www.actualno.com/politics/cvetanov-gotov-da-vodi-dela-sreshtu-opredeleni-hora-zaradi-apartamentgejt-news_737337.html", "text": "   . Не съм го нарушил и истината ще излезе, но малко ще са онези, които след това ще се обадят и ще се извинят. Това каза пред журналисти във Велики Преслав Цветан Цветанов, заместник- председател на ГЕРБ и председател на Националния предизборен щаб на партията, предаде радио „Фокус\".     Помолен за коментар за казаното от кмета на София , че в ситуация като скандала около апартаментите, би си тръгнала от всички управленски постове, той посочи, че вчера двамата са разговаряли няколко пъти. „Тя ми се обади, разговаряхме. Смятам, че беше извадено от контекста, действително се почувства, че по някакъв начин е била употребена в тази цялостна медийна атака, която се води срещу ГЕРБ“, заяви Цветанов. „Имаме перфектни отношения, познаваме се от 2005 година, имаме невероятно доверие, което сме градили през годините. Уважавам я изключително много и ще продължавам да я уважавам“, обяви Цветанов.   „Това, което тя вчера ми каза, е, че няма тази сила, която притежавам аз, за да преодолее всичко това, което днес ми се случва“, коментира . „Разговаряме с адвоката, правим анализ на всичко, което се случва. “, каза още зам.-председателят на ГЕРБ.\r\nПрипомняме, че днес президентът Румен Радев на Консултативния съвет за национална сигурност (КСНС), посветено на борбата с корупцията по високите етажи на властта.  ", "date": "2019.04.08", "title": "Цветанов готов да води дела срещу \"определени хора\" заради \"Апартаментгейт\""}
{"url": "https://www.actualno.com/education/blizo-53-000-zrelostnici-shte-se-javjat-na-maturite-prez-maj-news_737328.html", "text": "  Близо 53 000 зрелостници ще се явят на всеки от двата задължителни зрелостни изпита в края на май. Това съобщиха от пресцентъра на Министерството на образованието и науката (МОН). Първият по български език и литература ще се проведе на 21 май, от 08.00 ч., а на 23 май в същия час ще започне и вторият по предмет по избор. Матурите по желание ще са между 28 май и 31 май.     Тази година най-много бъдещи абитуриенти – 14 612, са избрали да се явят на втори задължителен изпит по английски език. Вторият най-желан предмет е биология, като матура по него ще положат 11 076 ученици. 11 036 са предпочели в дипломата им за средно образование вместо оценка от втора матура да се запише средноаритметичната оценка от изпитите по теория и практика на професията, изучавана в професионална гимназия.   По география тази година ще се явят малко под 6000 зрелостници. Изпит по философия ще държат 4300, а по математика – над 2200. Тест по история и немски език ще положат повече от 1000 дванадесетокласници.\r\nМатура по желание тази година са заявили 888 ученици, като най-много – 310, ще се явят на математика.  ", "date": "2019.04.08", "title": "Близо 53 000 зрелостници ще се явят на матурите през май"}
{"url": "https://www.actualno.com/healthy/sdrujenie-deca-s-onkohemaotologichni-zaboljavanija-organizira-pyrvi-nacionalni-igri-na-pobeditelite-news_737333.html", "text": "  Сдружение \" \" организира Първи национални игри на победителите. Те ще се проведат под егидата на Световни игри на победителите, организирани от Фонд \"Подари жизнь.\"     Игрите ще се състоят от 12 до 15 април  в Спортен комплекс Камчия. В тях ще вземат участие над 60 деца, лекувани от в клиниките в гр. София, гр. Пловдив и гр. Варна с приключило лечение.   Те ще се включат в съревнованията по бягане, стрелба, плуване, тенис на маса, шах и футбол.", "date": "2019.04.08", "title": "Сдружение \"Деца с онкохемаотологични заболявания\" организира Първи национални игри на победителите"}
{"url": "https://www.actualno.com/society/zemedelci-alarmiraha-za-hiljadi-dekara-izmryznali-ovoshtni-dyrveta-news_737352.html", "text": "  Над 5000 дка овощни дървета – ябълки, круши и сливи са поразени от слани и студове тази пролет, алармират производители.     Заради щетите по реколтата земеделците настояват за спешно свикване на Консултативния съвет по овощарство и зеленчукопроизводство към МЗХ, съобщиха за БНР от Българската асоциация на организациите на производителите на плодове и зеленчуци.   Особено силно засегнати са насажденията в областите Варна, Бургас и Пловдив. Овощарите са притеснени и за застраховките на градините си, тъй като застрахователите отказват да сключват полици с тях преди края на април, когато на практика слани и риск от измръзване вече няма.", "date": "2019.04.08", "title": "Земеделци алармираха за хиляди декара измръзнали овощни дървета"}
{"url": "https://www.actualno.com/society/policijata-izdirva-sobstvenika-na-namerena-suma-pari-news_737324.html", "text": "  Столичната полиция издирва собственик на намерена сума пари, съобщиха от пресцентъра на МВР.     На 18 февруари в магазин „Фантастико“ в ж.к. Студентски град служител е намерил в близост до касата паднали пари. Управителят на магазина е сигнализирал на полицията и с протокол сумата е предадена на униформените.   Тъй като до настоящия момент в управлението не е постъпил сигнал за изгубените пари, от полицията съобщават, че те са на съхранение в Седмо РУ-СДВР и собственикът им може да ги получи, след като удостовери подробности около случая – сума, купюри и евентуално други детайли.", "date": "2019.04.08", "title": "Полицията издирва собственика на намерена сума пари"}
{"url": "https://www.actualno.com/europe/erdogan-sytrudnichestvoto-mejdu-turcija-i-rusija-stava-vse-po-silno-news_737354.html", "text": "  Преди отпътуването си за Москва за среща с държавния глава на Руската федерация Владимир Путин, президентът на Турция Реджеп Тайип Ердоган подчерта, че „ден след ден“ сътрудничеството между двете страни става все по-силно. Това предаде държавната Anadolu Agency, цитирана от агенция \"Фокус\".     „Нашето сътрудничество с Русия продължава да става все по-силно ден след ден\", увери Ердоган пред репортери преди заминаването си от Истанбул за Москва.   Ердоган и руският му колега Владимир Путин ще обсъдят двустранните отношения, както и регионалното и световното развитие. „Безвизовото пътуване, разбира се, е тема, която е в нашия дневен ред“, добави Ердоган.\r\nТурският президент ще присъства на осмата среща на Съвета за сътрудничество на високо равнище между две държави. Срещата се провежда ежегодно от 2010 г. насам.  ", "date": "2019.04.08", "title": "Ердоган: Сътрудничеството между Турция и Русия става все по-силно"}
{"url": "https://www.actualno.com/plovdiv/spored-obshtinski-kmet-po-zakon-njama-problem-da-se-zastrojava-bunardjika-news_737247.html", "text": "  Според закона няма нищо нередно. В това увери Георги Стаменов, кмет на район \"Централен\" на Пловдив заради сигнал от поетесата Божана Апостолова, че едно от тепетата на града – Бунарджика, се руши заради продължаващо застрояване. \"Хълмът се застроява, но по законовия ред и начин\", каза Стаменов.     Пред Нова телевизия Апостолова буквално се присмя на случващото се и попита дали законите ги пишат идиоти. Разбира се, че няма да открие нищо проверката по този закон, е нейната позиция. Тя призова пловдивчани, които се подписват под петиция за опазването на Бунарджика, да дойдат на място и да направят жива верига.   \"Повече от 20 дни гледам как вандалски се чупят скалите. Пловдив е наричан Малкия Рим, а причината са 7-те тепета и реката. Не мога да си представя кой беше този ум, който не защитава тепетата на Пловдив. Две вече превърнахме в паваж\", заяви Божана Апостолова.\r\nПрипомняме, че специалният статут на тепетата де факто бива осигурен заради работата на един от най-бележитите пловдивски кметове – .  ", "date": "2019.04.08", "title": "Според общински кмет по закон няма проблем да се застроява Бунарджика"}
{"url": "https://www.actualno.com/europe/turcija-predupredi-es-za-neumestni-komentari-news_737361.html", "text": "  Анкара предупреди ЕС да не се намесва във вътрешните работи на Турция и в следизбирателния процес, провеждан от висшия изборен съвет на страната, докато продължават правните процедури по определяне окончателните резултати от последните местни избори.     Говорителят на външното министерство Хами Аксой заяви вчера, че призивът на ЕС към Турция да признае резултатите, на фона на продължаващия процес от страна на избирателната комисия за оценка на възраженията, представлява \"жалка грешка\".   \"Въпрос на върховенство на закона е да изчакаме приключването на възраженията, отправени към най-висшия избирателен орган,\" каза Аксой в изявление, подчертавайки, че турският народ е показал своята ангажираност към демокрацията, като отново отиде на избори с процент на участие. Какъвто рядко се среща в европейските страни.\"\r\nЗабележките на Аксой последваха след като вицепредседателят на Европейската комисия Франс Тимерманс призова миналата седмица управляващата Партия на справедливостта и развитието (ПСР да признае резултатите от изборите.  Говорителят също така подчерта, че произволните коментари на европейските длъжностни лица за неуважението към юридическите процедури са неуместни, тъй като Турция продължава процеса на реформи с голяма ангажираност.\r\n\"Приканваме ЕС да не подкопава демократичните и правните ценности, които представлява, в името на политическите амбиции\", каза говорителят.   Директорът по комуникациите на президента Фахретин Алтун миналата седмица направи подобно изявление след коментарите на говорителя на Държавния департамент на САЩ Робърт Паладино и покани всички партии в Турция да приемат предварителните резултати от местните избори на 31 март, след многобройни възражения от партии за преоценка на невалидните гласове и други гласове поради съмнения за нередности в системата за гласуване.    \"Призоваваме всички партии, включително чуждестранните правителства, да зачитат юридическия процес и да се въздържат от предприемане на каквито и да било стъпки, които могат да се тълкуват като намеса във вътрешните работи на Турция\", каза Алтун.", "date": "2019.04.08", "title": "Турция предупреди ЕС за „неуместни“ коментари "}
{"url": "https://www.actualno.com/actualno/bylgarska-recepta-kak-se-izbira-ministyr-news_737104.html", "text": "  Трудни времена настанаха. Гадни. Сложни. Свирепи дори. Кадри няма за нищо – всички така разправят. Аз не съм съвсем съгласен, че няма кадри за нищо – за управници винаги има! И при такъв наплив, трябва да има качествен контрол. Това вече става проблем – защото, нали разбирате кой напира за министър? Естествено този, който ще лъсне на върха на \"гейта\"! Така задачата да намерим министър вече става много сложна. Ето все пак няколко подсказки, че скоро може да има нужда:     1. Да не е корумпиран. На това, по брюкселски, му викат \"отправна точка\". В смисъл, не е задължително да е баш така, ама е хубаво и на Запад си се спазва. Но като за нашенската действителност, хубаво е просто да е някой с апартамент, който си е купил сам и на пазарни цени или поне да живее под наем. Още по-хубаво ще е да няма по-високи доходи, отколкото НАП може да си обясни т.е. да не е Цветан Цветанов. А ако и ходи без охрана от НСО, става по-симпатичен. Неизпълнимо, а?   2. Да е умен. Тук вече отправната точка става отправна безкрайност. Проблемът е, че умните не искат много-много да са министри в България точно сега. Затова долната граница у нас става \"да не е Барни Ръбъл\". С правосъдния министър дали не я минахме и вече даже да не я виждаме къде сме я оставили назад?!\r\n3. Да му се работи за обществото. Става много сложно. Че кой днес работи за обществото, особено в България? Даже по телевизиите ходят да говорят как всички сме си изповядали апартаментите на данъчна оценка, не на пазарна цена. И никой не смее да преброи дали наистина сме всички, или са само някои?  4. Да може да оправи изборите. Всъщност, това си е най-важното, другите са някакви морално-етични модели за университета и за пред пиар интервютата. А тези, дето се оправят с изборите, не са нито некорумпирани, нито пък им се работи с обществото. Може малко от малко да са умни, но не е чак прекалено задължително условие – при прост народ летвата не е много високо. Но за оправяне на изборите трябва награда - апартамент ще е. И тогава се оказва, че народът не е още чак толкова прост ...  Ивайло Ачев ", "date": "2019.04.08", "title": "Българска рецепта: Как се избира министър?"}
{"url": "https://www.actualno.com/curious/grafikyt-na-edin-stolichanin-news_737282.html", "text": "  8:00 8 часа сутринта е. Отваряш очи дори без помощта на будилник и си благодарен, че биологичният ти часовник е решил да те спаси. Прекъсването на съня е за предпочитане пред това смъртта да те навести, защото тялото ти гори и се топи по чаршафите.     08:05 Взимаш си телефона, който само на втората минута вече небрежно се лъзга по приятно запотената ти длан.   08:10 Посещаваш тоалетната, за да хвърлиш първата за деня бомба там, тъй като знаеш, че времената така или иначе са размирни.\r\n08:30 Сутрешният душ е взет, кафето е преполовено, а крайчето на последната ти хапка от сандвича с кашкавал стърчи от устата ти.  08:45 В почти завършен вид си; докато обуваш обувките си, се протягаш и взимаш първия парфюм, който успяваш да напипаш. Пръскаш се с него веднъж-дваж, колкото да имаш що годе приличен аромат, и излизаш на пътешествие към спирката на трамвая.\r\n09:00 Вече си на спирката – кожата ти се разлага от цели 5 минути, а ти се намираш в море от баби, които са решили многократно да увеличат шансовете си за инфаркт, излизайки в ден, който Емо Чолаков е определил като най-горещия за лятото.\r\n09:07 Вече си в трамвая, а очакванията, които си имал за атмосферата в него, са потъпкани. Очаквал си да е хладно, когато се качиш в новия трамвай 7, който се води такъв заради модерната му климатична система. Е да, ама не. Сега можеш да се насладиш на 15 минутно пътуване с нежелана близост, топли ласки и аромат на екзотика.       09:25 Слизаш на заветната спирка, пооправяш си малко изменената от пътуването фасада и се запътваш към работното си място. Докато вървиш натам, внезапно ставаш набожен и се молиш да оцелееш в следващите 200 метра.\r\n09:30 Влизаш в офиса и мигновено те лъхва вълната хлад от най-близкия до вратата климатик. И въпреки че осъзнаваш, че те очаква осемчасов работен ден, си благодарен, че поне няма да умреш от жега.\r\n9:30 – 13:30 Кипи усилен труд, а ти нямаш търпение да настъпи обедната почивка.\r\n13:30 Време е за хапване. За съжаление, обаче, това е свързано с мигриране извън офиса, което пък означава, че ще си принуден да се криеш от парещите лъчи на слънцето. Не че си длъжен, де, но ще е по-добре да го направиш, освен ако не искаш да изгориш жив.       ", "date": "2019.04.08", "title": "Графикът на един столичанин"}
{"url": "https://www.actualno.com/burgas/bezplatni-parkingi-v-pomosht-na-jitelite-na-dva-jilishtni-kompleksa-v-burgas-news_737278.html", "text": "  Два нови паркинга ще бъдат официално открити през тази седмица в Бургас. Те се намират в жилищните комплекси \"Лазур\" и \"Изгрев\". Общият брой на автомобилите, които ще поемат е около 80. И двете съоръжения са безплатни.     Паркингът в \"Лазур\"е в близост до 5-то РПУ и блок 68. Той е с нова асфалтова настилка, осветление и тротоари. Побира 50 коли, според положената маркировка.   Паркингът в комплекс \"Изгрев\" е за 30 коли, разположен е до бившия магазин \"Велека\" и блок 97. Там са поставени и два нови стълба за осветление, което ще улесни шофьорите и пешеходците в района.  Поради големия проблем с паркирането на автомобили в града, община Бургас постави на обществено обсъждане темата за тяхното изграждане. В края на месец март от администрацията запитаха бургазлии съгласни ли са, на пустеещи райони в различни части на града, да бъдат изградени паркинги на няколко етажа. Те побират повече коли на едно място, а площта на която се изграждат не е голяма. Посочени бяха и конкретни места в комплекс \"Възраждане\". Допитването все още не е приключило и всеки заинтересован може да вземе отношение като изрази становището си.", "date": "2019.04.08", "title": "Безплатни паркинги в помощ на жителите на два жилищни комплекса в Бургас"}
{"url": "https://www.actualno.com/travel/istanbul-komsho-pazaryt-e-pylen-nali-news_737284.html", "text": "  Цариград. Седмица след местния вот.     Няма празен билборд, на който да не се вижда кандидатът за кмет Бинали Йълдъръм. Заедно с Реджеп Ердоган. Вперили поглед в бъдещето (само на плакатите), и на двамата им се наложи да гледат повече в чувалите. С бюлетини. И да търсят победа в “бастиона на Тайпи”. Но Истанбул падна. В опозиция. Засега. Колкото и от пресата това да не личи.\r\nАла за вестник ти трябват поне две свободни ръце. Нали? С тях обаче ти поднасят шафран, след това всевъзможни чайове, които лекуват всичко. Само не и смъртта. С едната длан режат локум от горния рафт (истински бил, без нишесте), с другата - загребват шепа фъстъци. Подават ми перде. “Благодаря” - казвам, както пише на плаката. Следва друго предложение...\r\nПробвам да смъкна цена на чаршията. Отказват ми (имаше клише за пазарлъка, а?). Струва 80 турски лири. Толкоз! “Откъде си?” Обяснявам. На английски. И със свободни ръце. От общи приказки решавам, че може да си изпрося нещо (кавга, бой, две халви повече), но ще питам за изборите. “И сега какво ще правите, щом Истанбул вече е червен?”- тъпо, но го изръсих. “Комшо, на нас вие (демек - клиентите) сте ни важни. Не тия, дето управляват, кметуват. Пазарът е пълен, нали? Има за всички! И за тях има!” (по смисъл предавам). Не ядох бой за тоя въпрос. Ядох още локум. На аванта.   Курсив вместо скоби за пояснение. Партията на справедливостта и развитието загуби в Истанбул, както и в столицата Анкара - крах, считан от мнозина за голямо поражение на . Той обаче иска повторно преброяване на гласовете в 38 избирателни района в Истанбул. Нещо повече - чуват се призиви за анулиране на резултатите в 39-ия изборен район.      Кандидатът на опозицията Екрем Имамоглу, който вече се обяви за кмет на града на Босфора, обвинява , че искат да печелят време, за да прикрият следите от евентуални злоупотреби по време на гласуването миналата неделя (31 март). Глобализацията в локалния свят на Константинопол (както повече го обичам) ‘разделя толкова, колкото и събира’ (по Зигмунт Бауман). Тук всичко става първично и бързо, защото опашката никога не свършва. А човекът?! Човекът е печен на скара сафрид, напъхан в питка. И има цена, която невинаги е колкото даде. Не-ви-на-ги! Хората обаче са туристи, подредени в индиански нишки към общата “Виа Долороса” на ол инклузива. А в мегаполиса може да ти се случи всичко. Само не и да се изгубиш. Харесваш си минаре (може и в строеж) за отправна точка и караш по него. Нещо като градска астрономия. Но човек трябва да си гледа и в краката! Особено когато минава покрай налягали върху вестници с ликовете на “победителите” майки с малчугани. Бежанска криза или стандартна бедност? “Стандартна бедност?!” И следва: “Please, we are from Sirya! Help us!” Десетки прокъсани табели от стърчащи ръце. Без лица. Но с еднаква скръб. Бели бродници в леден свят. На търговия. Която стига до гигантските небостъргачи и (че сега е модерно!), минава през съмнителни подлези, и се качва на Галата, за да откупи вината си. От деня след утре. Дали с молитва към Мекка и Йерусалим, дали с подхвърлен симид. Все тая! Идва следващата група. А ти си още сафрид. Върху плакат. Но вече превтасал от предлагане.   ", "date": "2019.04.08", "title": "Истанбул: Комшо, пазарът е пълен, нали?"}
{"url": "https://www.actualno.com/politics/kategorichen-glas-ot-abv-patentovali-sme-koalicija-za-bylgarija-predi-3-godini-news_737254.html", "text": "  Патентовали сме \"Коалиция за България\" през 2016 година. Това заяви зам.-председателят на АБВ Любомира Ганчева пред Нова телевизия с изрично уточнение, че БСП не е правила заявка за защита на марката преди това.     Припомняме, че заради \"Коалиция за България\" се стигна до реплики между Корнелия Нинова и Румен Петков, като Нинова обвини Георги Първанов, че опитва да влезе в голямата политика през задната врата, а не му отивало на претенциите за имидж.   По думите на Ганчева обаче, БСП опитали да запазят името чак през 2018 година. Не можеш да имаш претенции за нещо, което не притесняваш, добави тя.\r\nГанчева допълни, че от коалицията нямат притеснения, че ЦИК може да откаже регистрацията заради подадените документи от БСП. \"БСП са ни конкурентите в ляво. Основният ни опонент  са десницата и ГЕРБ\", завърши Любомира Ганчева.  ", "date": "2019.04.08", "title": "Категоричен глас от АБВ: Патентовали сме \"Коалиция за България\" преди 3 години"}
{"url": "https://www.actualno.com/politics/kostadin-paskalev-ostavkata-na-pravitelstvoto-e-edinstvenijat-pochten-variant-sled-apartamentgejt-news_737270.html", "text": "  \"Oставката на правителството е единственият почтен вариант след скандала \" \". Това е мнението на бившия вицепремиер и министър на регионалното развитие Костадин Паскалев.     \"Бойко Борисов е поставен в изключително тежка ситуация и практически ще му се наложи да понесе отговорността за собствените си действия\", каза той в интервю за bTV.   По думите му поведението на Цветан Цветанов е нагло. \"Не може един човек на такова високо място в държавата да реализира материален интерес по недопустим и безпардонен начин и след това да ни представя новите европейски слогани на ГЕРБ\", отбеляза Паскалев.\r\n\"Имаме представители на законодателната и на изпълнителната власт, които са се облагодетелствали, имаме представители на правоохранителните органи, които са се облагодетелствали. Как ви се струва това днес една община в столицата да проверява изграждането на една сграда, която през 2012 г. е констатирано, че има незаконно строителство\", попита той.  \"Тези хора на база на високото си служебно положение очевидно са получили преференции. Тези преференции на български език се наричат корупция\", подчерта Паскалев.\r\n\"Имаме интереси, които връзват политически субекти, администрация и бизнес. Името за тази връзка е олигархия\", категоричен беше бившият регионален министър.   Той отбеляза, че премиерът Бойко Борисов няма правомощията да спира строителството на сградата в столичния квартал \"Лозенец\". \"Това е някаква форма на управление с декрети, което е абсурдно. Ние губим демократичния характер на държавата си с това поведение на управляващите\", заяви той.    \"Когато има такъв обект, това означава, че главният архитект и съответната комисия за устройство на територията към Общинския съвет са запознати с тази история. Строителството е съгласувано с Министерството на регионалното развитие и благоустройството, което означава, че към даден момент очевидно е имало строителни книжа. Кой е бил главен архитект тогава, кои са били членовете на комисията? Кой е бил кмет, не е ли бил сегашният премиер кмет, когато е издадено това строително разрешение\", попита Паскалев.\r\nСпоред него трябва да се направи обстойна проверка на ДНСК съвместно с регионалното министерство.\r\nПаскалев определи новия правосъден министър като задълбочен юрист, който обаче в последните години се е поставил в услуга на управляващата политическа партия ГЕРБ. По думите на Паскалев поведението на Кирилов от един момент нататък се е превърнало в слугинаж.   По повод евролистата на БСП Паскалев коментира, че силният ход на лидера Корнелия Нинова е да предложи листа на 14 април, в която присъства Сергей Станишев. Според Паскалев БСП ще спечели евроизборите.", "date": "2019.04.08", "title": "Костадин Паскалев: Оставката на правителството е единственият почтен вариант след \"Апартаментгейт\""}
{"url": "https://www.actualno.com/health/bezplatni-konsultacii-v-sofija-ot-grycki-specialist-po-reproduktivna-medicina-news_736705.html", "text": "  Български двойки с репродуктивни проблеми ще имат възможността да се консултират с топ специалиста от Гърция д-р Карпузис на 20 април 2019 г. в София.     Д-р Харалампос Карпузис е водещ специалист в южната ни съседка по репродуктивна медицина, лечение на инфертилитет и лапароскопски гинекологични операции. Той ще гостува у нас по покана на Звезделина Лютфи, управител на Здравен информационен център „Медикъл Караджъ“. Д-р Хари Карпузис ще бъде наш гост в рамките на инициативата ни да предоставим достъп на българските пациенти до най-съвременните методи и технологии в медицината.\r\nКонсултациите с д-р Карпузис са подходящи за пациенти, интересуващи се от лечение в чужбина или нуждаещи се от второ мнение относно проблема си.\r\nМедицинска група Pelargos и ние, Медикъл Караджъ, сме подели инициатива да подарим „50 процента отстъпка на една българска двойка за донорска програма в Гърция“, за всички наши последователи във фейсбук. Самото теглене на печелившата двойка ще е само ден преди пристигането на д-р Карпузис в София на 20 април 2019г., т.е. на 19 април 2019г.   Д-р Карпузис е основател и научен директор на Pelargos IVF – уникална по рода си група от медицински специалисти. Те предлагат холистичен подход в решаването на гинекологични и репродуктивни проблеми, включително с донорски материал и сурогатно майчинство. Преди да се завърне в родината си през 2013 г., д-р Карпузис е специализирал и работил в едни от най-натоварените болници в Лондон, Великобритания. Сертифициран е от British Fertility Society и от British Society of Colposcopies and Cervical pathology. Твърди, че в работата си следва международно възприетите принципи, но не се бои да прилага иновативни протоколи в трудни случаи.     На гръцки език Pelargos означава „щъркел“, затова и от екипа на Pelargos IVF вярват, че този символ на сбъднатата мечта за бебе им помага да постигнат високата успеваемост, с която се гордеят. Oсвен това разчитат на персонален подход, внимание и иновативни методи. Предлагат индивидуални консултации и IVF/ICSI/IMSI лечение, което може да се комбинира с PGS/PGD тестове.\r\nПовече за медицинска група Pelargos и всички възможности, който предлага, може да прочетете тук:           Всички те работят заедно за осигуряване на холистична грижа, като същевременно си партнират с три от най-успешните инвитро центъра в Атина. Така всяка двойка може да избере мястото за провеждане на лечението според особеностите на случая и бюджета си.\r\nКогато случаят го налага, двойките могат да се възползват от донорските програми. Те се изпълняват по международни протоколи и стандарти, с успеваемост 75-85%. Гърция е географски близка и позната страна, която същевременно предлага качествени медицински услуги на разумни цени. За много двойки възможността да получат търсеното лечение в държава от ЕС представлява допълнителна сигурност и предимство. Няма листи на чакащи за донорски яйцеклетки, а донорите са анонимни и задължително преминават пълен скрининг на здравословното си състояние. В 95% от случаите специалистите успяват да намерят подходящия донорски материал в рамките на един месец. Важно е, че при избора се вземат предвид както физическите характеристики на реципиента, така и особеностите на характера, образование, социален статус и др.\r\nНе на последно място медицинска група Pelargos предоставя възможност за сурогатно майчинство при случаи, когато двойката не може да износи сама своето бебе.\r\nИнтересуващите се от безплатните консултации с д-р Хари Карпузис на 20 април 2019г. в София трябва да си запишат предварително час на телефоните на здравен : 0879 977 401 или 0879 977 402.", "date": "2019.04.08", "title": "Безплатни консултации в София от гръцки специалист по репродуктивна медицина"}
{"url": "https://www.actualno.com/crime/kuche-nahapa-momche-v-plevensko-selo-news_737286.html", "text": "   жестоко 8-годишно дете в плевенското село Биволаре. Животното се движело свободно по улицата на селото. Момченцето е получило тежки наранявания от нападението на животното, което е порода канадски вълк.     Свидетел на инцидента е Рачо Стефанов, дядо на нападнатото дете, който първоначално не е разбрал, че внукът му е в беда, и решил, че детето си играе с кучето.   \"Кучето го свали и започна ужасно да го хапе, беше много страшно. Кучето избяга като дойде стопанката на кучето. Детето беше нахапано по ръцете, корема, краката\", каза Стефанов пред bTV.\r\nБабата на момчето Анета Стефанова допълни, че кучето стои отвързано в двора и често лае по преминаващите по улицата хора. Според нея не за първи път кучета на въпросните стопани нападат хора от селото.  \"Стопанката беше много притеснена, видях я в Бърза помощ, носеше документи на кучето, което се оказа с изтекли ваксини. Оказа съдействие, но това не я оправдава – не може това куче да се движи без каишка и намордник\", смята бащата на детето Явор Китов.", "date": "2019.04.08", "title": "Куче нахапа момче в плевенско село "}
{"url": "https://www.actualno.com/viewpoint/pozitiven-borisov-na-lov-za-evroizbori-news_737216.html", "text": "  Премиерът Борисов стартира нов курс на предизборната реторика, който е колкото интересен, толкова и рискован. Обявявайки Мария Габриел за водач на листата си, той даде няколко инструкции. Те са твърде забавни заради смесването на политическа стратегия с кръчмарски тон. Така например Борисов заяви, че не иска да има \"език на омразата\" по време на кампанията от страна на ГЕРБ, но по-късно, за да се подсигури, че наистина е разбран, допълни , визирайки думите на Елена Йончева, която се похвали, че синът й така я дефинирал - \"кучка, която се бори срещу Бойко Борисов\".     Няколко дни по-късно пък Борисов сам качи на страницата си във Facebook информацията за прословутият паметник, който цъфна на Графа за 1 април и представляваща ръсеща бисери пластмаса, която във всеки един момент е готова да пререже някоя лента. Принципно, изглежда така сякаш премиерът декларира почти невъзможната задача да проведе политическа кампания без да е нападателен. Това обаче е кауза пердута по няколко причини.\r\nПървата е в самият характер на изборите. Кажи-речи от началото на промените не е имало предизборна кампания, която да не е минала под знака на \"по-малкото зло\". Тоест, начинът на утвърждаване на всеки политически играч е общо взето лимитиран: той просто убеждава гласоподавателите, че макар и бидейки зле, все пак е несравнимо по-малко зле от опонента си. Предстоящите избори ще се превърнат в състезание именно по този въпрос - абе кога беше по-зле: при ГЕРБ или БСП. Тук питането действително е сериозно и главоломно - човек обективно не може да прецени кога е било по-зле. Затова и в момента ГЕРБ и БСП са по социологически проучвания: народът просто е напълно неспособен да отсъди кои са по-зле. Тъй че как точно Борисов ще проведе кампания без да използва всеки един момент за атака срещу БСП? И как БСП ще я проведат без да направят същото? Шансът е нулев: това, което ни предстои е репликиращо се през годините дежа вю, което само теоретично напомня за възможностите на демокрацията. Всъщност ни управлява авторитарен абсурд, който просто сменя политическите си аватари през някакъв период.\r\nВторият проблем е, че Борисов открай време имитира благодушие спрямо критиците си, което по-късно се оказва само мимика. Класиката в този случай е едновременно да се оплаква от карикатурите на Комарницки, след това великодушно да си ги качва на стената и после пак да се оплаква от тях. Подобно нещо се случи и на самия старт на еврокампанията - Борисов рече, че забранява езика на омразата и след това моментално обяви, че \"са ги ударили лошо\" - тоест, целият Апартаментгейт е просто удар от вражески сили, които нарочно са набутали Цветанов да плати 4 пъти по-малко за луксозен дом, че да се накърни изрядния имидж на ГЕРБ. Това обаче по всяка вероятност е само началото. Коефициентът на безумни изказвания ще расте с всеки ден, през който евроизборите се доближават.  И накрая - какво по-точно значи \"Европа ни чува\"? Слоганът, който от ГЕРБ избраха. Европа наистина чува. Чува за корупцията, чува за бедността, чува за апартаментите - в момента най-много за тях чува. Чува за домашното насилие, чува за демографския колапс, чува за милионите емигранти - и за това чува. Напоследък и \"Ню Йорк Таймс\" чува за имотите на властта, немската преса чува за тях също. Някои неща се прочуват, наистина. Райко Байчев     ", "date": "2019.04.08", "title": "Позитивен Борисов на лов за евроизбори"}
{"url": "https://www.actualno.com/health/10-zlatni-pravila-za-hraneneto-koito-trjabva-da-sledvate-news_736610.html", "text": "  За да се чувствате добре, трябва да се храните здравословно. На това ни учат от малки, но до колко го спазваме. Световно известната Индра Деви е разпространила йогата по цял свят, в същото време се е хранела здравословно. Тя споделя някои от своите \"златни правила\", за да може повече хора по света да се хранят здравословно и да се чувстват добре.          не забравяйте, че тя пречи на доброто храносмилане и на естествената циркулация на стомашния сок. Най-вредно е да се пие вода с лед след хранене, забравете за този вреден навик. всяка сутрин на гладно е добре да пиете по чаша хладка вода, в която можете да добавите резени лимон. Дори преди кафето, веднага щом се събудите. Това е трик, за който знаем отдавна, но е време да започнем и да го прилагаме наистина. Когато започвате сутринта с чаша вода ще се радвате на добър метаболизъм и здраве на цялото тяло.   не се доверявайте на соковете, те съдържат много консерванти и оцветители. Те в никакъв случай не са източник на всички полезни витамини и минерали, които могат да ви дадат плодовете. Вместо да пиете сокове, яжте плодове. мазнините се усвояват много трудно от организма и се изхвърлят от него последни, след въглехидратите и белтъчините. Вместо да пържите храната, просто я изпечете във фурната. Ще стане много по-здравословна. всъщност тя е много полезна и можете да я използвате за направата на вкусна супа. Тя се превръща в страхотен, зеленчуков бульон, основа за всякакви ястия, подходящ дори за варене на паста и приготвяне на ризото.        те са опасни, особено ако прекалявате с тях. Като цяло всяка храна, която е богата на мазнини и бедна на протеини е вредна за тялото ви. всъщност колкото и странно да звучи, пресният и мек хляб не е чак толкова полезен. По-полезен е старият или пък пресният,но препечен хляб. Също така не е полезно да пиете вода докато ядете хляб. Като цяло, водата по време на хранене не е за предпочитане. - Нишестето се превръща в глюкоза. Ако то не е добре напоено със слюнка, остава в стомаха в същото състояние и се преработва много по-бавно от организма. За това не бързайте да преглъщайте, първо много добре сдъвчете храната. - многото консерванти, оцветители и изкуствени добавки в пакетираната храна я правят изключително вредна за организма. Опитайте се да я избягвате максимално. Също така не се увличайте по сладкиши и шоколади, те също не са полезни, особено ако ги консумирате прекалено често или в големи количества. - така както избирате дреха, просто намерете храната, която е най-подходяща за вашият организъм. За да стигнете до крайната цел обаче, трябва да експериментирате с различни храни. Но запомнете едно, винаги е за предпочитане да заложите на пресни храни от колкото на пакетирани такива.      ", "date": "2019.04.08", "title": "10 златни правила за храненето, които трябва да следвате"}
{"url": "https://www.actualno.com/politics/ksns-zaradi-korupcijata-po-visokite-etaji-news_737232.html", "text": "  Днес, 8 април, от 13:00 часа на \"Дондуков\" 2 президентът Румен Радев свиква заседание на Консултативния съвет за национална сигурност (КСНС),. Заседанието ще бъде на тема: \"Резултати от противодействието на корупцията по високите етажи на властта. Необходимост от мерки\".     \"Ако искаме да имаме правова, демократична и просперираща държава, трябва да водим борба с корупцията по високите етажи на властта\", коментира държавният глава, цитиран от БГНЕС.   Преди заседанието стана ясно, че той е снел доверието си от председателя на КПКОНПИ Пламен Георгиев, който излезе в отпуск заради разследване по искане на главния прокурор. Затова участие на заседанието трябва да вземе заместникът на Георгиев в \"Апартаментгейт\".\r\nРумен Радев отбеляза, че е важно органите, които следят за наличие на корупция да бъдат пример за чистота. „Имаме сериозен проблем на доверието в държавността и с оставките партиите казват, че проблемът е приключен. Той може да е приключен за партиите, но не трябва да бъде приключен за държавата“, допълни президентът.  ", "date": "2019.04.08", "title": "КСНС заради корупцията по високите етажи"}
{"url": "https://www.actualno.com/politics/sloganyt-na-gerb-za-evroizborite-veche-e-polzvan-ot-ndsv-prez-2009-g-news_737209.html", "text": "   Мотото бе представено официално вчера (07.04.19 г.) в централата на управляващата партия, съобщи . Малко по-късно се оказа, че има съвпадение със слогана на НДСВ от преди около 10 години, което предизвика саркастични коментари.       Анализатори коментират, че \"Европа ни чува\" е в противоречие с действията на управленците. Въпреки всичко това, управляващите твърдят, че подобни проблеми у нас няма. \"Искаме да кажем на нашите избиратели, че само подкрепяйки силната листа с кандидатите на ГЕРБ, ще можем да постигнем целите, които сме си поставили\", каза Елен Герджиков - председател на Столичния общински съвет.   Той посочи, че Европа е солидарна и помага на България, но не дава нищо даром. \"Гласът ни се чува и това най-важното, Европа ни чува\", заяви и заместник-председателят на ГЕРБ и председател на Националния предизборен щаб на партията Цветан Цветанов. Той посочи, че винаги когато ГЕРБ са се подготвяли за всеки национален избор са се стремили слоганът да съответства на постигнатите през годините резултати и не са се връщали назад в годините на предишни избори, за да гледат коя партия с какво мото е била.", "date": "2019.04.08", "title": "Слоганът на ГЕРБ за евроизборите вече е ползван от НДСВ през 2009 г."}
{"url": "https://www.actualno.com/asia/chavushoglu-s-ostro-izkazvane-i-po-izraelsko-palestinskija-vypros-news_737225.html", "text": "  Турският външен министър Мевлут Чавушоглу осъди \"безотговорното\" обещание на израелския премиер Бенямин Нетаняху за присъединяване на селищата на Западния бряг, ако бъде преизбран, предаде БГНЕС.     Чавушоглу написа в Twitter, че \"Западният бряг е палестинска територия, окупирана от Израел в нарушение на международните закони. Безотговорното изявление на премиера Нетаняху в търсене на  гласове точно преди общите избори в Израел, не може и няма да промени този факт.\"   Припомняме, че Нетаняху има проблем с израелското правосъдие заради .", "date": "2019.04.08", "title": "Чавушоглу с остро изказване и по Израелско-палестинския въпрос "}
{"url": "https://www.actualno.com/plovdiv/deca-ot-rakovski-zasajdaha-dyrveta-v-sedmicata-na-gorata-news_737242.html", "text": "   Сред тях - бреза, колоновиден дъб, габър и лирово дърво. Дърветата бяха засадени на алеята пред централния градски парк в общинския център. Две плачещи върби пък бяха засадени около паметника на загиналите раковчани във войните за национално обединение на България. Идеята е на заместник-кметът на общината - Татяна Бакова.     Освен официални лица, в инициативата се включиха и малчугани от общинския клуб \"Родолюбец\" и децата-скаути. \"Най-доброто време да засадиш дърво е преди 20 години. Следващият най-добър момент е днес. Надявам се, че с общи усилия ще успеем да съхраним новозасадените дръвчета. Горите са белите дробове на планетата и със засаждането на всяко дърво пречистваме въздуха, който дишаме ние и нашите деца!\", посочи кметът на Раковски - Павел Гуджеров.   Друга инициатива, свързана със седмицата на гората, бе посещението на възпитаници от ДГ \"Синчец\" в Белозем и ДГ \"Радост\" в Стряма в Държавно горско стопанство \"Чекерица\", разположено също край Стряма. Малчуганите сами се разделиха на два отбора - \"Пчелички\" и \"Смелите патета\". Докато залесяваха децата научиха каква е разликата между широколистните и иглолистните  дървета, по какъв начин се размножават дървестните видове  и за това, как се определя възрастта на едно дърво.\r\nПрипомняме, че Раковски е единствената община в пловдивска област, която след десетилетия стартира възобновяване на горските си територии, тъй като след промяна в закона за горите през 2011 г. общините сами трябва да организират залесяването. В момента се залесяват 20 декара земя с 550 фиданки - хибридна топола. Работи се по метода дълбочинно залесяване чрез сондиране. Залесява се на 1.50 м./1.80 м. дълбочина. На места терена е доста тежък, заради глинестата почва. Предстои да бъдат залесени още 10 декара общински площи в землището  на град Раковски.  ", "date": "2019.04.08", "title": "Деца от Раковски засаждаха дървета в \"Седмицата на гората\""}
{"url": "https://www.actualno.com/business/uvelichavat-se-raboteshtite-firmi-v-bylgarija-tvyrdi-v-24-chasa-news_737234.html", "text": "  Над половината от регистрираните фирми в България работят, тъй като са подали декларациите си за облагане с корпоративни данъци. Става въпрос за 370 000 компании от общо 700 000, показва статистиката на НОИ, цитирана от в. \" \".     На база тези данни, вестникът прави заключение, че въпросните компании имат \"положителен финансов резултат\". И припомня, че \"допреди три години всяка пета фирма не работеше, а съществуваше само по документи\".   \"Печалба за облагане има тогава, когато приходите за данъчната година са повече от разходите. Ако е обратното, фирмата ще бъде на загуба. Това на свой ред означава, че посоченият брой фирми, преди да пресметнат финансовия си резултат, са платили заплати и осигуровки на своите работници и служители И тъй като според статистиката близо 90% от фирмите са средни и малки, това означава, че условията за тяхното съществуване и развитие се подобряват\", обобщава медията.\r\nДруги положителни тенденции от тези данни, които вади вестникът, са намаляване на сивия сектор и съответно увеличаване на разходите за образование, здравеопазване, отбрана и други приоритетни за държавата дейности.  ", "date": "2019.04.08", "title": "Увеличават се работещите фирми в България, твърди в. \"24 часа\""}
{"url": "https://www.actualno.com/balkani/ovladjan-e-migrantskijat-protest-v-severna-gyrcija-news_737214.html", "text": "  Последните 60 от близо 1000 протестиращи имигранти, които се влязоха в сблъсъци с гръцката полиция в продължение на три дни, са напуснали импровизирания си лагер в Северна Гърция, предаде БГНЕС.      стигнаха до сблъсъци с полицията, подлъгани от фалшиви съобщения в социалните медии, че ограниченията за пътуване до Централна и Северна Европа са били премахнати.   Гръцките сили за сигурност задържаха някои от последните 60 души, които не са имали валидни документи. Останалите са настанени в мигрантски лагери или апартаменти в Гърция. Никой от жителите на близкия бежански лагер не е бил сред тях.\r\nДори когато импровизираният лагер започна да се изпразва късно в събота, една група продължаваше да скандира силно. Запитани защо продължават протеста, те заявили, че според тях канцлерът Ангела Меркел е отворила границата на Германия, което се оказа напълно невярно твърдение.  Повечето от мигрантите са бежанци от Сирия, Ирак и Афганистан.", "date": "2019.04.08", "title": "Овладян е мигрантският протест в Северна Гърция "}
{"url": "https://www.actualno.com/crime/specializirana-policejska-akcija-v-dimitrovgrad-news_737251.html", "text": "  Специализирана полицейска акция се извършва в района на Димитровград. Това съобщи главният секретар на МВР Ивайло Иванов. По думите му става въпрос за група, занимаваща се лихварство.     Задържани са петима души, допълни Иванов пред bTV. Иванов уточни още, че операцията е в начален етап.   ", "date": "2019.04.08", "title": "Специализирана полицейска акция в Димитровград"}
{"url": "https://www.actualno.com/society/otbeljazvame-mejdunarodnija-den-na-romite-news_737176.html", "text": "  От 1992 година 8 април е обявен за международен ден на ромите. На този ден се отдава почит към жертвите роми през Втората световна война.     В навечерието на Международния ден на ромите — 8 април, първият заместник-председател на Комисията Франс Тимерманс и комисарите Йоханес Хан, Мариан Тейсен, Вера Йоурова и Корина Крецу заявиха: „Днес празнуваме ромската култура и отбелязваме ромската история, които от векове са неразделна част от Европа. Въпреки че представляват най-голямото малцинство в Европа, ромските общности продължават да бъдат подлагани на широко разпространена дискриминация и маргинализация. Това възпрепятства достъпа им до основните права на образование, труд, достойни жилищни условия или основни услуги в областта на здравеопазването.  Антиромските настроения нарастват. Свидетели сме на екстремни изказвания, включително от страна на политици, и на разпространение на словото на омразата и фалшивите новини онлайн. Думите водят до омраза, а омразата води до насилие. Трябва да сме бдителни, за да не допуснем ромите отново да станат обект на тормоз и нападения. Трябва да се поучим от историята си и да предотвратим разпалването на пламъците на омразата от миналото.    За да постигнем това, трябва твърдо да отстояваме нашите основни ценности. ЕС отстоява идеята за общество, в което равното третиране е реалност за всички малцинства и в което на ромските общности се предоставят същите права и възможности като тези, предоставяни на другите хора. Ето това сме ние.     Международният ден на ромите е възможност да се направи преглед на постигнатото на равнището на ЕС и на национално равнище за подобряване на приобщаването на ромите. От 2011 г. насам работата на държавите членки в тази област се ръководи от Рамката на ЕС за национални стратегии за интегриране на ромите, като за интеграцията на ромите се предоставят средства от ЕС. Тази стратегия дава плодове; виждаме подобрения, по-специално в областта на образованието.  Предстои ни обаче да изминем дълъг път, докато осигурим на ромските общности възможностите да реализират своя потенциал. Европейската комисия насърчава държавите от ЕС, както и партньорите с европейска перспектива, да изпълняват ангажиментите си, да засилват борбата с дискриминацията и да подкрепят участието и представителството на ромите в политическия живот, в нашите икономики и общества. Ромите са част от нас.      За да се сложи край на продължаващата от векове маргинализация, се изисква общоевропейско сътрудничество. Политиците, от национално до местно равнище, трябва да повишат доверието между ромските общности и другите общности, както и да гарантират, че ромите се ползват със същите права и възможности като останалите европейци“. Ромите са най-голямата малцинствена общност на Европа — 6 милиона души, живеещи в ЕС, и 4 милиона души в региона, включен в процеса на разширяване (Черна гора, Сърбия, Северна Македония, Албания, Босна и Херцеговина, Косово и Турция). Те обаче отдавна се сблъскват с неравенство, социално изключване, дискриминация и маргинализация.", "date": "2019.04.08", "title": "Отбелязваме Международния ден на ромите"}
{"url": "https://www.actualno.com/celebrate/sv-apostoli-irodion-agav-ruf-asinkrit-flegont-i-ermij-news_737171.html", "text": "   се родил в Тарс, главен град на областта Киликия в Мала Азия, следователно бил съгражданин на свети апостол Павел. Той бил сътрудник на светите апостоли и ревностен проповедник на Христовото учение между юдеите и езичниците. Като слушали неговата проповед, мнозина повярвали в Иисуса Христа и се кръстили. За усърдното му служение на Църквата светите апостоли го поставили епископ в гр. Неопатрида. Той страдал много за вярата както от юдеите, така и от езичниците. Веднъж враговете на християнската вяра дотолкова го измъчвали, че той изпаднал в безсъзнание. Като помислили, че той е вече мъртъв, мъчителите се отдалечили от него. Но светият мъченик, подкрепен от Божията благодат, оздравял и след това проповядвал евангелското слово в Рим заедно със св. ап. Петър.      е била известна и на св. ап. Павел. Той го е чувствувал толкова близък, че в края на посланието си до Римляните го поздравява като свой сродник: \"Поздравете сродника ми Иродиона\" (Рим. 16:11).   След мъченическата смърт на св. ап. Петър апостол Иродион заедно с много други християни бил посечен с меч в Рим. проповядвал в Йерусалим и Юдея. Той притежавал пророчески дар. Св. апостол и евангелист Лука споменава за него на две места в книгата си Деяния на светите апостоли. В Антиохия той предсказал, че \"по цялата вселена ще бъде голям глад\". Това пророчество се изпълнило през време на император Клавдий (42–54 г.). По този повод антиохийските християни събрали помощ и по Варнава и Савел я изпратили на своите бедствуващи братя в Юдея (Деян. ап. 11:28-30).  През лятото на 58 година, когато св. ап. Павел се връщал в Йерусалим  след третото си проповедническо пътешествие, той минал през гр. Кесария. Там посетил Филипа, един от седемте дякони, и няколко дена останал в неговия дом. През това време от Юдея в Кесария пристигнал един пророк, на име Агав, който \"взе пояса Павлов, върза си ръцете и нозете и рече: това казва Дух Светий: така ще свържат юдеите в Йерусалим оня мъж, на когото е тоя пояс, и ще го предадат в ръце езически\" (Деян. ап. 21:8-11). е бил епископ в гръцкия град Тива. В Посланието си до Римляните св. ап. Павел изпраща поздрав до него и до апостол Асинкрит, който бил епископ в Иркания (град в Мала Азия), до апостол Флегонт, епископ в тракийския град Маратон, и до апостол Ермий, епископ Далматски.   Всички тези апостоли проповядвали ревностно словото Божие в различни области на Римската империя. Те претърпели мъчения за вярата си в Иисуса Христа и отдали живота си в себежертвено служение на Бога и на ближния.     © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.04.08", "title": "Св. апостоли Иродион, Агав, Руф, Асинкрит, Флегонт и Ермий"}
{"url": "https://www.actualno.com/books/kakvo-vsyshtnost-oznachava-idealna-lubov-i-vyzmojna-li-e-tja-news_737190.html", "text": "  Вероника, като много други тийнейджърки мечтае за идеалната любов, но не очаква, че тези мечти ще се сбъднат, защото няма идеална любов, а и тя е песимистка. Или реалистка. Убедена е, че няма как да ѝ се случи нещо толкова прекрасно. Животът я е научил, че на хора като нея не им се случва нищо хубаво. Но попада на романа „Здрач“ и в нея се загнездва мечтата за голямото, невероятното чувство и за принца, твърде съвършен, за да е истински. Идеалното момче се ражда във въображението ѝ и живее във виртуалния свят, в нейния блог.     Дали обаче действителността може да прилича на мечтите? Какво става, когато в истинския живот тя среща изведнъж трима изключителни мъже – Филип, актьор и изгряваща звезда, изпълнения с емпатия Марек и Пьотр, психолог, готов да ѝ помогне със съветите си в интернет? Кого да избере? Дали тази книга е поредната приказка за Пепеляшка, или по-скоро за Бриджит Джоунс, която се влюбва в неподходящия мъж, докато истинската ѝ сродна душа всъщност вече е до нея?   Известната полска авторка Малгожата Гутовска-Адамчик е успяла да създаде вълнуващ, небанален, дълбок роман, засягащ съвременни проблеми, впрочем не само младежки – съперничеството, необходимостта да си „някой“ в очите на другите, желанието да бъдеш обичан. Романът е номиниран за престижния Каталог на най-добрите детско-юношески книги на годината в света „Бели гарвани“, а у нас излиза в превод на Милена Милева с логото на издателство „Емас“ и награждаваната им поредица „Европейски разказвачи“.\r\nМалгожата Гутовска-Адамчик вече е известна на българските читатели с друг актуален роман за тийнейджъри, „13-а пряка“, в който отново говори за съвременните взаимоотношения и търсения на тази възраст с изненадваща точност и разбиране.  По образование Малгожата е историк на театъра, по призвание – писателка. Авторка на повече от десет романа и много сценарии.Учителка по полски и латински. Съсобственичка на фирма. Авторка на бестселъра „Сладкарница „Амур“, замисълът за който отлежавал повече от 20 години. Майка на двама сина (Мачей – комик, и Пьотр – композитор) и съпруга на един мъж (Войчех Адамчик – театрален и филмов режисьор). Изпълнена с топлота и спонтанност, с чувство за хумор, със здравословна дистанция към самата себе си и любопитство към хората. Колекционира странни фамилии и чашки за кафе, цени добрата кухня, любител градинар. Обожава кучетата и книгите. Купува по много книги наведнъж и вечно смята, че чете прекалено малко.  ", "date": "2019.04.08", "title": "Какво всъщност означава \"идеална любов\" и възможна ли е тя?"}
{"url": "https://www.actualno.com/curious/britanka-e-zaplashena-ot-zatvor-v-dubaj-zaradi-lubovna-drama-vyv-facebook-news_737228.html", "text": "  Британската гражданка Лейла Шахравеш е застрашена от ефективна присъда в Дубай, защото преди време нарекла във Facebook новата съпруга на бившия си мъж \"кон\", предаде БГНЕС.     Жената е служителка в приют за бездомни в Лондон. В същото съобщение в социалната мрежа тя нарекла бившия си съпруг \"идиот\", след като разбрала, че се е оженил повторно, съобщи The Independent.   Британката може да получи две години в затвора в Дубай и глоба от 50 000 паунда, твърдят активисти на гражданската организация \"Затворени в Дубай\".\r\n55-годишната Лейла е задържана в Обединените арабски емирства миналия месец с 14-годишната си дъщеря Парис, докато се  опитва да присъства на погребението на бившия си мъж. Тя била арестувана заради обидните си коментари във Facebook, въпреки че те са написани през 2016 година.  Г-жа Шахравеш е била във Великобритания, когато е публикувала коментарите, докато бившият ѝ съпруг, починал от инфаркт на 3 март тази година, и новата му съпруга са живели в Дубай. В Дубай законите за киберпрестъпления гласят, че при посещение в страната човек може да бъде осъден и да попадне в затвора, ако негов стар пост в социална мрежа още може да бъде видян.\r\nСпоред \"Затворени в Дубай\" паспортът на г-жа Шахравеш е конфискуван и дъщеря ѝ е трябвало сама да се прибира вкъщи, където в момента живее при приятели.   В изявление, публикувано от групата, Лейла пише: \"Не ми е позволено да напусна Дубай. Веднъж бях в съда, където не ми беше позволено да се защитавам. Бях и в полицейския участък, където чаках 12 часа без никакъв напредък. Ужасена съм. Не мога да спя или да ям. Заради стреса съм с дрехи, които са размери по-малки от обичайните. И дъщеря ми плаче всяка вечер\".    Шахравеш се омъжва за португалския си съпруг Педро Мануел Сантос преди 18 години и заедно отглеждат единствената си дъщеря. Живеят в Дубай в продължение на осем месеца, където известно време е работил съпругът. Тя се прибира в Лондон с дъщеря си през 2016 година, но вместо да се присъедини към семейството си в Лондон, съпругът изпраща в Англия документи за развод. Няколко месеца по-късно Лейла случайно попада във Facebook на снимки от сватбата на бившия си съпруг с 42-годишна тунизийка. Ядосаната жена пише два коментара на езика фарси, в които се казва: \"Проклет да си. Остави ме заради този кон, идиот\".\r\nЗасега от организацията \"Затворени в Дубай\" са поели адвокатската защита на Лейла Шахравеш.", "date": "2019.04.08", "title": "Британка е заплашена от затвор в Дубай заради любовна драма във Facebook"}
{"url": "https://www.actualno.com/chronicles/otkrita-e-statujata-venera-miloska-news_737170.html", "text": "  Венера Милоска е името на едно от най-прочутите произведения на древногръцкото скулптурно изкуство. Открита е през 1820 г. сред руините на древния град Милос на едноименния остров в Бяло море. Счита се, че изобразява древногръцката богиня на любовта и красотата Афродита (на латински, Венера). Понастоящем се намира в Лувъра в Париж.     Статуята е от пароски мрамор, висока e 203 см. Ръцете ѝ са отчупени и загубени, както и оригиналният плинт (плочата, служеща за основа). Датирана е към 130 – 90 г. пр.н.е. и се счита, че е творение на Александър от Антиохия, въпреки че в миналото погрешно е била приписвана на Праксител (починал два века преди това). Композицията е смесица между ранни стилове в класическия период на гръцката скулптура.   В нишата, в която е открита статуята, са намерени и фрагменти от лява ръка, държаща ябълка, за които се смята че ѝ принадлежат. Многобройните опити за реставрация на скулптурата в оригиналната ѝ поза обаче били безуспешни. Евентуалното наличие на ябълка в композицията би могло да препраща към Парис, отсъдил да подари златната ябълка на Афродита; друго възможно обяснение е и това, че на старогръцки език „милос“ (μήλος) означава „ябълка“.", "date": "2019.04.08", "title": "Открита е статуята Венера Милоска"}
{"url": "https://www.actualno.com/asia/airbus-a330-s-avarija-malko-sled-izlitane-no-i-uspeshno-kacane-news_737236.html", "text": "  Самолет на компанията \"Катай Драгон\", изпълняващ полет от Гаосюн за Хонконг направи аварийно кацане на летището от което е излетял, след появил се \"технически проблем\", предаде БГНЕС.     Официален представител от Тайванската администрация за гражданска авиация (CAA) каза пред медиите, че аварията е причинена от \"техническа повреда на един от двигателите\" и отрече самолетът да е ударил птица. Служителят, който отказа да бъде назован, защото не е упълномощен да говори с медиите, добави, че разследването на аварията вече е в ход.   Местни медии цитират авиационни служители, които твърдели, че от десния двигател на самолета е излизал дим и че по време на излитането се е чул звук като от експлозия.\r\nОт авиокомпанията казаха, че самолетът е Airbus А330 и че са били взети мерки всички пътници да бъдат прехвърлени на други полети.  ", "date": "2019.04.08", "title": "Airbus А330 с авария малко след излитане, но и успешно кацане"}
{"url": "https://www.actualno.com/america/oshte-edin-amerikanski-ministyr-si-trygna-news_737224.html", "text": "  Американският президент Доналд Тръмп обяви, че министърът по вътрешната сигурност Кирстен Нилсен напуска поста си. Официално не е ясна точната причина, но неофициално се говори, че причината е, че Нилсен не подкрепя антиимигрантската политика на Тръмп, предаде БГНЕС     \"Министърът по вътрешната сигурност Кирстен Нилсен ще напусне позицията си и бих искал да ѝ благодаря за службата\", написа Тръмп в Twitter. Той добави, че комисарят по митниците и граничната защита Кевин МакАлиън ще бъде изпълняващ длъжността, заемайки поста на Нилсен.   Първоначално Нилсен се присъедини към администрацията на Тръмп през януари 2017 година като асистент на първия секретар на Тръмп, Джон Кели. Когато Кели се премести в Белия дом като началник на кабинета на президента през юли 2017 година, Нилсен отиде с него като негов заместник, но до октомври се върна като министър по вътрешната сигурност.\r\nВ тази си роля тя се превърна в лицето на антиимиграционната политика на администрацията на Тръмп, включително широко осъжданата практика за отделяне на децата-мигранти от техните родители.  Отношенията на Нилсен с Тръмп бяха трудни. Но въпреки непрекъснатите оплаквания на президента от представянето ѝ, тя оставаше лоялна към него. Миналия месец тя защити призива на Тръмп за спешни мерки за осигуряване финансирането на проекта за изграждане на стена на американско-мексиканската граница.", "date": "2019.04.08", "title": "Още един американски министър си тръгна"}
{"url": "https://www.actualno.com/politics/izvesten-advokat-zashtiti-morala-apartamentgejt-bilo-nevyzmojno-da-byde-izkorenen-news_737248.html", "text": "  Вярно е, че в много случаи продажбата на недвижими имоти и коли става на данъчна оценка. Особено притеснително е, когато в един нотариален акт е записана ниска цена, а се дават пари на ръка, което е укриване на данъци. Това заяви известният юрист Марин Марковски във връзка със скандала \"Апартаментгейт\".     Марковски предупреди, че ако нещо се случи с такава сделка, се връщат парите, записани в нотариалния акт, а не реалната сума. Това е риск за купувача, добави адвокатът пред БНТ. И даде съвет – ако се впише истинската цена, не може сделката да бъде отменена що се отнася до стойност.   Юристът каза и, че укриването на данъци представлява акт, за който се носи наказателна отговорност. Но по мнението му, , заяви Марковски. Не е работа на нотариуса да следи такива неща – той не е информатор на полицията, добави адвокатът и добави, че нотариусите се въздържали \"в рамките на закона\".\r\nАко стане ясно, че дадена сделка е сключена на нереална цена, кой е отговорен? Според Марковски в никакъв случай не е нотариусът. Той каза и, че \"не може в тези тежки времена\" да съдим хората. \"Хубаво ще е да не правиш нещо, което не можеш да признаеш на жена си и да лъжеш фиска\", каза още Марковски.   Въпрос на литература е дали е скандал или не, продължи с остроумията Марковски и предупреди, че не е чел нотариалните актове на замесените, но приема, че това са сделки за имоти, купени на по-ниска цена. Категорично няма нарушение, защото един имот струва толкова, колкото даваш за него и колкото можеш да вземеш за него, смята юристът. Моралът всеки трябва да го преценява за себе си, но юридически няма притеснения, подчерта адвокат Марковски. И предупреди, че при покупка „на строеж” има риск за продавача, защото може фирмата-строител да фалира, преди да завърши проекта (бел. ред. – такъв е , съпругата на председателя на ВКС Лозан Панов ).   ", "date": "2019.04.08", "title": "Известен адвокат защити морала \"Апартаментгейт\" - било невъзможно да бъде изкоренен"}
{"url": "https://www.actualno.com/america/hiljadi-protestiraha-sreshtu-nov-zakonoproekt-v-kanada-news_737227.html", "text": "  Хиляди излязоха в Монреал на протестен митинг срещу законопроект за защита на \"светския характер на държавата\", който забранява на държавните служители да носят религиозни атрибути в облеклото, докато изпълняват служебните си задължение, предаде БГНЕС     Според законопроекта под забрана попадат ислямските шамии за жените, християнските кръстове и отличаващи знаци на други религиозни малцинства.   \"Необходимо е да се противопоставим на този проект. Не позволявайте това (приемане на закона)\", настояха демонстрантите.\r\nКакто съобщават канадските медии, в центъра на Монреал са се събрали хиляди хора, предимно представители на мюсюлманското вероизповедание, както и на някои други религиозни малцинства. Според протестиращите, такъв закон ще допринесе за разпространение на ислямофобията и ще дискриминира най-вече жените-мюсюлманки.  Протестът не е първи такъв - през есента на миналата година, , имаше такава протестна акция.", "date": "2019.04.08", "title": "Хиляди протестираха срещу нов законопроект в Канада "}
{"url": "https://www.actualno.com/cite/hubavo-shte-e-da-ne-pravish-neshto-koeto-ne-mojesh-da-priznaesh-na-jena-si-i-da-lyjesh-fiska-news_737250.html", "text": "  Това заяви адвокат Марин Марковски в коментар на скандала \"Апартаментгейт\" и практиката да се изповядват имотни сделки на данъчна оценка. Той малко след като обяви, че било невъзможно да се спре тази практика и че е незаконно само ако се плаща \"на ръка\" или по друг начин над вписаното в нотариалния акт.     ", "date": "2019.04.08", "title": "Хубаво ще е да не правиш нещо, което не можеш да признаеш на жена си и да лъжеш фиска"}
{"url": "https://www.actualno.com/crime/myj-prebi-ohranitelja-na-stolichna-biblioteka-news_737349.html", "text": "  34-годишен мъж охранител и се опита да нахлуе в сградата на Столичната библиотека. Сигнал е подаден в 08:13 часа. В 08:20 часа е пристигнала линейката. Пострадалият е 70-годишен мъж.     Той е откаран в \"Пирогов\" с контузия на главата, черепно-мозъчна рана, порезни рани, счупен нос, съобщи Нова телевизия. Нападателят е задържан. Мъжът е регистриран с психично заболяване, към момента не са ясни мотивите му.   ", "date": "2019.04.08", "title": "Мъж преби охранителя на Столична библиотека "}
{"url": "https://www.actualno.com/politics/glavnijat-sekretar-na-mvr-osnovnata-ni-zadacha-e-da-ne-dopusnem-migranti-na-bylgarska-teritorija-news_737259.html", "text": "  \"Координирали сме всички служби в страната. Ситуацията е усложнена и в Гърция и в Турция. Мигрантите са се организирали по Facebook. Публикувано е съобщение, според което границите ще бъдат отворени и всички ще могат да минат. Тази акция е наречена \"Конвой на надеждата\". Следим ситуацията и сме взели превантивни мерки. Това, че няма непосредствена опасност за страната ни, обаче не означава, че тя не може да ескалира. Засега се взимат мерки и кризата е овладяна.\" Това заяви главният секретар на МВР Ивайло Иванов във връзка с протеста на мигранти в      \"В 9:30 ч. имаме оперативка при премиера заради ситуацията по границата. Имаме готовност, направили сме разчети, ще направим всичко възможно, за да не допуснем криза на наша територия. Нямаме такъв усилен натиск, какъвто имаше преди години. Оградата по границата изпълнява функцията си. Имаме възможност да изпратим и допълнителна сила на границата. Основната ни задача е да не ги допускаме на българска територия\", допълни още Иванов.   Във връзка с информацията за изграждането на нови на наша територия, той заяви: \"Ако има изграждане на центрове, но те ще са от затворен тип и ще се настаняват хора, при евентуален мигрантски натиск\".\r\nИванов потвърди, че синът на , е задържан за притежание и разпространение на наркотици. В автомобила в който е бил с приятел, са открити малко количество наркотици. \"В имота са намерени също количества наркотици – амфетамини и кокаин. Той е с мярка \"Задържане под стража\", повдигнато му е обвинение. В случая говорим за разпространение на наркотици на улично ниво\", каза Ивайло Иванов.  Ивайло Иванов коментира ситуацията, при която полицаи се обгазиха по време на протест: \"Не бях много доволен от ситуацията. Колегите е можело да действа по-добре. Само един колега е използван спрей. Аз знам какъв е ефектът от този спрей. Много дразнещо и парещо е, когато попадне в областта на лицето. Всеки полицай минава през обучение как да използва спрей. Най-добрият спрей е под формата на гел, защото не се влияе от метеорологичните условия. Идеята при използването им е да сне се прибягва до груба сила\". \"Установен е служителят, който го е използвал и е взето отношение от неговите ръководители\", каза още главният секретар на МВР.", "date": "2019.04.08", "title": "Главният секретар на МВР: Основната ни задача е да не допуснем мигранти на българска територия"}
{"url": "https://www.actualno.com/europe/orban-ne-spira-pochva-kampanija-za-evroizborite-s-antiimigrantski-uklon-news_737201.html", "text": "  Унгарският премиер и лидер на управляващата партия \"Фидес\" Виктор Орбан представи предизборната си програма за предстоящите избори за Европейски парламент, предаде БГНЕС.     Програмата има седем точки. Според Орбан \"на 26-ти май ще се гласува за това дали ЕС ще се ръководи от промигрантски или от антимгрантски политици\".  Виктор Орбан призова \"решаването на мигрантския въпрос да бъде отнето от ръцете на бюрократите в Брюксел\".   \"Страните не трябва да се задължават да приемат мигранти. Никой в Европейския съюз не трябва да бъде приеман без документи. Трябва да бъде премахната паричната помощ и визите за мигранти\", каза Орбан и добави: \"Брюксел не трябва да подкрепя финансово неправителствените организации на Сорос, които подпомагат мигрантите\".\r\n\"Брюксел трябва да използва средствата си за защита на границите. Никой в Европа не трябва да бъде дискриминиран само защото е християнин. Начело на Европейския съюз трябва да застанат антимигрантски лидери\", заяви още Виктор Орбан.  ", "date": "2019.04.08", "title": "Орбан не спира - почва кампания за евроизборите с антиимигрантски уклон"}
{"url": "https://www.actualno.com/goodnews/dvama-starozagorci-sred-medalistite-ot-matematicheskata-olimpiada-v-tajland-news_737218.html", "text": "  С медали от Тайландската международна математическа олимпиада (TIMO) се връщат братята Теодор и Максим Танкови от Стара Загора.     На провелото се в Пукет състезание деветокласникът Теодор завоюва златен, е четвъртокласникът Максим - бронзов медал. Те са възпитаници на Любомир Любенов, треньор в Школата по математика при Фондация „Миню Балкански“ в старозагорското село Оряховица.   Четвъртокласничката Мариана Димитрова от Сливен, която се връща със сребро от TIMO, също е възпитаничка на Любенов, който се върна с Почетен плакет за особено голям принос за развитие на математиката и високи постижения на българските математици на олимпиадата в Тайланд.\r\nОбщо шест купи и тридесет и два медала - 22 златни, 7 сребърни и 3 бронзови, са спечелили малките български математици на състезанието в Пукет. За два астрономически часа над 1500-те участници от 22 страни са решавал 30 задачи от пет области на математиката.   Тайландска международна математическа олимпиада (TIMO) е ежегодно състезание, което се организира от Тайландското математическо общество. ", "date": "2019.04.08", "title": "Двама старозагорци сред медалистите от математическата олимпиада в Тайланд"}
{"url": "https://www.actualno.com/society/kak-da-osinovim-shtyrkelovo-gnezdo-news_737184.html", "text": "  Всяко частно лице, фирма или организация има право да осинови щъркелово гнездо. Това каза за Радио \"Фокус\" – Пирин Димитър Попов, председател на Българско дружество за защита на птиците (БДЗП) – Гоце Делчев. По думите му осиновителите могат да наблюдават гнездата и да събират информация за тях. \"По този начин те предоставят тази информация на нас или на съответните институции, които грижат за безопасността на самите гнезда\", посочи Димитър Попов. Той коментира, че от БДЗП наблюдават гнездата и, ако нещо се случи, са в пряка връзка с осиновителите.     \"Това не е акт, за да се полагат някакви съответни грижи, а е необходимо да се знае, че за щъркеловите гнезда се грижат хора и по този начин се показва на обществеността, че този вид птици не е безразличен за хората\", заяви Димитър Попов. Той добави, че всеки осиновител е добре да заплати табела, която да съдържа надпис с информация за това от кого е осиновено гнездото. \"Този надпис се поставя на щъркеловото гнездо и всеки, който минава покрай него, разбира кой се грижи за щъркелите\", допълни Димитър Попов.   По думите му 10 щъркелови гнезда в село Баничан са осиновени и хората могат да ги посещават и са се грижат за тях. Инициативата за осиновяване на щъркелови гнезда е стартирала преди няколко дни в читалище \"Изгрев\" в село Баничан.\r\n\"Идеята е да бъде осиновено всяко щъркелово гнездо, като по този начин се показва съпричастност на хората към белия щъркел, който е изключително ценен за българската природа\", посочи Димитър Попов. Той коментира, че   \"По този начин се явява помощник на земеделските производители, като се произвежда чиста продукция, която няма да бъде третирана с отрови и други вредни вещества\", каза още Димитър Попов. Той добави, че идеята за осиновяване на белия щъркел се е приела много добре.\r\n\"Гнездата в Баничан са 11, като едно от тях е необитаемо и по този начин всичките 10 гнезда вече са осиновени условно, като има заявка за тяхното осиновяване и съответно всеки осиновител ще може да се грижи за щъркеловото гнездо, като го посещава в удобно за него време\", заяви Димитър Попов.   ", "date": "2019.04.08", "title": "Как да осиновим щъркелово гнездо?"}
{"url": "https://www.actualno.com/curious/sedmichen-luboven-horoskop-za-8-14-april-news_737287.html", "text": "  През новата седмица е важно да развиете комуникацията. Ще се почувствате принудени да говорите, колкото и да не ви се иска. Добрата новина е, че партньорът ще разбере всичко, което се върти в главата ви.      Някой от вас може би са останали разочаровани в любовен план. Новата седмица обещава синхронизиране с половинката, стига да сте достатъчно открити един с друг. Обвързаните Близнаци ще имат шанса да се реваншират за всичко, което не са могли да осъществят като обещания. Ще си дадете сметка колко наистина държите на щастието на половинката. За Раците седмицата ще бъде напрегната в работно отношение и няма да имат особено желание за любовни забавления. Опитайте се да избягате от рутината поне за малко и създайте красиво изживяване за вас и половинката.   ", "date": "2019.04.08", "title": "Седмичен ЛЮБОВЕН хороскоп за 8 - 14 април"}
{"url": "https://www.actualno.com/politics/vlastta-si-osigurjava-vyzmojnost-da-ni-shpionira-prez-televizorite-news_737208.html", "text": "   , информира . По този повод правителството предлага да бъде създадена специална комисия в Министерството на културата, която да има право да извършва дистанционен мониторинг и контрол над съдържанието, което доставят кабелните, сателитните и всички други платформени телевизионни оператори до домовете на абонатите си.     Идеята на законодателите е да се установяват кражби и нерегламентирано разпространение на телевизионно съдържание. Целите на управляващите ще станат факт, ако бъдат приети поправките в Закона за авторското право и сродните му права. Чрез тях се предоставя възможност на държавата да ползва автоматизирани средства за контрол. Например, такива са специални уреди и компютърни програми, с които на практика ще може да се проникне във всеки телевизор.    Промяната казва изрично, че дистанционният надзор ще се прилага, без да е необходимо съгласие на трети лица за това. Според мотивите на предложението е, че въвеждането на подобен вид контрол ще \"позволи на контролния орган, в който ще работят шестима души, ефективно да си върши работата, без да се налагат проверки на място\". В идейният проект се посочва и статистика, според която \"понастоящем в България около 80% от домакинствата са абонати на платена телевизионна услуга и така получават сигнал чрез посредници – т.нар. платформени оператори\", независимо дали те са кабелни и сателитни оператори, както и доставчици на IP базирани технологични решения.\r\nСпоред управляващите, в последните години се наблюдава устойчива тенденция към масово нерегламентирано ползване на телевизионно съдържание, което се отразява върху \"формирането на цените за краен потребител и затруднява функционирането на пазарите в условията на лоялна конкуренция\". Друга цел на изменението в закона е да бъдат въведени по-лесни правила за връчване на актове за административни нарушения и наказателните постановления на юридически лица.  Съобщения за такива ще бъдат поставяни на таблото за обявления и на интернет страницата на Министерството на културата, ако конкретното лице не може да бъде намерено по друг начин. Там обявлението ще стои 14 дни. В случай, че лицето не се яви, постановлението ще се счита за връчено, според новите правила. Авторите на новите идеи се аргументират с факта, че често се случва административно-наказателните производства да бъдат спирани, именно поради невъзможност съставеният акт да бъде връчен и впоследствие се прекратяват по давност. Пример за горепосоченото е, че през 2015 г. невръчени са останали 56 акта за установяване на нарушения по ЗАПСП, през 2016 г. техният брой е нараснал до 115, а през 2017 г. са били 101.", "date": "2019.04.08", "title": "Властта си осигурява възможност да ни шпионира през телевизорите?"}
{"url": "https://www.actualno.com/sciencelogy/velikobritanija-s-novi-merki-za-opitomjavane-na-internet-news_737230.html", "text": "  В Обединеното кралство ще се създаде независим регулатор за защита на потребителите от онлайн опасности, съобщи Министерството на цифровите технологии, културата, медиите и спорта на Великобритания, предаде БГНЕС.     Британските власти планират да се борят преди всичко с екстремистки материали в интернет, тормоз, насилие, престъпления срещу непълнолетни, незаконна порнография, престъпна дейност и тероризъм. Според министерството британското правителство възнамерява да направи Обединеното кралство най-сигурната държава за онлайн дейности.   \"Ще бъде създаден независим регулатор, който да затегне мерките и  съществуващите стандарти. Предвижда се компаниите, притежаващи социални медии, да въведат инструменти за защита на потребителите. Ще бъдат въведени високи санкции, ако такива мерки не бъдат предприети\", се казва в изявление на министерството.\r\nПланирано е регулаторът да следи за спазването на стандартите за безопасност в интернет, а в случай на нарушение да наказва онлайн и високотехнологичните компании, които не отговарят на нормите. Регулаторът ще бъде в състояние не само да наложи глоби на компаниите, но и да вземе лични мерки срещу техните мениджъри, както и да блокира активите на фирмите.  Новият регулатор ще следи работата на сайтовете на социалните медии, хостинг доставчиците, интернет форумите и търсачките.\r\nПрипомняме, че наскоро на Острова избухна сериозен спор заради готвени мерки за борба с онлайн.", "date": "2019.04.08", "title": "Великобритания с нови мерки за \"опитомяване\" на интернет"}
{"url": "https://www.actualno.com/curious/12-te-zodii-i-kak-reagirat-pri-razdjala-news_737306.html", "text": "  Никой не си пада по разделите и на всички ни се иска просто да пропуснем този момент и да продължим нататък. Това обаче не се получава и ни се налага да водим онези дълги и мъчителни разговори, в които единият плаче, крещи или мълчаливо си събира багажа.          Ах ти егоцентричен скапан егоманиак! Винаги поставяш твоите нужди пред моите. А аз? Как се чувствам аз, а? Това винаги е бил основният ни проблем – всичко се върти около теб!   *С ръце на гърдите, здраво стъпил на земята.* Няма да подпиша документите за развод. Никога няма да го направя! И не, не можеш да си вземеш ключовете за колата.         Това означава ли, че няма да дойдеш с мен тази вечер в литературния клуб. Добре, не се притеснявай, ще се обадя на Сашка. Ще поговорим повече следващата седмица, когато се върна от моето пътешествие. Или пък може ти да ми се обадиш, докато съм на път. Ако решиш, прати ми SMS или ме заговори във Facebook. Ще държим връзка. Чао! *Очите му се насълзяват. Изпълненият с вина партньор започва да бърбори неконтролируемо.* Кажи нещо! Не плачи! Чакай, къде отиваш? Миличко, не яж този пай, не е добра идея. Нали щеше да се придържаш към диетата си? Е, добре! Ще остана.       ", "date": "2019.04.08", "title": "12-те ЗОДИИ и как реагират при раздяла"}
{"url": "https://www.actualno.com/curious/ako-imash-vryzka-s-oven-telec-ili-kozirog-procheti-tova-news_737309.html", "text": "         1. Не им казвай, че не могат да направят нещо. Ще се обърнат срещу теб и ще те обвинят в това, че не ги подкрепяш.     2. Никога не ги ревнувай! Това ги съсипва и престават да виждат смисъл във връзка, в която най-близкия им човек им няма доверие.  3. Не спори с тях, ще се заформи скандал, от който нямате нужда. Оставете ги да си мислят, че са прави.    4. Не плащай всичко вместо тях, те са независими и не обичат някой да ги държи под \"финансов контрол\".  5. Не се карайте за битовизми. Изключително много мразят това и не разбират защо някой трябва да им казва как да живеят в собствения си дом.         ", "date": "2019.04.08", "title": "Ако имаш връзка с Овен, Телец или Козирог... прочети това!"}
{"url": "https://www.actualno.com/healthy/desetki-deca-bolni-ot-morbili-se-brojat-za-vaksinirani-no-ne-sa-news_737245.html", "text": "  35 деца, болни от морбили и за които има медицински документ, че са ваксинирани, са били тествани в референтна лаборатория и само при 1 дете са излезли антитела. Това заяви ръководителят на Центъра по заразни и паразитни болести д-р Тодор Кантарджиев пред БНТ.     На директен въпрос , които са написали, че въпросните деца са ваксинирани, отговорът беше следният: . Кантарджиев за пореден път предупреди семействата с малки деца да внимават и да не водят неваксинирани малчугани в държави, където има морбили – например Македония, Сърбия, Гърция.   Към началото на месец март официално регистрираните случаи на морбили в България .", "date": "2019.04.08", "title": "Десетки деца, болни от морбили, се броят за ваксинирани, но не са"}
{"url": "https://www.actualno.com/africa/sto-dni-traur-v-ruanda-v-pamet-na-genocida-ot-1994-godina-news_737221.html", "text": "  Президентът на Руанда заяви, че страната отново се е превърнала в \"семейство\" на възпоменателна церемония, отбелязваща 25-та годишнина от геноцида, който отне живота на 800 000 души.     Пол Кагаме, който ръководеше бунтовнически сили, сложили край на клането, запали възпоменателен огън в памет на загиналите в столицата Кигали, съобщи БГНЕС, цитирайки BBC.   Руандийците ще бъдат в траур 100 дни. Толкова време е било нужно през 1994 година, за да бъде избито около една десета от населението на страната.\r\nПовечето от загиналите принадлежат към етническото малцинство тутси, убити от етнически хуту екстремисти. Много сираци и до ден-днешен продължават да издирват родителите си.  \"През 1994 г. нямахме никаква надежда, имаше само мрак\", каза Кагаме пред тълпата, събрана около Мемориала на жертвите на геноцида в столицата, където се смята, че са погребани над 250 000 жертви на геноцида.", "date": "2019.04.08", "title": "Сто дни траур в Руанда в памет на геноцида от 1994 година"}
{"url": "https://www.actualno.com/society/novini-ili-novini-kartinata-na-pechata-za-8-april-news_737203.html", "text": "  Пак дойде понеделник и ви предупреждаваме от самото начало – седмицата започва с такъв компот от новини, че свят да ти се завие. Стига се до нови елементи на физика и математика – и всичко това заради \"Апартаментгейт\".      Медията се съсредоточава върху факта, че всъщност сигнали за барбекюто и сауната на Пламен Георгиев имало още през 2011 година – до община „Слатина”. Тогава имотът не е на Георгиев, обаче е имало сигнали за незаконни пристройки, изградени без съгласието на съседите, но чак сега общината се сеща, че имало такива сигнали и тръгва да проверява отново. Въпросът е къде спаха общинарите 8 години?   Според медията Цветанов и Фандъкова парирали интригата помежду си. Неясно остава как са я парирали, след като в неделния сутрешен блок на Нова телевизия , че Цветанов трябвало да си подаде оставката по-рано, отколкото го направил. Може би има друго значение на думичката „парирам”, което не ни е известно? Медията буквално преобръща представите за света на физиката, като история по интервю на Христо Николов за \"24 часа\" от края на миналата седмица как в небостъргача \"Златен век\" токът щял да е безплатен. И как щяло да стане – чрез квантов генератор в един от гаражите! Там щяла да \"живее\" първата кълбовидна мълния на Земята, която ще се появи заради откритата от изобретателя на генератора Кирил Чуканов \"свободна квантова енергия\". Борисов, обаче, спрял прогреса! А ние си задаваме въпроса – дали в тези вестници вярват, че Земята е плоска? Както и още един – г-н Чуканов дали си е патентовал изобретението и няма ли не просто да захрани \"Златен век\", ами направо да покори енергийните пазари? Тръмп и Путин сигурно вече кроят как да завладеят България ...     Няма нужда да казваме, че централната новина е за Елисавета Панова и как платила апартамента си с пари под масата – разбира се, от \"Труд\". Е, пропуснати са някои работи като твърдението за Цацаров и овощната му градина, което направи Панова пред \"120 минути\", както и няма обяснение как се стига до цена от 1370 евро на квадрат – май само по теоремата \"една жена ми каза\".", "date": "2019.04.08", "title": "Новини или Novini - картината на печата за 8 април"}
{"url": "https://www.actualno.com/blagoevgrad/bansko-domakin-na-nacionalno-systezanie-news_737356.html", "text": "  За осма поредна година ще се проведе състезанието по електроника под надслов \"Мога и зная как\". Събитието ще се проведе в Банско от 11-ти до 13-ти април и се организира съвместно с Министерството на образованието и науката и други партньори. Кметът на Банско Георги Икономов ще проведе патронажа, а в самото състезание ще се включат 12 професионални гимназии от различни градове. Оценяването ще се осъществи от компетентно жури.     Професионалната гимназия в Банско ще бъде един от участниците, а усилената подготовка вече тече. Училището ще участва с два отбора, под ръководството на инженер Димитър Денизов. Припомняме, че в началото на миналия месец, участници от същото учебно заведение спечелиха първи места на регионалния кръг по електроника, изпреварвайки представители от Пловдив, Петрич и други градове.   От учебното заведение издават, че са подготвили много изненади, сред които демонстрация на роботи и дронове. Очаква се да се изнесе и открита лекции на тема \"Най-новите тенденции в областта на роботиката и мехатрониката\".", "date": "2019.04.08", "title": "Банско домакин на национално състезание"}
{"url": "https://www.actualno.com/starazagora/zadyrjaha-myj-s-antichni-moneti-i-predmeti-v-stara-zagora-news_737348.html", "text": "  27 римски и византийски монети и предмети са иззети в събота, 6 април, от служители на Областната дирекция Министерството на вътрешните работи в Стара Загора. В хода на специализираната полицейска операция за противодействие на престъпления, свързани с културно-исторически ценности, е задържан 45-годишен старозагорец. Образувано е досъдебно производство за престъпление по чл. 278, ал. 6 от Наказателния кодекс, че държи археологически обект, който не е идентифициран и регистриран по съответния ред.     Предвижданото наказание за престъплението е лишаване от свобода до четири години и глоба от две хиляди до десет хиляди лева, ако предметът на престъплението представлява национално богатство, и ако се държат повече от три археологически обекта - лишаване от свобода до шест години и глоба от три хиляди до петнадесет хиляди лева. За досъдебното производство е уведомена Окръжна прокуратура - Стара Загора, а мъжът е задържан за срок до 24 часа.", "date": "2019.04.08", "title": "Задържаха мъж с антични монети и предмети в Стара Загора"}
{"url": "https://www.actualno.com/asenovgrad/dnes-v-asenovgrad-otvarja-vrati-punkt-za-sybirane-na-drehi-za-nujdaeshti-se-news_737243.html", "text": "   Инициативата за стартиране на акция за събиране на дрехи и текстилни продукти от населението е на .       Няма значение от вида (дали зимни, летни, или други) и размера на облеклата. Изискване е дрехите да бъдат чисти, поставени в найлонови торби и да са добре затворени. Друго условие към дарените текстилни изделия, като завеси, завивки, чанти, колани, облекла и други, е да бъдат в годно за употреба състояние. С тях ще бъде създаден кризисен резерв за подпомагане от БЧК на пострадали при бедствия, аварии и кризи и ще се извършва целево даряване на дрехи на хора в нужда.    Акцията за събиране на нови и употребявани дрехи ще продължи до 30.04.19 г., след което събраните материали ще бъдат извозени до БЧК Пловдив.", "date": "2019.04.08", "title": "Днес в Асеновград отваря врати пункт за събиране на дрехи за нуждаещи се"}
{"url": "https://www.actualno.com/bgfootball/futbolen-obzor-uikend-pod-znaka-na-derbitata-news_737292.html", "text": "  Шампионската надпревара в България и по света продължи с горещи дербита през отминалия уикенд. Станахме свидетели на впечатляващи двубои, част от които с изненадваща развръзка. ЦСКА отново не допусна гол от Лудогорец в Разград, като в рамките на 4 дни \"армейците\" заключиха вратата си за шампионите. Байерн Мюнхен буквално разпердушини Борусия Дортмунд, а Барселона пречупи Атлетико Мадрид. Ето какво се случи в отделните първенства.      Колкото и невероятно да звучи, осем кръга преди края на сезона, в българското футболно първенство все още има интрига. През този уикенд силите си премериха лидерът в шампионата Лудогорец и първият му преследвач ЦСКА. . Въпреки късата си скамейка и умората след успеха за Купата на България, \"червените\" се представиха много добре и изпуснаха по-чистите възможности за гол във вратата на разградските \"орли\". Играчите на Любослав Пенев бяха по-добрият тим в началото на срещата и изпуснаха няколко добри шанса чрез Евандро и Жоржиньо. През втората част обаче \"орлите\" поеха инициативата и на свой ред имаха шансове, но до гол не се стигна. След това равенство, разликата между двата отбора се запази - Лудогорец е лидер с 64 пункта, а ЦСКА е на втора позиция с 61. От грешката на лидерите се възползва третият претендент за титлата  - във Варна. На стадион „Тича“ единственото попадение в срещата реализира нападателят на „сините“ Станислав Костов, който се разписа в 16-та минута след асистенция на Луис Нганиони.  Любопитното е, че това се оказа и единственият точен удар към една от двете врати за целия двубой. Варненци владееха повече топката, но така и не създадоха сериозна опасност пред стража на столичани Николай Михайлов. Така \"Левски\" постигна ценен успех на тежък терен за „сините“ – в последните си три мача във всички турнири тимът не бе побеждавал Черно море, С успеха \"сините\" се доближиха едва на три точки от ЦСКА и на шест от водача Лудогорец. В следващите кръгове решаващите дербита ще продължат, като \"Левски\" ще приеме Лудогорец в София, след което идва и \"вечното дерби\" срещу ЦСКА.      Отборът на , надигравайки у дома Атлетико Мадрид с 2:0 в дербито на 31-ия кръг в испанската Ла Лига. „Каталунците“ бяха по-добрият отбор на терена, но трябваше да бъдат търпеливи, за да постигнат ценния успех. С тази победа Барса събра актив от 73 и след успех над директния си конкурент за трофея, се откъснаха на 11 точки пред \"дюшекчиите\".Първата част на двубоя на „Камп Ноу“ ще се запомни с изгонването на Диего Коста в 28-та минута. Нападателят на „дюшекчиите“ бе отстранен с директен червен картон,  след като оспорва остро решение на главния съдия. Последва сериозен натиск от шампионите, който даде резултат чак в заключителната част от двубоя. Луис Суарес и Лионел Меси се разписаха в последните 5 минути, за да донесат успеха на своя тим. От своя страна , надделявайки с 2-1 на Сантяго Бернабеу. Гостите поведоха с попадение на Марк Кардона в 39-ата минута, а Карим Бензема изравни в 59-ата. Отново Бензема осигури победата на тима си с точен изстрел в 81-ата минута. Реал записа четвърта победа в последните си пет мача от Ла Лига и с актив от 60 точки заема трето място в подреждането, като е само на две от градския си съперник - Атлетико. Поредната важна стъпка в преследването на титлата направи отборът на Ливърпул. с 1:3 като гост и вече се намират на първата позиция, на две точки пред Манчестър Сити. Трябва да се отбележи обаче, че гражданите са с мач по-малко. \"Светците\" откриха резултата след 9 минути игра, а в 36 минута Кейта изравни. През втората част \"мърсисайдци\" стигнаха до обрата с попадения на Мохамед Салах и Джордан Хендерсън. Египтянинът сложи край на головата си суша в английското първенство, продължила 572 минути с попадение номер 50 в английския елит. От своя страна , след победа над Брайтън с минималното 1:0 на „Уембли“. Единственото попадение в срещата бе реализирано от Габриел Жезус още в четвъртата минута след асистенция на Кевин Де Бройне. Така те продължават преследването на трофеи на всички фронтове. Сити вече спечели Купата на лигата и е устремен към втори трофей през сезона. Играчите на Пеп Гуардиола изостават на две точки от Ливърпул в битката за титлата, но са с мач по-малко, а в Шампионската лига им предстои четвъртфинален сблъсък с добре познатия Тотнъм. в преследването на място в топ 4, след като загуби в гостуването си на вдъхновения отбор на Евертън. Единственото попадение в срещата отбеляза централният защитник Фил Ягиелка, който се възползва от колективна грешка в защитата на „артилеристите“ и донесе успеха на „карамелите“.След тази загуба, седма за Арсенал през сезона, тимът запази четвъртата си позиция, но това може да се промени след мача Челси - Уест Хем в понеделник вечер. \"Сините\" са с равен брой точки с градския съперник.        Действащият шампион на Серия А , след като направи пълен обрат срещу Милан и спечели с 2:1 в дербито на 31-ия кръг. Кшищоф Пьонтек откри резултата за гостите, а Пауло Дибала възстанови равенството след точно час игра.  Изгряващата звезда на „бианконерите“ Мойс Кийн вкара победния гол шест минути преди края на редовното време. Така „старата госпожа“ се приближи на само една победа от предсрочна осма поредна титла в Калчото. Милан пък остава четвърти в таблицата, но с равни точки с Аталанта и само точка преднина пред Рома.  В последния двубой от съботната вечер \"вълците\" постигнаха ценен успех при гостуването на Сампдория с 1:0 и се приближиха до топ 4. Единственият гол отбеляза капитанът Даниеле Де Роси четвърт час преди края на сблъсъка. Вторият Наполи пък допусна грешна стъпка, след като завърши наравно 1-1 у дома срещу отбора на Дженоа. Интер също не успя да се възползва от домакинското си предимство и завърши при нулево реми срещу коравия отбор на Аталанта. Байерн Мюнхен постигна една от най-убедителните си победи над големия си съперник в Бундеслигата - Борусия Дортмунд, и направи сериозна крачка към титлата в шампионата. с 5:0 на \"Алианц Арена\" в мач от 28-я кръг на Бундеслигата.  Бившият играч на „жълто-черните“ Матс Хумелс даде тон за гръмкия успех в 10-та минута, а седем по-късно друг бивш футболист на Дортмунд – Роберт Левандовски се разписа за 2:0. До края на първото полувреме играчите на Нико Ковач наказаха грешките в защита на съперника още два пъти. Първо Хави Мартинес направи преднината на мюнхенци класическа, а Серж Гнабри покачи на 4:0 две минути по-късно. През втората част двубоят се доиграваше, като остана време за второто попадение на Левандовски в мача – минута преди края на редовните 90. Така Байерн се завърна на върха в Бундеслигата с точка аванс пред възпитаниците на Люсиен Фавр и шест кръга до края. В следващия кръг Байерн гостува на Фортуна Дюселдорф, докато Дортмунд приема у дома Майнц 05", "date": "2019.04.08", "title": "Футболен обзор - уикенд под знака на дербитата "}
{"url": "https://www.actualno.com/healthy/endometriozata-se-sreshta-pri-vsjaka-deseta-jena-news_737322.html", "text": "  Заболяването ендометриоза се среща средно при всяка десета жена, но ако се лекува навреме, може да не попречи на на жените. Това заяви завеждащият Медицински център „Майчин дом“ д-р Иван Диков по повод инициативата на фондация “Ендометриоза и репродуктивно здраве” за познаваемост за болестта, която според статистиката е причина за безплодие при 1/3 от жените с репродуктивни проблеми.     Ендометриозата е преодолима и лечима, но често се пренебрегва или остава незабелязана от специалистите, посочва д-р Диков. Симптомите на дискомфорт и болки в корема могат да се сбъркат с болезнена менструация, а по този начин заболяването да се диагностицира прекалено късно, когато жената среща трудности да забременее. Лечението се покрива от НЗОК за период от шест месеца. По думите на д-р Диков препаратите действат добре и гарантират почти сигурна възможност за забременяване в първите две години след терапията.    Световната статистика сочи, че това е третата по честота причина за безплодие при жените. По данни на д-р Диков при 40% от засегнатите с доказана диагноза в напреднал стадий болестта води до тежки репродуктивни затруднения и . В комбинация с тенденцията за раждане във все по-късна възраст и цялостния спад на раждаемостта, заболяването придобива социални измерения, които налагат то да бъде по-добре познато и да бъде задължителна част от женската профилактика.\r\n„Майчин дом“ е най-голямата и най-старата специализирана АГ болница у нас, където се проследяват най-сложните медицински случаи от цялата страна. Тя е единствената АГ болница с комплексна услуга за женско здраве и профилактика на бременността,  включваща ехографски изследвания, биохимичен скрининг и неинвазивни ДНК тестове за диагностика на вродени генетични заболявания на плода, ръководени от Национална генетична лаборатория.  ", "date": "2019.04.08", "title": "Ендометриозата се среща при всяка десета жена"}
{"url": "https://www.actualno.com/crime/hvanaha-jena-da-shofira-s-blizo-4-promila-alkohol-news_737325.html", "text": "  Кюстендилски полицаи са задържали 34-годишна жена, управлявала лек автомобил с близо 4 промила алкохол, съобщи БГНЕС.     При направената проверка с техническо средство служителите на реда установили, че тя шофирала колата си след употреба на алкохол.   Дрегерът е отчел 3.9 промила в издишания от водачката въздух.\r\n„Взета й е кръв за анализ, тя е задържана за 24 часа в ареста на РУ Кюстендил.  Проверката е извършена на бул. „Македония“, по случая е започнато досъдебно производство, уведомен е дежурен прокурор“, съобщават от пресцентъра на областната дирекция на полицията.", "date": "2019.04.08", "title": "Хванаха жена да шофира с близо 4 промила алкохол"}
{"url": "https://www.actualno.com/curious/kolko-vreme-predi-poleta-da-si-kupite-bilet-za-da-vi-izleze-naj-evtino-news_736214.html", "text": "        От сайта CheapAir.com са сравнили милиони оферти за въздушен транспорт от миналата година и са установили, че най-подходящото време за закупуване на билет е между 3 и 4 месеца преди полета. Тогава стойността е най-ниска, правят се и повече промоции.   Ако изчакате до 2 или 3 седмици преди полета, все още можете да намерите сравнително изгодни предложения, но шансовете не са толкова големи. Освен това няма да имате толкова голям избор за места, ако например ви е важно да сте до прозореца.\r\nВ случай, че си купувате билет 1 седмица или по-малко от седмица преди пътуването, е възможно той да ви струва с около 200 долара повече в сравнение с цената преди 4 месеца. Разбира се, това е ориентировъчна сума, цените се различават при отделните авиокомпании и дестинации.  В сайта се посочва още, че вторник е най-евтиният ден за летене от седмицата и полетите през него струват средно с по 80 долара по-малко, отколкото тези в неделя, която е най-скъпият ден.\r\nПо отношение на сезоните пък най-изгодно е да се пътува със самолет през есента, а най-високи са цените през зимата.   източник: Еxpert.bg    ", "date": "2019.04.08", "title": "Колко време преди полета да си купите билет, за да ви излезе най-евтино"}
{"url": "https://www.actualno.com/america/amerikansko-izdanie-ami-ako-trymp-e-srodnata-dusha-na-putin-news_737440.html", "text": "   Американското списание American Thinker публикува статия, в която сближи Тръмп и Путин. Ето какво гласи тя, преведена от \"Фокус\".      \"На юг на нашия континент се случват интересни неща. Въпреки доктрината „Монро“, или може би тъкмо заради нея, Русия изпрати войници във Венецуела. Неотдавна Путин заяви, че е готов да повтори сценарий на Карибската криза и да провери дали някой е в състояние да предприеме нещо в подобна ситуация.\r\nДоналд Тръмп даде да се разбере, че не иска да изпраща войници във Венецуела. Специалният пратеник във Венецуела Елиът Ейбръмс всъщност изключи възможността за военна намеса - засега. Някои видяха в изявленията му опит за печелене на време, а аз мисля, че на дипломатическия език това означава бдително чакане.   Многократно сме се намесвали във вътрешните работи на страните от Латинска Америка. Тази история, особено по отношение на Венецуела, трябва да бъде взета под внимание при всяко от нашите действия. Поради тази причина ми се струва, че незабавната военна намеса на САЩ е най-умната стъпка.  Не трябва обаче да изключваме други възможности за действие. Само думи не са достатъчни. Ако изхождаме от факта, че нашите и руските войски не трябва едновременно да бъдат на едно и също бойно поле, тогава има смисъл да се окаже известно съдействие на Колумбия на нейната граница с Венецуела. Авиация. Много авиация. Военни кораби на брега на Венецуела от двете страни на Панамския канал също ще помогнат в борбата срещу трафика на наркотици.\r\nОсновният нарушител на спокойствието тук е Влад Путин. Режимът на Николас Мадуро дължи на Русия милиарди за услугите, предоставяни в миналото, но не затова Путин изпрати войници във Венецуела. Той сложи ръка върху Европа благодарение на природния газ и сега иска да направи същотот в Южна Америка.\r\nНо ние стоим на пътя му.    Путин възнамерява да дестабилизира Южна Америка, за да има повече бежанци, създаващи проблеми на нашата граница, да подбуждат размирици и да предизвикват безредици в целия регион. Контролът над Венецуела означава контрол над най-големите петролни запаси на нашата планета. А това позволява контролиране на значителна част от Южна Америка.   В тази ситуация се появяват лостове за натиск върху Китай, който няма собствен петрол, но контролира Панамския канал. И за натиск върху Япония, която също няма нефт и затова е склонна да се ангажира с изнудване.\r\nПредставете си, че трите най-мощни икономики в Европа и Далечния изток са слабо защитени от вашата страна.\r\nОсновното тук е геостратегическата сила, реализирана чрез петрола. През последните 10, 20 или дори 40 години това не се е променило . Но играчите и личностите се промениха. Може би дори не сме основна цел на Путин. Китай и Русия имат дълга граница и трудна съвместна история и затова не може да се изключи, че Путин иска да впечатли Си Дзинпин. Изпращайки войските си във Венецуела, той подготвя плацдарм за удушаване на Панамския канал от Каракас.\r\nОт страна на Путин, това е голям залог, защото „хващането за гърлото“ на двете най-големи световни икономики (китайската и японската) и на двата най-опасни военни противника (Китай и Америка) са много рисковани. Но този мъж показа, че притежава ума, арогантността и бързината, за да играе тази игра. Той се надява да постигне това, което нацистите в средата на 30-те години на миналия век: да действат бавно и бавно, за да не предизвикат подозрения и постепенно да укрепят позициите си. Не мисля, че Путин иска да започне война. Но ми се струва, че той иска да види колко далеч ще може да отиде, докато не получи синина под окото.   Доналд Тръмп се оказа изключително необуздан играч в областта на геополитиката. В това отношение той изглежда като сродна душа на Путин. Наблюдаването на играта им е много интересно, макар и страшно.\"", "date": "2019.04.08", "title": "Американско издание: Ами ако Тръмп е сродната душа на Путин?"}
{"url": "https://www.actualno.com/society/prognoza-za-vremeto-8-april-ponedelnik-news_737178.html", "text": "  Днес след временно разкъсване и намаление на облачността от югозапад тя ще започне отново да се увеличава. Ще започнат и валежи, които до вечерта ще обхванат почти цялата страна и ще продължат и през нощта срещу вторник. На места, главно в Южна България, те ще са интензивни и придружени с гръмотевици. Ще духа до умерен вятър от изток-югоизток. Минимални температури между 5° и 10°. Максимални температури - между 15° и 20°. Това съобщи за Агенция „Фокус“ Христо Христов, дежурен синоптик в Националния институт по метеорология и хидрология (НИМХ).     Над Черноморието в сутрешните часове все още ще има превалявания, но те ще спрат, а облачността временно ще се разкъса. Вечерта облачността отново ще се увеличи и през нощта срещу вторник по южното крайбрежие ще има валежи. Ще духа до умерен изток-югоизточен вятър. Максималните температури ще бъдат между 12° и 15°. Температурата на морската вода е 9-11°. Вълнението на морето ще бъде 2-3 бала.   Над планините ще бъде облачно с валежи, на места и с гръмотевици. Над 2000 метра валежите ще са от сняг. Ще духа умерен южен вятър. Максимална температура на 1200 метра около 9°, на 2000 метра 3-4°.\r\nАтмосферното налягане ще бъде по-ниско от средното за месеца. През деня ще продължи да се понижава.  Във вторник ще бъде предимно облачно и на много места ще има краткотрайни, в отделни райони интензивни валежи с гръмотевици. Ще духа умерен вятър от изток. Преобладаващите минимални температури ще бъдат между 5° и 10°, а максималните – между 13° и 18°. В сряда облачността ще се разкъса, но на места, главно в следобедните часове, все още ще има краткотрайни превалявания с гръмотевици. Дневните температури ще се повишат с 3-4 градуса. В четвъртък ще преобладава слънчево време. По-значителни временни увеличения на облачността ще има след обяд над източните и планинските райони, където на отделни места ще превали краткотраен дъжд. Вятърът ще се ориентира от юг-югозапад и повишението на температурите ще продължи.", "date": "2019.04.08", "title": "Прогноза за времето - 8 април (понеделник)"}
{"url": "https://www.actualno.com/politics/obshtinski-inspektori-proverjavat-terasata-na-plamen-georgiev-news_737293.html", "text": "  Инспектори от Столична община и район \"Слатина\" започват двуседмична проверка на постройките на на антикорупционния шеф Пламен Георгиев.     Оказва се, че в общината са имали информация още от 2012 г., че на терасата покрив е имало постройки, без нужните документи, но тъй като предишният собственик не е допуснал инспекторите, папката с проверката е прибрана и е отлежавала с години, съобщава bTV.\r\nКметът на район \"Слатина\" изрази надежда Пламен Георгиев да не постъпи като предишния собственик и да осигури достъп за проверката.\r\nАко инспекторите решат, че постройките са незаконни, Георгиев ще трябва да ги отстрани в срок от 1 до 3 месеца.  Председателят на КПКОНПИ стана част от скандала , след като се разбра, че притежава луксозно жилище с голяма тераса, която не е обявил в имуществената си декларация. На терасата с площ от 186 кв. м има . Самото жилище също е купено под пазарната цена.\r\nГеоргиев категорично отрече да е собственик на въпросната тераса, твърдейки, че е обща част от сградата. До нея обаче има достъп единствено от неговия тризонет. По-късно се разкри, че антикорупционният шеф е , която твърди, че не притежава. Той се защо отрича за терасата.   Експерти посъветваха да се прегледат строителните книжа на обекта, .    Президентът Румен Радев от Пламен Георгиев, а премиерът Бойко Борисов да излезе в отпуск или да подаде оставка. Георгиев .\r\nБСП внесе в парламента подписка с искане Пламен Георгиев да бъде освободен от поста. Срещу него се провежда и проверка от прокуратурата, за която антикорупционният шеф обеща \"пълно съдействие\".\r\n\"Винаги съм спазвал законите и в моята дейност съм се ръководил от високи морални принципи и професионални стандарти. Образуваната проверка е повод да се установи, че аз никога не съм извършвал каквито и да е противоправни действия. С оглед нормалното протичане на проверката и нейната безпристрастност излизам в отпуск, за да няма никакво съмнение, че по какъвто и да е начин бих повлиял на резултатите от същата\", пише в изявлението на Пламен Георгиев.", "date": "2019.04.08", "title": "Общински инспектори проверяват терасата на Пламен Георгиев"}
{"url": "https://www.actualno.com/burgas/uvelichava-se-brojat-na-jertvite-na-domashno-nasilie-v-burgas-news_737316.html", "text": "  „Тенденцията за насилие над деца и възрастни, за съжаление върви във възходяща посока. В същото време, не достигат защитените жилища, в които жертвите на насилие могат да бъдат приютени. Тези места се финансират от държавата. Това е една от причините поради която не сме доволни, че беше отхвърлена Истанбулската конвенция. Тя щеше да подпомогне, чрез отпускането на пари от държавата, за изграждането на повече защитени жилища за жертви на насилие“, каза за Валентина Станкова, директор на Центъра за рехабилитация и социална интеграция на лица пострадали от домашно насилие в Бургас.     Местата в които пострадалите могат да бъдат настанени са две. Едното е в Бургас, а другото в Средец. От съображения за сигурност, не се споменава точното им местонахождение и не е прието да се показват снимки с лицата на жертвите на различните видове посегателства.   Валентина Станкова сподели още, че в много случаи, дори жертвата да е от региона на Бургас се изпраща на друго място, за да е по-спокойна, че няма да бъде открита от своя насилник.\r\n„Бургас е облагодетелстван град в тази насока, защото тук все пак има защитени жилища. В отделни райони на страната и големи областни градове, все още не са изградени такива центрове, въпреки голямата необходимост от това“.  Центърът в Бургас разполага с осем легла, а този в Средец, който е само за деца има десет места за настаняване. Сега те са пълни, а за съжаление е така през цялата година.\r\nИзвън проблемите с финансирането, изграждането на нови защитени жилища, все пак има начини по които обществото да помогне на жертвите. Те ще станат по-смели, когато обществото покаже, че ги забелязва и е на тяхна страна, че приема техния проблем, казва Валентина Станкова и добавя: “Проблемът трудно може да се реши, защото насилие винаги ще има. Въпросът е да се работи повече с хората, за да могат да разпознават насилието и да сезират органите на реда, когато видят такива случаи. Да имат чувствителност към този проблем, не само когато касае тях. Да забравим максимата, че това което се случва при съседите не ни засяга.   Добре е всички ние като общество, да дадем гласност на това и да покажем, че не желаем да живеем по този начин. Не желаем да има хора, които да бъдат насилвани. Превенцията е много важна“.    Най-много са жертвите на емоционално и физическо насилие, обобщава Валентина Станкова. Родителите не трябва да забравят, че комуникацията с децата е много важна и ако тя се прекъсне, обикновено се стига до насилие.", "date": "2019.04.08", "title": "Увеличава се броят на жертвите нa домашно насилие в Бургас"}
{"url": "https://www.actualno.com/prasspress/kacnal-konpir-na-terasa-kak-da-se-distancirame-ot-gyza-si-news_737456.html", "text": "        Борбата с корупцията у нас стигна до най-високите етажи на властта, а българското общество може да спи спокойно, след като стана ясно, че всички съмнителни апартаментови сделки ще бъдат проверени от “комисията с трудното име”.\r\n“Комисията с трудното име” е КПКОНПИ - Комисия за противодействие на корупцията и отнемане на незоконно придобито имущество.\r\nПредседателят на тази антикорупционна мегаструктура Пламен Георгиев живее на няколко етажа под звездите - за неговото имотно положение излезе информация на различни места, а bTV снима с дрон тризонета и огромната му тераса.  Както знаем - една видеосесия с дрон казва повече от три карикатури и два псалма.\r\nВ поредица от алогични изявления Георгиев първо заяви, че атаката срещу него идва от лица със запорирано имущество, които обаче са силни медийно и се опитват да компрометират усилията на Комисията. Това, разбира се, няма да спре КОНПИра в неговия свещен гняв срещу неморалните и незаконни практики.\r\nКак ще проверява другите имотопритежатели КОНПИрът?    Най-вероятно, по същия начин, както проверява себе си и както е проверявал навремето записите от скандала “Ало, Ваньо”. Събеседникът на “Ваньо” в тази корупционна афера от близкото минало е премиерът Бойко Борисов, чийто глас КОНПИрът щастливо не разпознава и работата е разумно смачкана. Оттогава кариерата на Георгиев хвърчи нагоре като скоростен асансьор, но да не губим време в тоя рояк от спомени свещени, ами да се върнем на широката му тераса.\r\nПламен Георгиев първо извади един нотариален акт за имота си, после извади някакъв друг и обясни несъответствията с чужди грешки. За финансирането на сделката за тризонета даде обяснение с продажба на друго жилище - но справките на “Бивол” показват, че въпросната продажба е извършена години след закупуването на тризонета с терасата. Очевидно борбата с корупцията включва и пътувания във времето.\r\nСамата тераса, която е с размерите на малко футболно игрище, стана обект на още алогизми. От снимките с дрона се вижда, че пространството е усвоено и се ползва от Георгиев, но той се отрече от тоя имот, както апостол Петър три пъти се отрекъл от Исус (ама после станал първият папа).\r\nГеоргиев заяви, че терасата не е негова, защото е покрив - обща част с останалите съкооператори, която по ирония на съдбата е залепена за другите части на имота му и вероятно по недоразумение само неговото домакинство има достъп до тази тераса-покрив.\r\nВоистина, Господи, неизброими са чудесата Ти, безкрайна е милостта Ти!   А пък аз по същия начин се дистанцирам от гъза си, щото е истински задник и само се посира. Той не е мой гъз, просто е залепен за червата ми и понякога снася лайната ми, но иначе не ща да имам нищо общо с него!\r\n***\r\nРекапитулация на имотния скандал.\r\nЦецка и кумичката на Цецо подадоха оставки, за да ги трудоустроят на друго място. Любопитен детайл - Цачева, която е виден юрист, бивш председател на НС и правосъден министър, обясни някои от странностите в имотното си положение с разликите между “първоначален” и “окончателен нотариален акт”, каквито понятия във вещното право не съществуват, но както казахме - неизброими са чудесата Господни.\r\nЗа Вежди Рашидов премиерът каза, че “това си му е бизнесът, той купува апартаменти и ги препродава”.\r\nЦецо Цветанов подаде оставка от НС, за да прави избори на спокойствие - и вече няма 6 апартамента, а по-малко. :(\r\nИ нека не забравяме на фона на всички тези красоти, че ако тия живеят в имоти на съмнително ниски цени, то финансовият министър Горанов живее без пари в имот на кръстника си - защото се плаши от високите етажи.\r\nTова е положението, that’s all folks или с други думи - животът ни е попфолк, скъпи приятели.  Г-н Балев , Прас Прес ", "date": "2019.04.08", "title": "Кацнал КОНПИр на тераса - как да се дистанцираме от гъза си"}
{"url": "https://www.actualno.com/ruse/iniciativata-edin-pojas-edin-pyt-sblijava-kitaj-i-iztochna-evropa-news_737372.html", "text": "  От 12 до 14 април, в град Нинбо, Китай ще се проведе IV Китайско изложение на културните и творческите индустрии. За последните три години изложението е посетено от над 715 000 души, а участниците са били над 3500.     Проф. Николай Ненов, директор на Регионален исторически музей - Русе е сред официалните гости, по покана на Китайския културен център в София. Определената изложбена площ за нашата страна е 336 кв.м.   Проявата е под патронажа на Министерство на културата и туризма на Китайска Народна Република (КНР), а организатори са Общината на град Нинбо и Държавната асоциация за промотиране на културата на провинция Джъдзян. Част е от инициативата „Един пояс, един път“ и рамката 16+1 за създаване на необходимите условия за развитието и сътрудничеството в областта на културата и културната индустрия между Китай и страните от Централна и Източна Европа.\r\nПрофесор Ненов и доцент Ангел Янков, директор на Регионален етнографски музей – Пловдив, ще представят изложбата „От Виена и Константинопол. Етнография на града“.  Основен партньор на китайския културен център е Регионалният център за опазване на нематериалното културно наследство в Югоизточна Европа под егидата на ЮНЕСКО – София, който ще представи две свои изложби. Николай Ненов, в сътрудничество с директора на Центъра – д-р Ирена Тодорова, ще участва и на тристранен форум, посветен на развитието и постиженията на културните и творчески индустрии.", "date": "2019.04.08", "title": "Инициативата „Един пояс, един път“ сближава Китай и Източна Европа"}
{"url": "https://www.actualno.com/europe/nad-50-ot-britancite-iskat-avtoritaren-lider-news_737472.html", "text": "  „Таймс“ и „Гардиън“ публикуваха резултати от допитване до общественото мнение, според които на фона на хаоса около Brexit британците започват да мечтаят за силен и дори авторитарен лидер на своята страна.     Такива разочароващи заключения са направени от проучване на общественото мнение, проведено във Великобритания.\r\nПовече от 54% от анкетираните гледат положително на възможността начело на страната да се окажат авторитарни лидери, които ще действат в противоречие с парламента.\r\nБританците са доста благосклонно настроени дори и за възможността такъв лидер да нарушава правилата.  Анкетираните също нямат нищо против правителството да има право да взема решения и да действа без одобрението на депутатите.\r\nСамо около 25% от британците над 16 години имат доверие в депутатите по различни въпроси, включително Brexit.\r\n„Таймс“ смята, че данните от проучването отразяват популисткия натиск, заблудата, което е опасна за демокрацията.    Според вестника Brexit е виновен за всичко, поради което британците губят вяра в политиците си и искат появата на силни лидери с прости решения.\r\nВ своя редакционен коментар вестникът пише, че вирусът на популизма, който по-рано засегна САЩ, Италия и Унгария, сега се шири във Великобритания.\r\nА популизмът се подхранва от цинизъм, който от своя страна се ражда от некомпетентност. Когато политиците демонстрират своята корупция, тесногръдите и плахи избиратели започват да призовават към управление със силна ръка.", "date": "2019.04.08", "title": "Над 50 % от британците искат авторитарен лидер"}
{"url": "https://www.actualno.com/europe/predstoi-nova-reshavashta-sedmica-za-brexit-news_737323.html", "text": "  Днес министър-председателят на Обединеното кралство Тереза Мей ще проведе нови преговори с опозиционната Лейбъристка партия, а в сряда се очаква да присъства на специалната среща на върха на Европейския съюз в Брюксел. По всичко личи, че за пореден път започва решителна седмица в привидно безкрайните спорове за Brexit. Това коментират в редакцията на водещия австрийски ежедневник Die Presse, цитирани от агенция \"Фокус\", като подчертават, че Брюксел очаква с нетърпение дали преговорите между Мей и опозицията относно излизането от задънената улица ще донесат първи резултати.     Ще стане ясно също дали и колко дълго още ще бъде отложено излизането на британците от Европейския съюз. Към настоящия момент се очаква британците да напуснат ЕС този петък. Въпреки това мнозинството от британските депутати в долната камара искат да предотвратят хаотичен Brexit с тежки последици, особено за икономиката.   В Брюксел Мей вероятно ще представи официално ново искане за отлагане на излизането до 30 юни, с което страните членки следва да се съгласят. От друга страна, председателят на Съвета на ЕС Доналд Туск предложи забавяне с до 12 месеца - с възможност Великобритания да напусне ЕС по-рано, ако бъде постигнато споразумение.\r\nНо може да се окаже, че Мей трябва отново да преразгледа заявлението си. Камарата на лордовете разисква законопроект, за да даде на парламента правото да взема решения относно продължителността на отлагането на Brexit. Ако законът влезе в сила навреме, долната камара може да гласува за продължителността на отлагането преди Мей да пътува до Брюксел.  Сделката за Brexit, която Мей е договорила с ЕС, за регулиране на отношенията между Великобритания и международната общност, след като британците напуснат организацията, бе отхвърлена три пъти в Лондон. Сега дискусиите между правителството и опозицията отново са на дневен ред. Мей иска съгласие с нея.\r\nВъпреки това мненията се различават и в двете големи британски партии. Те варират от желанието да се откажат възможно най-бързо от членство, дори без сделка, до втори референдум. Принципно лейбъристите подкрепят по-тесните връзки с ЕС след излизането от страната - лидерът на опозицията Джереми Корбин се стреми към митнически съюз с ЕС.   Много консерватори наблюдават разговорите с лейбъристите с подозрение. Перспективата за участие в новите избори за Европейски парламент в края на май, в случай на голямо закъснение на Brexit, също среща критики. По този начин натискът срещу Мей продължава да нараства в собствените й редици. Министър-председателят обеща да подаде оставка, ако парламентът подпише споразумение за Brexit. Лондон вече спекулира за възможните ѝ наследници.    Манфред Вебер, водещ кандидат на ЕНП на европейските избори на 26 май, междувременно отхвърли изменение на пътната карта за Brexit. „Не трябва да има удължаване на срока, без яснота каква е целта\", заяви политикът от ХСС. Комисарят по бюджета на ЕС Гюнтер Йотингер предупреди, че заради хаоса около Brexit Европа изостава в конкуренцията с Китай.", "date": "2019.04.08", "title": "Предстои нова решаваща седмица за Brexit"}
{"url": "https://www.actualno.com/velikotarnovo/jeni-ot-zonta-obsydiha-obrazovatelnite-sistemi-v-bylgarija-i-rumynija-news_737497.html", "text": "   Организатори на събитието бяха Зонта клуб – Велико Търново и Зонта клуб –Плоещ със съдействието на ВТУ „Св. св. Кирил и Методий“.     В дискусиите, които се състояха в конферентната зала на хотел „Премиер“, взеха участие преподавателки от научната и образователна общност на Великотърновския университет „Св. св. Кирил и Методий“,  Средно училище \"Емилиян Станев\" – Велико Търново, Училищния инспекторат в окръг Прахова и Гимназията по транспорт в Плоещ, Румъния. от името на община Велико Търново поднесе Тя подчерта, че основен приоритет в работата на общината са политиките за децата и подкрепа на семейството. – заяви г-жа Димитрова.    до участниците в симпозиума изпрати за клубовете в Румъния, България и Македония.\r\nВ своето експозе Красимира Коцева разказа, че 100 години след своето основаване на 8 ноември 1919 г., Зонта Интернешънъл обединява около 30 000 образовани жени от целия свят. Организацията има постоянни представители в ООН, статут на участник в Съвета на Европа и е водеща за защитата на правата на човека. – подчерта г-жа Коцева. Тя представи целенасочената работа по образователните програми за жени и момичета в процес на обучение или упражняващи професии, традиционно доминирани от мъже, а именно космически и инженерни науки, икономика и бизнес управление, технически науки и IT специалности, и обществени дейности. Фондацията „Зонта Интернешанъл“ е предоставила над 12 милиона щатски долара за стипендии и награди в повече от 70 страни по света. Стипендиите са следните: - създадена през 1938 г. в памет на Амелия Еърхарт, най-известната жена-пилот, член на Зонта, загинала при обиколка на света. Ежегодно  се присъждат 30 стипендии по 10 000 щатски долара на жени-докторантки в областта на аеронавтиката, космическите науки и свързаните с тях технически специалности. Досега са връчени стипендии на 1144 жени от 73 страни на обща стойност над 10 милиона щатски долара. От район 05 на Зонта са отличени 13 жени от Румъния и 3 жени от България.     - създадена през 1998 г. по волята в завещанието на Джейн Клаусман, член на  Зонта клуб - Сиракуза, щата Ню Йорк, САЩ. Ежегодно се присъждат 6 международни стипендии в размер на 8 000 щатски долара всяка и 32 областни стипендии по 2000 щатски долара. Досега са отпуснати 564 стипендии на обща стойност повече от 1,3 милиона щатки долара. Първата българка, носител на стипендията е Ружа Кочанова от Русе, получена през 2008 г. През 2014 г. стипендията е спечелена от румънката Самина Роата. - учредена през 2019 г. по повод 100 годишния юбилей на Зонта Интернешанъл за жени, изучаващи технически науки или заемащи лидерски позиции в технологичния сектор, демонстриращи висок потенциал и успехи. Ежегодно ще се присъждат по 6 международни стипендии от 8 000 щатски долара и до 32 областни стипендии по 2000 щатски долара. - учредена през 1990 г. от Лилиан Форд - международен президент на Зонта Интернешанъл с цел отличаване на млади момичета от 16 до 19 години за лидерски умения и ангажираност към обществените дейности.  Ежегодно се връчват 6 международни стипендии от 8 000 щатски долара и до 32 областни стипендии по 1500 щатски долара. Досега са предоставени 888 стипендии - награди на обща стойност 924 750 щатски долара. номинирана от Зонта клуб - Велико Търново. През 2019 г. номинацията е за и очаква резултатите от международната класация. И двете са възпитанички на Профилирана езикова гимназия \"Проф. д-р Асен Златаров\" във Велико Търново.\r\nВъв връзка с темата на симпозиума, президентът на Зонта клуб - Велико Търново сподели . Художествена, специализира и  научна литература беше предоставена на Регионалната народна библиотека „Петко Р. Славеков“ и Държавния военно-исторически архив Велико Търново, с което бе обогатен техния фонд.   – каза г-жа Раду. Тя акцентира на преподаването на изкуството.  Тя каза, че основната цел пред образователната общност е формирането на девет ключови компетентности у учениците. обясни г-жа Котларска. В дискусиите г-жа Котларска сподели, че ръководителите на образованието в България са политически назначения, а заплатата на директор на училище е 1150 лева. Как детето разбира обгръщащата го социална и културна среда? Какво се случва с желанието му да опознае света в светлината на собствените си опит и чувства? Кога настъпва разривът между необходимостта да се дават на детето готови знания и желанието то да достига до тях само, участвайки активно в откриването на истината?  Каква е ролята на градът за формирането на личността?  Симпозиумът премина в диалог и обмяна на опит между жените от Зонта в региона на Румъния - България и показа техния стремеж да решават общите проблеми в образованието чрез партньорство и проектен подход.", "date": "2019.04.08", "title": "Жени от ЗОНТА обсъдиха образователните системи в България и Румъния"}
{"url": "https://www.actualno.com/asia/bombardiraha-edinstvenoto-funkcionirashto-letishte-v-tripoli-video-news_737528.html", "text": "  Единственото функциониращо летище в либийската столица Триполи е поразено от въздушна атака, предава AFP, като се позовава на местни власти „от мястото, където се разразиха битки за контрол над Триполи“.     Източник от кръговете по сигурността на летище „Митига“ на изток от града заяви, че нито една страна в конфликта все още не е поела отговорност за нападението. Бомбардировката е нанесла щети на една от пистите. Няма жертви.\r\nБлизо до Триполи се водят тежки сражения от четвъртък насам, когато войските на Халиф Хафтар започнаха нападение с цел превземане на столицата на Либия.   ", "date": "2019.04.08", "title": "Бомбардираха единственото функциониращо летище в Триполи (ВИДЕО)"}
{"url": "https://www.actualno.com/society/chelen-udar-mejdu-tir-i-opel-na-e-79-v-kresnenskoto-defile-news_737529.html", "text": "  67-годишен мъж, водач на лек автомобил \"Опел\" е с травма в МБАЛ-Благоевград след челен удар с ТИР \"Волво\" на Е-79 в Кресненското дефиле предаде БГНЕС.     Сигналът за пътния инцидент е подаден в 14.10 ч. от района на жп-гара \"Яворов\". Според водача на товарния автомобил, който е с благоевградска регистрация, лекият автомобил поднася на мокра пътна настилка, навлиза в насрещната лента и се удря в предната дясна част на „Волво“-то. След което отхвръква в неговата си лента, удряйки се в мантинелата. Водачът на товарния автомобил се е опитал да бяга надясно, за да избегне удара, но не е успял напълно.   Лекият автомобил се движи в посока Кресна и Петрич, а товарния-към Благоевград. Инцидентът става на плавен завой точно пред гарата\r\nТрафикът се извършва в едната лента, регулира се от патрул на „КАТ-Пътна полиция“. Причините за пътно-транспортното произшествие се изясняват.  ", "date": "2019.04.08", "title": "Челен удар между ТИР и „Опел“ на Е-79 в Кресненското дефиле"}
{"url": "https://www.actualno.com/politics/kornelija-ninova-predlaga-da-se-napravi-nov-antikorupcionen-zakon-news_737447.html", "text": "  Преди старта на Консултативния съвет за национална сигурност лидерът на БСП Корнелия Нинова настоя, че трябва да се вземат конкретни мерки за борбата с корупцията. Поради тази причина, тя е приготвила три конкретни предложения, които да бъдат обсъдени.     Нинова настоява за н, както и да има реален контрол върху изпълнението му.   \"В момента имаме един , който беше написан набързо и в последната година и три месеца е поправян четири пъти\", обясни Нинова.\r\nПо думите й това е нетрайно законодателство и резултатът се вижда.  “Трябва да има 10-15 човека, които са , сигурни от провокации срещу икономически кръгове, на които да се даде възможност да провеждат този закон безкомпромисно спрямо всички, независимо от постовете ни, както и да има контрол върху изпълнението на закона\", коментира лидерът на БСП.\r\n\"Необходим е изцяло нов , за който имаме готовност\", подчерта тя.\r\nНинова предлага също да се проведат разговори в партиите, в обществото и с експертите за и .        Друго предложение на Нинова е за на двамата европейски прокурори, които трябва да работят в България.\r\n\"Предстои техния избор, а няма никакви правила и рискуваме да бъдат посочени непрозрачно от определени кръгове\", коментира тя.\r\nНа въпрос дали БСП ще се върне в парламента, лидерът на партията отговори, че до евроизборите остава по-малко от един месец и това не би било смислено.\r\n\"Няма как за един месец всичко това да бъде прокарано в парламента и не е повод за връщането на БСП в парламента до европейските избори.\"      ", "date": "2019.04.08", "title": "Корнелия Нинова предлага да се направи нов антикорупционен закон "}
{"url": "https://www.actualno.com/crime/zadyrjaha-myj-za-domashno-nasilie-news_737399.html", "text": "  Мъж е задържан за 72  часа заради отправени заплахи за убийство и нанесен побой в условията на домашно насилие. От прокуратурата съобщават, че инцидентът е станал на 5 април в гр. София, ж.к. \"Дружба\".     Пострадалата е с , изразяваща се в рана и отоци на лицето и главата, охлузвания и кръвонасядане по шията и крайниците, като това деяние е извършено в условията на домашно насилие.   Двамата са живели на семейни начала. Мъжът е отправил следната заплаха към пострадалата: \"Прави си сметката, като ме гониш, че ако не сме заедно после, ще те убия и ще те лежа! Ще те преследвам и където те видя, те пребивам! Ще се напия, ще се нашмъркам и нали знаеш – мъртва си!\"  ", "date": "2019.04.08", "title": "Задържаха мъж за домашно насилие"}
{"url": "https://www.actualno.com/varna/160-000-leva-za-in-vitro-bebeta-zadelja-varna-prez-2019-godina-news_737307.html", "text": "  Бюджетът за процедури в морската ни столица за тази година е 160 000 лв. Предвиждат се възможности за плащане до 2 000 лв. на двойка, която използва собствен генетичен материал, и до 3 500 лв. на двойка с донорски генетичен материал. Това съобщиха от дирекция \"Здравеопазване\" към община Варна.     Всеки, който кандидатвства по ин витро програмата трябва да отговаря на определени условия. За средства могат да кандидатстват:   - Двойки, на които предстои извършване на предварителни изследвания, манипулации и медицински услуги за доказване причината за репродуктивните проблеми, които не се поемат от Центъра за асистирана репродукция – гр. София, и от НЗОК;\r\n- Двойки, които са изразходвали 4 опита за инвитро процедури, финансирани от Центъра за асистирана репродукция - гр. София, като предоставят медицинска документация за тези опити;  - Двойки, които са показани за извършване на ин витро на естествен (спонтанен) цикъл, при възраст на жената до 43 г.;\r\n- Двойки, които са показани за ин витро процедура с донорски генетичен материал, при възраст на жената до 48 г.   От здравната дирекцията съобщиха още, че от края на миналата година до месец януари 2019г. по общинската ин витро програмата са се родили още девет бебета. За периода от 2015 – 2018 година общо новородените мъничета, чийто родители са ползвали общинската програма, са 48.    ", "date": "2019.04.08", "title": "160 000 лева за ин витро бебета заделя Варна през 2019 година"}
{"url": "https://www.actualno.com/politics/volen-siderov-nujni-sa-novi-hora-a-ne-novi-zakoni-news_737469.html", "text": "  Не знам дали са нужни нови закони, но са необходими нови хора, коментира лидерът на \"Атака\" Волен Сидеров пред журналисти преди заседанието на Консултативния съвет по национална сигурност (КСНС).     Изявлението му дойде в отговор на въпрос дали подкрепя предложението на лидера на БСП Корнелия Нинова за .   \"Какво значи нов антикорупционен закон, приехме един, по който имах резерви. Не знам дали са нужни нови закони, но според мен са нужни нови хора\", посочи той.\r\n\"Не очаквам решителен резултат от това заседание на КСНС. С нови закони не става, а по-скоро с нови хора, с по-добра съвест, с повече усещане как живеят хората\", заяви Сидеров.  \"Отдалечихме се от народа си и това е лошо. Темата за корупцията е важна, но как е свързана с националната сигурност - това е въпросът, който ще задам на президента и на останалите участници в Съвета\", коментира Сидеров.\r\n\"Прокуратурата е отчела и аз преброих 130 случая, в които са повдигнати обвинения, това са министри, заместник-министри, народни представители, шефове на агенции, около 40 от тях са с присъди\", каза още Волен Сидеров.   \"Имаме действия на прокуратурата, когато има закононарушения, ако в тези случаи, които сега се въртят в пространството, има закононарушения, съм убеден, че прокуратурата ще се намеси\", коментира той.    ", "date": "2019.04.08", "title": " Волен Сидеров: Нужни са нови хора, а не нови закони"}
{"url": "https://www.actualno.com/europe/es-udylji-sankcii-sreshtu-iran-zaradi-narushavane-na-choveshki-prava-news_737377.html", "text": "  Европейският съюз удължи санкциите срещу Иран за нарушаване на правата на човека с още една година, гласи информация на сайта на Съвета на ЕС.     Рестриктивните мерки, които са в отговор на сериозни нарушения на правата на човека в Ислямската република, са удължени до 13 април 2020 г.   Мерките включват забрана за пътуване и замразяване на активи срещу 82 души и една компания.\r\nСъщо така забрана за износ на оборудване за Ислямската република, което може да се използва за репресии, както и техника за следене на телекомуникациите.  Тези санкции за първи път бяха наложени през 2011 г. Те се удължават на годишна база.", "date": "2019.04.08", "title": "ЕС удължи санкции срещу Иран заради \"нарушаване на човешки права\" "}
{"url": "https://www.actualno.com/plovdiv/otvoriha-za-dvijenie-remontiranija-podlez-na-ulica-gladston-v-plovdiv-snimki-news_737439.html", "text": "  От днес отново достъпна за автомобили е . Съоръжението бе основно обновено, като ремонтът продължи 8 месеца.      Специално за откриването бе отслужен водосвет за здраве, след което лентата бе символично отрязана от кмета на Пловдив Иван Тотев, кметът на район \"Централен\" Георги Стаменов, народният представител Атанас Ташков и общинския съветник Николай Бухалов.  \"Тази важна пътна отсечка . От откриването на подлеза в началото на 80-те години до настоящия момент това съоръжение не беше ремонтирано. , изцяло е ремонтиран подлеза, като това касае конструктивната част, хидроизолация, осветление, мерки за безопасност като маркировки и светлоотразителни табели, водопроводи, канализации и допълнителни шахти за отводняване. Надявам се след този ремонт \", заяви при откриването кметът Иван Тотев. Кметът уточни, че подлезът е бил затворен по в началото на август, но ремонтът е започнал по-късно, а ранното затваряне се е наложило, тъй като преминаването през него е било опасно. \"Ще поставим камери, които засичат скоростта, тъй като пътят предразполага към висока скорост и тук често се кара изключително бързо\", допълни Тотев. Освен това вече е сложено и табло, на което всеки влизащ в подлеза може да види скоростта с която се движи. Преминаването на велосипедисти през подлеза на \"Гладстон\" е абсолютно забранено.     Веднага след официалното откриване беше пуснато и движението за автомобили през подлеза. По думите на кмета ще минат около 3-4 дни докато се настроят светофарите в оптимален режим, за да се избегне образуването на тапи. Автобусите на градския транспорт пък ще възстановят маршрутите си следващия понеделник.", "date": "2019.04.08", "title": "Отвориха за движение ремонтирания подлез на улица \"Гладстон\" в Пловдив (СНИМКИ)"}
{"url": "https://www.actualno.com/politics/apartamentgejt-izjade-i-deputatskoto-mjasto-na-cacheva-news_737538.html", "text": "  Бившият министър на правосъдието Цецка Цачева, която заради скандала със закупените на занижени цени апартаменти, няма да се върне като депутат в Народното събрание.     Цачева се е отказала от депутатското си място, подавайки заявление в деловодството на парламента, според което \"не желае да бъде обявена за народен представител от листата на ГЕРБ от Плевенския избирателен район\". Молбата е подадена в същия ден, в който депутатите гласуваха оставката ѝ, .\r\nМястото на Цецка Цачева като народен представител заема досегашния депутат от ГЕРБ Ралица Добрева, която беше на нейно място в парламента, докато Цачева министър на правосъдието, показва решение на ЦИК по казуса.   Цачева подаде оставка преди 2 седмици, малко след разкритията, че тя заедно със и депутата Вежди Рашидов в столичния квартал \"Изток\" от фирмата \"Артекс инженеринг\". Жилището на Цачева е 198 кв. м заедно с гараж от 20 кв. м. За него Цачева и сестра ѝ Ирина са плати 285 000 лв., което прави около 660 евро на кв. м общо за двата обекта, или .  Казусът с Цачева беше интересен, защото тя беше на второ място в листата на ГЕРБ в Плевен, но беше изместена с преференции от третия и четвъртия - Пламен Тачев и Владислав Николов. Цачева можеше да влезе в парламента, след като водачът на листата Ивайло Московски стана министър на транспорта, но тя също влезе в правителството на Борисов като министър и по тази причина депутатското място зае петата в листата Ралица Добрева.\r\nСлед като Московски подаде оставка като транспортен министър през есента на миналата година и се завърна за кратко в парламента, Добрева напусна и след напускането на Московски тя пак зае депутатското място, обяснява .\r\nВ последното решение на ЦИК, с което Добрева стана отново депутат, изрично се казваше, че тя заема мястото, докато Цачева е министър. След оставката като министър обаче тя не можеше да се върне автоматично в парламента, защото не беше положила клетва като народен представител.    ", "date": "2019.04.08", "title": "Апартаментгейт изяде и депутатското място на Цачева"}
{"url": "https://www.actualno.com/politics/prezidentyt-apartamentgejt-e-samo-ajsberg-na-istinskata-korupcija-news_737504.html", "text": "  Народното събрание да приеме , който да отчита констатираните недъзи на сегашния, както и парламентът да създаде временна комисия за проверка на дейността на КПКОНПИ, която да предложи кадрови и организационни решения.     Това е предложил държавният глава Румен Радев по време на заседанието на КСНС.  По думите му оправомощените органи трябва да извършат в кратък срок на изнесените в публичното пространство факти и документи, които касаят лица, заемащи висши длъжности. Пълните протоколи от проверките да стават публично достояние, настоя още той, също изпълнителната и законодателната власт да предложат и приемат законодателен пакет, който да ограничи условията за генериране на корупция.Не беше постигнат консенсус за противодействието на корупцията по високите етажи на властта по време на Консултативния съвет по национална сигурност, проведен при президента. Участниците - шефове на службите за сигурност, силови министерства, парламентарни групи, главният прокурор, премиерът и лидери на партии не стигнаха до единомислие за мерките, които следва да се набележат и не подкрепиха предлаганата им заключителна декларация.   Разминавания в оценката за ефективността на нормативната база, констатира президентът Румена Радев след проведения КСНС.  Предложеното от него становище не било прието от участниците, основно заради разминавания по отношение на измеренията на корупцията във висшите публични длъжности, доколко ефективна е борбата с нея и предложенията за решения.\r\nДържавният глава изтъкна разминавания в оценката на ефективността на антикорупционната комисия, също в оценката доколко парламентът осъществява ефективена контрол над нази комисия, също разминавания в оценките за ефективността на нормативната база. Нарушава се институционалния баланс при назначаване на ръководството на антикорупционната комисия, обърна внимание президентът. Той разкритикува водените пасивни методи за борба с корупцията, базиращи се основно на проверка на декларации, ограничения обхват на свързани лица и ограничен времеви обхват на проверки, след освобождаване от длъжността.  Има съществени несъвършенства и в други закони, които създават възможности за прояви на корупционни практики, отбеляза още държавният глава\r\nПрезидентът припомни, наложеното от него цялостно вето върху анатикорупционния закон и че беше отправил предупреждение към политическите партии сами да се чистят от корумпирани кадри, ако искат да се видят на бъдещия политически хоризонт. „Това не се случи. Напротив, институциите продължаваха да неглежират проблемите с корупцията и когато избухна „апартаментгейт“, вместо те да съдействат активно и да вървят преди медийните публикации, те продължиха да мълчат“, каза Радев. Това поведение по думите му „разкрива криза на държавността“.\r\n„Имаме сериозен проблем и той касае националната сигурност“, категоричен е той и подчерта, че затова е свикал миналата сряда днешния КСНС. Радев съобщи, че е отменил поканата си към зам.-председателя на КПКОНПИ заради излезналите публикации за него, че има същите проблеми като замесените в Апартаментгейт. Докладът на  КПКОНПИ, по оценка на президента разкрива неефективността на тази комисия по отношение на висши публични длъжности в този състав, функции и ръководства.       Председателят на парламентарната комисия за борба с корупцията, конфликт на интереси и парламентарна етика не можа да се яви на заседанието на КСНС, защото е възпрепятстван, отбеляза Радев и съобщи, че в заключенията на доклада на тази комисия е записано, че към момента съществува институционален механизъм за противодействие на корупцията. „В същото време ние виждаме резултатите и според мен липсва реален ефективен контрол върху дейността на КПКОНПИ“, коментира президентът. „Това личи и от начина, по който беше избрано ръководството на тази комисия. Настоявам за енергични и безкомпромисни действия“, добави президентът.\r\nТой призовава институциите за енергични и безкомпромисни действия за възстановяване на доверието на гражданите. „На безочието на определени политици и на чувство за безнаказаност трябва да се сложи край“, категоричен е Румен Радев. Според него усещането за безнаказаност се превръща в стандарт и в администрацията на по-ниски нива и в провинцията е твърде вероятно да се дублират  случаите в столицата.\r\n„ . Оставките могат да бъдат достатъчни за партиите, но те не могат и не трябва да бъдат достатъчни за държавата“, заяви президентът.\r\nПо думите му ако българите искат достоен живот трябва да възпитат своите политици да живеят само от заплата. За да стане това са необходими решителни действия по разкриване на корупция, отнемане на незаконно придобитото имущество, наказателно преследване и ефективни присъди, посочи Радев. Най-вероятно, добави той - и това се шири в общественото пространство, че апартаментгейт е само . В обществото се шири усещането, че български политици имат имоти у нас и в чужбина, че имат крупни фирми чрез подставени лица и офшорни сметки, висши политици и магисстрати, които са били цял живот на държавна заплата не се срамуват да демонстрират необясним за гражданите лукс - и всичко това на фона на унизителни пенсии и МРЗ, посочи още Радев. , подчерта още той. По думите му налице е растяща криза в доверието и тази кариза или ще бъде преодоляна с енергични мерки на органи и институции, които да изпреварват медийните публикации и да започнат да прилагат реално закона спрямо провинилия се. Или - непредсказуеми последици.      Затова призовах всички участници в КСНС, парламента, правителството, оторизираните органи, поясни Радев и подчерта, че нямаме време и трябва да се вземат адекватни решителни мерки. Той подчерта и, че всички, които заемат държавни позиции носят еднаква отговорност.\r\nПрезидентът изказа благодарност на няколкото медии, които започнаха изобличаването и не спират да търсят истината и призова българите към непримиримост към всички прояви на корупция и бездействието на държавните институции.", "date": "2019.04.08", "title": "Президентът: Апартаментгейт е само айсберг на истинската корупция"}
