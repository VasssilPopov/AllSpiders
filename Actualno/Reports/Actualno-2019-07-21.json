{"url": "https://www.actualno.com/curious/sedmichen-horoskop-za-22-28-uli-news_770339.html", "text": "       Овен       Тази седмица е добро време за за работа в екип, срещи с приятели и съвместни проекти. Възстановяването на стари познанства и бизнес връзки може да ви донесе много ползи. В сряда, насочете енергията си към решаване на проблеми, които изискват активност и увереност, но не забравяйте и за издръжливостта и търпението. В личния живот периодът не е толкова благоприятен. Сега е по-добре да се въздържате от внезапни решения и натиск. Нужни са компромиси. Телец През тази седмица ще почувствате прилив на творческа енергия. Сега имате шанс да постигнете много, но избягвайте празни и изтощителни разговори. В понеделник пътуванията и командировките ще бъдат успешни. Работата може да изисква от вас да максимизирате времето и усилията си, обективно да оцените реалните си възможности. През втората половина на седмицата можете да получите доста неясна оферта, не бързайте да я приемете. През почивните дни е добре да потърсите вътрешен баланс. Не се занимавайте с интриги и не обръщайте внимание на клюките.   Близнаци През тази седмица най-накрая ще можете да постигнете осезаем резултат в това, в което сте инвестирали в толкова много усилия. Не оставяйте вярата в способностите ви на заден план. Сега мечтите ви имат всички шансове да се сбъднат. Въпреки заетостта в професионалната сфера, не оставяйте настрана и личния си живот. Имате достатъчно енергия за един страстен роман и за нов творчески проект. Петък ще бъде един от най-успешните дни от седмицата. Рак     Стресът от проблемите ви в последно време вече ще отшуми. Сега е време, в което да се възползвате от ентусиазма ви и да го вложите в работата ви. Не пропускайте възможността да се докажете и да направите добри пари. В средата на периода не са изключени изгодни бизнес оферти или промоции. В петък ви очаква успешното приключване на ваш проект. Отпразнувайте постижението си през почивните дни, но спазвайте правилата за безопасност. Лъв    През тази седмица ще имате възможност да заемете активна позиция, като съветник на важни хора. Самите вие не слушайте чужди съвети и бъдете готови да взимате отговорни и ефективни решения. Това ще повлияе добре на самочувствието ви, но е важно да осъзнаете, че оставате същия човек за семейството ви. Бъдете внимателни с близките ви и не си позволявайте груба критика. Рискувате да ви отвърнат със същото. Дева Новата седмица ви обещава прекрасно настроение и възможности за самореализация. В понеделник най-добре не планирайте бизнес срещи. В сряда ще се създаде благоприятна ситуация за положителни промени в личния ви живот. В четвъртък внимавайте да не пропуснете интересни предложения от надеждни бизнес партньори. През почивните дни има опасност от това ваши близки да ви поставят в неудобна ситуация. Не се колебайте да откажете това, което не ви харесва.   Везни През новата седмица вашата обаятелност и привлекателност няма да имат край. Това ще ви гарантира голям успех, на който ще се радвате повече от останалите. Ще дойде време, обаче, когато ще трябва да покажете реалните си способности - не забравяйте, че този момент ще настъпи. В личния живот може да се появи стара любов. Бъдете предпазливи и не забравяйте    Скорпион Това е седмица, в която не може да си позволите да стоите със скръстени ръце, нито за миг. Сега трябва да дадете всичко от себе си. Това важи, както за професионалния ви, така и за личния ви живот. В трудни моменти бъдете далновидни и мислете за плодовете на вашите усилия. Пазете се силите и здравето си, като се наспивате и не прекалявате с алкохола. Безобидните флиртове няма да ви дадат това, което очаквате. Стрелец През тази седмица не оставяйте служебните ви задължения на заден план. Това е време, в което може да помислите и за повишаване на квалификацията ви. Това ще има благоприятен ефект върху кариерата ви. В общуването ви с колегите бъдете дипломатични, но в същото време защитавайте вашите възгледи. В края на седмицата не отказвайте пътуване. Освен това е време да се замислите и за почивката ви. Не отлагайте прекалено дълго. Козирог    В понеделник можете да получите дългоочаквани новини от далече. Сега е много важно да сте внимателни в общуването с непознати. В началото на седмицата проектите, свързани с изкуството ще бъдат успешни. В четвъртък ще бъде лесно да преодолеете всички недоразумения в семейния живот. Петък е добър ден за приключване на недовършена дейност. Добре е да разплатите и дълговете ви. Водолей Това е седмица, в която да си обърнете повече внимание. Сега можете да си позволите промяна във външния вид и да се поглезите повече. Позволете си това, което до сега сте пренебрегвали. Във вторник се опитайте да избягвате конфликти. Това е ден, в който да наблюдавате и да говорите по-малко. В сряда спазвайте правилата и не преминавайте границите на позволеното. През почивните дни намерете време да се видите с близките ви. Времето, прекарано сред природата ще ви се отрази прекрасно. Риби Началото на седмицата е подходящо време за усамотяване и почивка, както и за интелектуални разговори. Вторник може да се окаже ден с повишена ефективност в работата ви. Шефовете ви ще забележат това и е възможно повишение. В сряда бъдете търпеливи към близките ви хора, въздържайте се от критики. В неделя е желателно да избягвате струпване на хора. Тогава е по-добре да наблюдавате, а не да действате. ", "date": "2019.07.21", "title": "Седмичен хороскоп за 22 - 28 юли "}
{"url": "https://www.actualno.com/europe/the-guardian-brexit-iran-i-hijtrou-golemite-vyprosi-pred-novija-premier-news_770332.html", "text": "      „Иран, „Хийтроу“ и Brexit: големите решения чакащи новия британски премиер\", пише The Guardian в обзорен материал за най-спешните и важни решения, които трябва да бъдат взети от властта на Острова. Ето и целият текст, преведен от \"Фокус\".      \"След 24 часа на формалности, които ще приключат в сряда следобед с покана от кралицата към новия лидер на Консервативната партия да състави правителство, прехвърлянето на властта от 76-я към 77-я премиер на Великобритания ще е прецизн, но и доста брутална работа, коментира изданието.   „Казаха ни да чакаме извън сградата, предали своите телефони и напуснали половин час след официалната церемония“, разкри един от хората на сегашния премиер Тереза Мей. „От този момент натам, сме уволнени“.\r\nЕдинствените хора, които ще останат на „Даунинг Стрийнт“ номер 10 по време на краткият преходен период ще са общите служители. Политическите позиции ще бъдат овакантени без изключение.  Процесът ще започне във вторник в Уестминстър, където Дейм Черил Гилиан ще обяви победителя от надпреварата за председател на „торите“, който най-вероятно ще е Борис Джонсън, пише вестникът. Спечелилият в този момент няма да е нищо повече от лидер на партия. Цял ден ще мине преди да влезе на „Даунинг стрийт“.\r\nВ сряда Тереза Мей ще проведе последното си заседание в парламента, отговаряйки на въпроси на народните представители, след което ще се върне в централата на премиера и държи кратка реч, спускаща завесата на нейния изпълнен с проблеми тригодишен мандат. След което ще бъде откарана в Бъкингамския дворец, за да даде официално оставката си на кралицата и посъветва монарха да покани новия лидер на консерваторите да състави правителство. Кралицата в този момент ще призове новоизбраният председател в двореца и изпълни съвета – ще му предложи да формира кабинет.\r\nВсички нови премиери обичат да казват, че нямат време и работата ги притиска. Но този път, с надигащите се вълнения в Близкия изток и притискащия краен срок за Брекзит, наистина няма и една излишна секунда за губене. Според експерти, ако проблемът с Иран и задържания британски танкер в Ормузкия пролив не бъде решен, това ще вземе главата на новия премиер, коментира изданието. А какво ще стане, ако инициативата му бъде отнета? Ако Доналд Тръмп предприеме нещо, звънне и каже „с нас ли си“, това е важно решение, смятат от редакцията.       Джонсън вече обяви, че почти няма да си почива през иначе отпускарския август, което е знак за другите да направят същото. Според специалист, новият премиер ще обяви кабинетът още в сряда и той ще започне работа най-късно в петък.\r\nАко Джонсън спечели, той най-вероятно ще вкара някоя и друга изненада в новото правителство. И като говорим за това, твърде вероятно е да задържи главния си опонент за лидер на „торите“ Джереми Хънт на поста външен министър. Проблемите с Иран и нуждата да се преговаря за Брекзит ще изискват във „Форин офис“ да има човек, който вече познава отблизо ситуацията. А Филип Хамънд, главен противник на идеята на Джонсън за Брекзит без сделка, вероятно ще отстъпи финансовото министерство на Саджид Джавид.\r\nПред бившият кмет на Лондон ще стои и въпроса какво да прави с Майкъл Гоув – човекът, който му заби нож в гърба през 2016 г. Дали да го остави начело на министерството на околната среда и храните, което има огромна роля в Брекзит, или да го прехвърлил във вътрешното ведомство, където мигрантите ще го държат затрупан с работа.\r\nОсвен вътрешните дела и вече споменатите криза в Персийския залив и излизане на Лондон от ЕС, новият премиер ще има пред себе си редица спънки, всяка от която е по-гадна и трудна за справяне от предишната. Например информацията за разходите на правителството за последните три години вече бе отложена за след 31 октомври, тъй като никой не знае какво ще е състоянието на обществените финанси преди да се реши проблемът около Брекзит. Други проблеми обаче не могат да се отложат.\r\nЕдно такова решение е какво да се прави с Високоскоростната ЖП линия HS2, първата част от която трябва да се построи между Лондон и Бирмингам. Джонсън не изглеждаше много впечатлен от идеята за новата линия и даде надежда на противници на проекта за неговото спиране. „Файненшъл тайм“ вече съобщи, че бюдежът на програмата се е покачил с 30 млрд. паунда над очакваните 56 млрд. Според противниците на проекта, огромните средства биха могли да бъдат използвани за обновяване и инвестиции в вече съществуващите ЖП връзки.      А какво да кажем за нуждата от разширяване на летище „Хийтроу“? Нещо, което между другото Джонсън също не харесва, отбелязва изданието. Може ли новият премиер да сложи край на два големи инфраструктурни проекта? По-рано Джонсън обеща да легне пред булдозерите, работещи по разширяването на летището, преди да смекчи позицията си и да замени животозастрашаващите действия с прост мониторинг на замърсяването и увеличаването на шума.\r\nНовият премиер ще влезе триумфално в №10 в сряда. Но никой заемащ този пост в последно време не е имал толкова много работа за вършене за толкова малко време, едновременно във външен и вътрешен план. В този случай е трудно да се каже колко време ще продължи меденият месец на новото правителство, пише в заключение изданието.\" ", "date": "2019.07.21", "title": "The Guardian: Brexit, Иран и Хийтроу - големите въпроси пред новия премиер "}
{"url": "https://www.actualno.com/curious/dneven-horoskop-za-22-uli-news_770251.html", "text": "       Овен       Този понеделник ще сте в плен на емоциите ви. Те ще управляват действията ви, така че внимавайте да са положителни. Телец Денят е подходящ за действия, свързани с финансовото ви положение. Сега може да рискувате повече, но все пак преценете рисковете.   Близнаци Денят е добър за постигането на лични цели без особени усилия и загуба на ресурси. Действайте сега и не отлагайте за по-късно. Рак     Денят ще е такъв, каквато ще е сутринта ви. Опитайте се да хванете ритъма и всичко ще тръгне като по вода. Лъв Денят ще ви предложи много, важното е и вие да искате да положите усилия, за да получите нещата. Може да съжалявате за пропуснати възможности. Дева Това е ден, в който може да ви нападне меланхолията. Каквото и да се е случило - всичко е опит. Бъдете по-благосклонни към себе си.   Везни През този ден не се вглеждайте в недостатъците ви. Всеки ги има и вашите не са повече от тези на другите.    Скорпион Колкото и да не ви свърта това не е ден за начинания. Отвлечете вниманието си с нещо приятно, за да не направите някоя беля. Стрелец Истината винаги има няколко страни. Помислете над това и се опитайте да видите нещата под друг ъгъл. Ще се почувствате по-добре. Козирог    Днес не си поставяйте извънредни задачи. Няма нужда да натискате педала. Денят е спокоен и нека да си остане такъв. Водолей През този ден мнението ви ще претърпява значителни промени. Не правете крайни изводи и най-вече не ги изказвайте на глас. Риби Това не е ден за големи планове. Обуздайте лошите мисли и емоциите и просто изчакайте денят да премине. ", "date": "2019.07.21", "title": "Дневен хороскоп за 22 юли"}
{"url": "https://www.actualno.com/bgfootball/etyr-sprja-pobednija-pyt-na-levski-sled-geroichni-vratarski-namesi-news_770392.html", "text": "      След като в първия кръг от родното първенство Етър взе точка от ЦСКА на стадион \"Българска Армия\", сега търновци сториха същото и срещу другия столичен гранд - . Двата тима не успяха да се победят след нулево реми на стадион \"Ивайло\" в мач от втория кръг на еfbet Лига.        В големия герой за домакините от Велико Търново се превърна капитанът и вратар на тима Христо Иванов, който се отличи със серия от страхотни спасявания, които опазиха мрежата му суха, а с това запази и равенството в мача. Левски имаше няколко чудесни положения за гол, но така и не успя да се възползва, тръгвайки си от старопрестолния град без две точки.   Давиде Мариани, Иван Горанов и Станислав Иванов се отличиха с няколко добри положения, които обаче не бяха оползотворени. През второто полувреме двубоят бе прекъснат за период от около седем минути, тъй като гостуващите фенове хвърлиха димки на терена, които намалиха видимостта. \r\nПо този начин бе прекъсната победната серия на \"сините\", които спечелиха първите си три мача през новия сезон. Така Левски остава на третото място във временното подреждане - на две точки от лидерите Черно море и Лудогорец. Етър от своя страна, въпреки трудната програма в началото на своя сезон, успя да вземе нова прилична точка срещу един от най-тежките съперници в първенството.    ", "date": "2019.07.21", "title": "Етър спря победния път на Левски след героични вратарски намеси"}
{"url": "https://www.actualno.com/society/cnn-za-naplijks-cjala-edna-dyrjava-beshe-haknata-news_770328.html", "text": "      Скандалът с и изтичането им в публичното пространство стигна до CNN. „Цяла нация беше хакната“, гласеше заглавието на медията от днес.      \"В страна с население от 7 милиона души, мащабът на тази хакерска атака на практика означава, че всеки работещ човек е бил засегнат, пише още CNN.\r\nХакерската атака е извънредна, но не е уникална, коментира CNN и посочва, че правителствените бази данни са като гърнета с мед за хакерите. Те съдържат огромно количество информация, която може да бъде \"полезна\" за години напред, казват експерти.\r\nОт медията също посочват, че подобно пробиване на не добре защитени ИТ системи в страни, които нямат изградена силна политика по отношение на киберсигурността, са дори не особено трудни. Дори хакери на аматьорско ниво могат да окажат големи поражения, твърди се в статията, посветена на България и на подобни проблмеи в Европа.  \"В момента сме във война. И ще я спечелим само ако превърне киберсигурността в нещо от първостепенна важност\", казва Адам Левин, основател на фирма за киберсигурност.  \r\n\"Подобни инциденти не трябва да се случват в държавна институция. Изглежда така сякаш без особени усилия са извлечени данните на почти всички български граждани\", твърди пред изданието Десислава Кръстева, адвокат, който работи с големи технологични компании по отношение киберсигурността им.\r\n\"Все още е рано да разберем какво точно е станало, но от политическа перспектива това е срамно за правителството\", добавя Кръстева. А от CNN напомнят за срива на Търговския регистър миналата година.    Преди дни се оказа и че базите данни на българите вече в хакерски общности в цял свят. А малко по-рано през деня говорителят на НАП , че периферните услуги на институцията също са в риск.\r\nОбвиненият Кристиян Бойков преди дни , че е спокоен, тъй като обвинението срещу него е само в четири реда. Финансовият министър Горанов пък заяви, че по-добре би било хакерът да им каже, че \"са тъпи\", вместо да го доказва с толкова сериозен и опасен акт. ", "date": "2019.07.21", "title": "CNN за НапЛийкс: Цяла една държава беше хакната"}
{"url": "https://www.actualno.com/balkani/zaev-micotakis-e-opiten-politik-kojto-misli-za-dobroto-na-stranata-si-news_770317.html", "text": "      Мицотакис е опитен политик и със сигурност мисли за доброто на страната и съседите си, както и за целия балкански регион, казва премиерът на Република Северна Македония Зоран Заев в интервю за гръцката телевизия Алфа, в направено в Скопие три дни преди изборите в Гърция, предаде БГНЕС.      В интервюто, публикувано в две части, Заев говори за , сближаването на народите, икономическото сътрудничество, приятелството му с бившия гръцки премиер Алексис Ципрас. По думите на Заев той щял да бъде запомнен в Македония като човекът, под чието ръководство е променено името на страната.\r\nТой подчертава, че в зависимост от това как човек греда на  споразумението, той може да каже, че договорът е добър или лош, но изрази убеждението, че всички ще гледат към бъдещето и няма да има връщане назад.\r\nЗаев подчерта, че внимателно следи изявите на Мицотакис, че е запознат с неговия коментар, че договорът не е добър.  „Договорът, вероятно ако погледнем през призмата на двете страни, може еднакво да не е добър или еднакво добър. Вярвам, че всички заедно ще гледаме напред, няма да се върнем назад. Мицотакис е опитен политик и със сигурност мисли за доброто на своята страна, за своите съседи и за целия балкански регион“, каза Заев.   Македонският премиер коментира, че Гърция вече е нов приятел и стратегически партньор и това не е малка придобивка\r\n„Аз съм човекът, който тук, в Северна Македония ще бъде започнен, че под неговото лидерство е сменено името на нашата страна. Но, както в едно семейство, понякога в живота трябва да правите някои стъпки, не толкова щастливи, но за доброто на децата, за доброто бъдеще на семейството, но и за съседите, вие правите тези стъпки заедно. Сега имаме нов приятел и стратегически партньор Гърция. Нима това е малка придобивка? За мен е голяма работа“, каза Заев,    Като доказателство за ползата от Споразумението от Преспа македонският премиер подчерта, че само за една година търговията между двете страни се е увеличила с 20,5%. „Ако досега гражданите на Македония са правели по един милион посещения в Гърция годишно, тази година ще са над един милион и половина посещенията.“\r\nВ интервюто Заев спомена приятелството си с предишния гръцки премиер и подчерта че приятелството трябва да го има и между народите на двете страни. ", "date": "2019.07.21", "title": "Заев: Мицотакис е опитен политик, който мисли за доброто на страната си "}
{"url": "https://www.actualno.com/balkani/pojar-bushuva-na-50-km-ot-atina-news_770330.html", "text": "      По обяд в Мегара,  в западната част на област Атика, избухна пожар, и от противопожарната охрана съобщиха, че 51 пожарникари, 19 превозни средства, членове на специализираната пожарна служба и два хеликоптера са се включили в битката със стихията.      Според гръцките медии огънят е близо до населено място и има къщи в околността, които могат да бъдат застрашени от пламъците, предаде БГНЕС.   От гражданската защита съобщават, че генералният секретар за гражданска защита, Никос Хардаляс спешно е заминал за района на бедствието.\r\nМегара е на около 50 километра западно от центъра на Атина.   ", "date": "2019.07.21", "title": "Пожар бушува на 50 км. от Атина "}
{"url": "https://www.actualno.com/asia/kitaj-obmislja-mahane-na-nakazatelnite-mita-za-amerikanski-selskostopanski-produkti-news_770331.html", "text": "      Китайски вносители са призовали правителството в Пекин за премахване на наказателните мита за някои американски селскостопански продукти.      Неназованите вносители разговарят с американски доставчици за потенциалното ценообразуване и се обърнаха към китайски държавен орган за надзор над митата, за да бъдат премахнати  налозите, съобщиха почти идентични  информации различни медии, предаде БГНЕС. \r\nВносителите действали \"според нуждите на вътрешния пазар\", се казва в публикациите.\r\nНе се дават допълнителни подробности, като например кои продукти могат да бъдат засегнати.  Това може да е жест на добра воля, след като Съединените щати по-рано този месец съобщиха, че са извадили 110 китайски стоки за износ от собствения си списък с наказателни мита.\r\nДвата икономически гиганта си размениха наказателни мита, покриващи повече от 360 милиарда долара в двустранната търговия, след като американският президент Доналд Тръмп започна търговска война миналата година, която нанесе вреда на производителите от двете страни на Тихия океан.\r\nНо Тръмп и китайският президент Си Цзинпин се съгласиха на примирие и за съживяване неколкократно прекъсваните търговски преговори, когато се срещнаха в кулоарите на срещата на върха на Г-20 в Япония на 29 юни.    Информацията се появи само няколко дни след като Тръмп обвини Пекин в неизпълнение на обещанията да увеличи вноса на американски селскостопански продукти.\r\nСлед срещата на върха в Осака, Тръмп обяви, че в замяна на обещанието на Вашингтон да спре планираното увеличение на митата на китайския внос от 300 млрд. долара, Пекин предложил да купи \"огромно количество храна и селскостопански продукти\" от САЩ.\r\n\"Мексико се справя отлично на границата, но Китай ни разочарова, че не купуват селскостопанските продукти от нашите велики фермери, както казаха, че ще направят,\" написа в Туитър в четвъртък  Тръмп. ", "date": "2019.07.21", "title": " Китай обмисля махане на наказателните мита за американски селскостопански продукти "}
{"url": "https://www.actualno.com/europe/prokurori-razsledvat-slujitel-na-sebastian-kurc-news_770326.html", "text": "      Австрийски прокурори разследват служител на бившия канцлер Себастиан Курц по подозрение за унищожаване на доказателства, вероятно свързани със през май, съобщават медиите и официален представител през уикенда, предаде БГНЕС.      Разследването може да навреди на Курц и неговата консервативна Народна партия (АНП), която досега е била най-силна, на изборите през септември, въпреки скандала, който  е известен като \"Ибисагейт“.   Записите със скрита камера доведоха до оставката на крайнодесния вицеканцлер Хайнц-Кристиан Щрахе, което доведе до крах на управляващата коалиция и назначаване на служебно правителство.\r\nЗаписите, заснети на остров Ибиса през 2017 г., показаха, че Щрахе предлага на фалшив руски поддръжник обществени поръчки в замяна на помощ за кампанията.  Сега прокурорите разследват и служител от екипа на Курц за унищожаване на твърд диск на 23 май, дни след избухването на скандала и точно преди гласуването на недоверие срещу правителството на канцлера.\r\nСлужителят, който не е посочен от австрийските медии, е под подозрение за унищожаване на доказателства според в. \"Курир\".   Компанията, унищожила диска, информира полицията, след като служителят не  платил сметката за 76 евро и не с него нямало връзка, тъй като се бил представил под фалшиво име.    И в момента се води пълно разследване на случая.\r\nОт Народната партия на Курц твърдят, че е нещо обичайно преди смяна на правителството да се унищожават лични данни или неофициални документи и добавят, че сътрудникът на Курц не е имал достъп до документи с деликатна информация в тях.\r\nЗасега остава без отговор въпроса защо служителят, който вече е установен и чийто дом е бил претърсен, се е представил под фалшиво име във фирмата за унищожаване на диска. ", "date": "2019.07.21", "title": "Прокурори разследват служител на Себастиан Курц "}
{"url": "https://www.actualno.com/america/pompeo-njama-priznaci-che-iran-shte-promeni-povedenieto-si-news_770333.html", "text": "      Американският държавен секретар Майк Помпео заяви, че Иран трябва да реши дали иска да се държи като „нормална държава“, но към момента не е показала „никакви знаци“ че смята да промени поведението си след последното покачване на напрежението, пише американският вестник The Hill, цитиран от \"Фокус\".      „Иранският режим трябва да реши дали иска да се държи като нормална нация“, каза Помпео по време на пресконференция с еквадорския президент. Според държавния секретар, ако Техеран вземе такова решение „САЩ са готови да започнат преговори по широк набор от въпроси без да поставят никакви условия“. Помпео обаче подчерта, че към момента „няма никакви знаци показващи готовността на Иран да промени цялостно посоката“ в която отива страната.   „Ако направят нещата, които сме поискали от тях във връзка с ядрената програма, във връзка с ракетната програма, във връзка с тяхното заплашващо поведение в света – искам да кажа, може просто да видите действията им. Това са действия които целят да заплашат“, категоричен бе първият дипломат.\r\nА повече за превзетия британски танкер от Иран вижте    ", "date": "2019.07.21", "title": "Помпео: Няма признаци, че Иран ще промени поведението си"}
{"url": "https://www.actualno.com/europe/1300-pojarnikari-gasjat-ogynja-v-portugalija-news_770348.html", "text": "      Самолети и хеликоптери се присъединиха към повече от хиляда пожарникари в централна Португалия, за да се борят с огромни горски пожари в планински район, където през 2017 г. при пожари загинаха над 100 души, предава AFP, цитирани от \"Фокус\".      1 300 пожарникари и 400 превозни средства са включени в борбата с огъня в силно залесената област Кастело Бранко, на 200 километра на север от Лисабон, съобщиха спасителните служби.   Около 20 души бяха ранени от пожарите включително осем пожарникари и 12 цивилни лица, според данни на Министерството на вътрешните работи.\r\nЕдин тежко пострадал цивилен е евакуиран с хеликоптер до Лисабон.  Продължава борбата с наземна и въздушна техника с пожара в община Вила де Рей, който се е разпрострял на фронт от около 25 километра.\r\nВластите проучват дали пожарите са започнали умишлено.        ", "date": "2019.07.21", "title": "1300 пожарникари гасят огъня в Португалия"}
{"url": "https://www.actualno.com/society/do-dve-sedmici-33-kysmetlii-shte-specheljat-vaucher-za-3000-lv-ot-lidl-news_770364.html", "text": "      Кои са късметлиите с ваучер за 3000 лв. от Lidl ще стане ясно след по-малко от две седмици. Лятното предизвикателство 33х3000, което веригата обяви в началото на месеца, приключва на 31 юли.   До края на месеца всички желаещи ще могат да се включат в поредната изненада за потребителите на веригата, а 33 късметлии от всички регистрирани през юли ще бъдат зарадвани с Lidl ваучери, всеки на стойност 3000 лв. Кампанията се организира за втора поредна година от Лидл България и през 2019 г. регистрира завишен интерес, като все повече потребители пробват своя късмет и се съревновават за примамливата награда.\r\nЗа да се включат в надпреварата, всички желаещи да се преборят за една от наградите трябва да пазаруват в магазините на веригата в страната през юли за минимум 33 лв. и да регистрират своята бележка на . Щастливците ще бъдат избрани на случаен принцип след края на играта.\r\nВаучерите могат да бъдат използвани многократно и късметлиите могат да се радват на любимите си Lidl продукти до изчерпване на сумата. В рамките на периода на играта – 1-31 юли – всеки желаещ може да участва неограничен брой пъти, като всеки път трябва да регистрира различен касов бон. Всеки от участниците следва да запази касовата си бележка и да представи копие от нея при получаване на награда, в случай, че бъде изтеглен като победител.\r\nПечелившите участници ще бъдат определени и анонсирани в началото на август. Повече информация и пълните условия на играта може да откриете на . ", "date": "2019.07.21", "title": "До две седмици 33 късметлии ще спечелят ваучер за 3000 лв. от Lidl"}
{"url": "https://www.actualno.com/europe/moshtna-hakerska-ataka-i-v-rusija-iztegliha-75-terabajta-danni-ot-kontrarazuznavaneto-news_770352.html", "text": "      По същото време, в което , се случи и мащабна хакерска атака в Русия.      За огромен теч на данни от руската служба за сигурност писаха Forbes и руската редакция на BBC.   Според информация на двете медии хакер е откраднал 7.5 терабайта данни от голям подизпълнител на руското контраразузнаване.\r\nИзтеклата информация разкрива подробности за някои специални проекти на руската служба за сигурност като разработки за извличане на данни от социалните мрежи, включително Facebook i LinkedIn, проследяване на хора, използващи анонимния браузър TOR и разделянето на интернета, ползван от държавните институции от този на световната мрежа.  На 13 юли хакери от групата 0v1ru$ са публикували на сайта на компанията SyTech подробности за изтеклите данни. SyTech са голям подизпълнител за дигитални проекти на федералната служба за сигурност на Русия и именно от фирмата са изтекли въпросните файлове. Хакерите проникнали в свървъра на обслужващата службите ИТ компания. Вместо подпис, оставили усмихнато лице на началната страница на компанията. Емотиконът е популярен сред руските потребители и обикновено означава тролване.\r\n0v1s$ са предали данните на хакерската група \"Дигитъл революшън\", които са ги публикували и разпратили до различни медии, по сходен начин, както се осъществи и българската атака.   А какво каза говорителят на НАП за сигурността на системата и бъдещите рискове, може да      ", "date": "2019.07.21", "title": "Мощна хакерска атака и в Русия: Изтеглиха 7,5 терабайта данни от контраразузнаването"}
{"url": "https://www.actualno.com/cosmos/indija-se-gotvi-v-ponedelnik-za-polet-do-lunata-news_770336.html", "text": "      В понеделник Индия ще направи втори опит да изстреля свой космически апарат към Луната, след като миналата седмица проблем в горивната система отложи пуска, предаде БГНЕС.      Индия усилено се опитва да стане четвъртата нация в света – след Русия, САЩ и Китай – чийто космически апарат каца на земния спътник.\r\nНовият опит за стартиране на Чандраян-2 (Лунна колесница в някои от индийските езици, включително санскритски и хинду) е насрочен за 14:43 местно време  в понеделник, казаха от  Индийската организация за космически изследвания (ISRO).\r\n\"Чандраян 2 е готов да занесе един милиард мечти на Луната - сега повече от когато и да било\", казаха от агенцията.  Първият опит за пуск беше отменен по-малко от час преди планираното излитане поради това, което властите описаха като \"техническа повреда\". Местните медии, цитирайки служители на ISRO, казаха, че проблемът е бил изтичане на гориво.\r\nАгенцията съобщи чрез Туитър в събота, че подготвителните работи за старта са били успешни.\r\nЧандраян 2 ще бъде изведен в космоса от най-мощната ракета на Индия.    Експертите заявиха, че при такива мисии трябва да се очакват неуспехи, като се има предвид тяхната сложност и че е по-разумно да се забави стартирането, вместо да се поемат рискове, които могат да застрашат проекта.\r\n\"В такава амбициозна и престижна мисия като гази с Чандраян-2, човек не може да разчита на  шанса, дори ако бъде открит малък недостатък\", каза пред АФП Раджесвари Пилаи Раджагопалан, ръководител на космическата политика в мозъчния тръст Фондация за наблюдаване на изследванията.\r\nБившият учен от НАСА Кумар Кришен каза, че космическата агенция на Индия трябва да бъде поздравена за предприемането на амбициозни проекти като Чандраян-2. ", "date": "2019.07.21", "title": "Индия се готви в понеделник за полет до Луната "}
{"url": "https://www.actualno.com/society/verijna-katastrofa-s-4-avtomobila-kraj-simitli-news_770369.html", "text": "      Верижна катастрофа между четири автомобила затапи за над час главен път Е-79 между Симитли и Благоевград, предаде БГНЕС.      Към 16 часа днес на изхода на Симитли, в посока Благоевград, се удариха четири автомобила, единият с украинска регистрация. За щастие няма пострадали, но тапата започваше от пътен възел Крупник-Брежани до кръговото кръстовище на входа на Благоевград, откъдето започва автомагистрала „Струма“.   На пътен възел Симитли-Банско се образува традиционната тапа, верижното ПТП стана малко след него – при табелата, сочеща края на Симитли.\r\nТапата продължи и при разклона за село Железница преди едноименния тунел, най-нетърпеливите още от Черниче поеха по обходния път през центъра на Симитли и село Железница до кв. Струмско на Благоевград.  След изтеглянето на отбивка на ударилите се коли, движението към 17.30 часа постепенно се нормализира. ", "date": "2019.07.21", "title": "Верижна катастрофа с 4 автомобила край Симитли"}
{"url": "https://www.actualno.com/society/otide-si-bugi-barabata-news_770283.html", "text": "      На 58-годишна възраст почина музикантът Марио Събев, известен като Буги Барабата.      Буги Барабата, основателят на \"Бараби Блус Бенд\", легендарен водещ на шоуто „Буги Тайм“ по Z-Rock, съавтор на вечното „Няма бира“, написал чудесната песен на Георги Минчев „Равносметка“, си отиде от този свят тази нощ, съобщи скръбната вест радио Z-Rock.   \"Буги, никога няма да те забравим! Почивай в мир!\", написаха от Z-Rock в социалната мрежа.\r\nИзвестният български блус музикант е роден на 24 декември 1960. Активната му музикална кариера започва през 1993 година. От тогава Буги Барабата е част от рок живота на столицата, участва в редица рок фестивали в цялата страна.  Автор е на всичките песни в шестте албума на „Бараби Блус Бенд“: „Песни от гаража“, „Лоши времена“, „Срещу вятъра“, „18 карата кал“, „Без право на обжалване“ и „Бесните кучета на блуса“. Съавтор на хита на Васко Кръпката – „Няма бира“. За Георги Минчев е написал песента „Равносметка“.\r\nПоклон пред паметта му! ", "date": "2019.07.21", "title": "Отиде си Буги Барабата "}
{"url": "https://www.actualno.com/europe/syobshtiha-za-bombi-v-14-izbiratelni-sekcii-v-harkov-news_770378.html", "text": "      Съобщиха за бомби в 14 избирателни секции в Харков, пише украинското електронно издание “Страна“, цитирано от \"Фокус\". До 16 часа избирателната активност на парламентарните избори в Украйна беше близо 35 %.      Сигналът за поставените взривни устройства е подаден към 14:55. Полицията е извършила щателна проверка на споменатите секции и прилежащите райони около тях. В град Торецк (до 2015 година Дзеджинск) също е имало сигнал за бомби в 14 секции. Взривни устройства не са открити.   В Лвов 94-годишна жена е настояла да гласува в избирателната секция, въпреки че е било предвидено да гласува в дома си. След скандал с избирателната комисия и намесата на близките й, жената се ядосала и се опитала да изяде бюлетините.\r\nВ град Николаев мъж е свалил панталоните си в избирателна секция и е задържан за хулиганство.   ", "date": "2019.07.21", "title": "Съобщиха за бомби в 14 избирателни секции в Харков"}
{"url": "https://www.actualno.com/asia/v-honkong-policijata-strelja-sreshtu-protestirashti-s-gumeni-kurshumi-news_770384.html", "text": "      Полицията използва сълзотворен газ и гумени куршуми срещу протестиращите в Хонконг часове, след като офисът на Китай в града беше намазан с яйца и графити в знак на протест срещу правителството на Пекин, предава AFP.      Група маскирани привърженици на правителството нападнаха група протестиращи в гарата, пребивайки множество хора, включително репортери, които излъчваха на живо протеста.   Хонконг се намира в най-тежката си криза в най-новата си история след седмици на протести и спорадични сблъсъци между полицията и твърдолинейните протестиращи.\r\nПървоначалните протести започнаха срещу вече спрян законопроект, който би позволил екстрадирането в континентален Китай.  Но оттогава те се превърнаха в по-широко движение, призоваващо за демократични реформи, всеобщо избирателно право и спиране на ограничаването на свободите в полуавтономната територия.    ", "date": "2019.07.21", "title": "В Хонконг полицията стреля срещу протестиращи с гумени куршуми "}
{"url": "https://www.actualno.com/asia/zaloven-e-ubiecyt-na-turski-diplomat-v-erbil-news_770261.html", "text": "      Група от четирима терористи, включително Мазлум Даг, нападателят, замесен в Осман Кьосе в Ербил, са заловени в Северен Ирак.      Съобщава се, че арестът, дело на  службата за вътрешна сигурност на Кюрдистанското регионално правителство (КРП), е  извършен по пътя между Ирбил и Махмур, където се помещава бежански лагер, в който Работническата партия на Кюрдистан (ПКК) има значително присъствие.   Според източници от турските служби 27-годишният терорист е един от извършителите на нападението в сряда, при което Кьозе, който беше временно в генералното консулство на Турция в Ербил, беше убит с изстрели в ресторант.\r\nДвама иракски граждани също бяха убити при нападението, което беше извършено в една от най-безопасните зони в Ербил.  Даг  е идентифициран като един от 13-те братя и сестри на Дерсим Даг, заместник-шеф за Диарбекир на Народната демократическа партия (НДП),  който има още двама братя, свързани с терористичната група, съобщава в. „Сабах“. ", "date": "2019.07.21", "title": "Заловен е убиецът на турски дипломат в Ербил "}
{"url": "https://www.actualno.com/society/vlubeni-bylgari-ot-germanija-se-ojeniha-na-rojenskija-sybor-news_770277.html", "text": "      Влюбени българи дойдоха от Германия и се ожениха на Роженския събор вчера. Събитието започна по обед в етноселището, специално изградено на поляните, където има множество къщи – македонска, шопска, бесарабска, родопска и др.      Голяма компания от близки и приятели на двамата влюбени Мартин Василев  от Тетевен и Никол Истаткова от София се разхождали в етноселището, когато внезапно младежът коленичил пред избраницата си, извадил пръстен и й задал съдбоносния въпрос: „Ще ми станеш ли жена?“. Момичето било шокирано от неочаквания точно в този момент въпрос, но с пълно от любов сърце произнесло: „Да!“.   Наоколо имало стотици хора. Всички започнали да им ръкопляскат и посред викове „Горчиво“ двамата се целунали. Загърмели пушки. Всички се хванали на хоро.\r\nМладите си имат вече и кумове - Лора Тодорова от София и Димитър Тодоров от Пазарджик. Всички живеят в Германия.  „Аз,  кумата и брат ми организирахме всичко. От много време го замислям, въпросът е, че сега беше подходящият момент. Исках да е тук, защото тук е най-подходящото място“, каза младоженецът. „Най-хубавото място“, допълва булката. Тя и кумата от малки тренирали народни танци, а младоженецът се учил от тях.\r\n„Исках да сме тук, в Родопите, където има гайди, народна музика, където пеят Николай Славеев и Валя Балканска“, добави Мартин.\r\nПривечер младото семейство с техните приятели и близки наеха ВИП-ресторанта и си направиха импровизирана сватба с родопски гайди и песни.        „Това е първата сватба за пътуващото читалище „Бащино огнище“. Толкова много емоции ни се събраха, първо плакахме на изпълненията на бесарабската българка Лийка, която говори български и изпя „Я, кажи ми, облаче ле бяло“. След това викахме горчиво и празнувахме и играхме хора, защото тук именно Никол и Мартин вече Василеви буквално ги оженихме. Мартин предложи на Никол на колене с пръстен, гърмяха пушки, хайдутите викаха, кумът беше на \"седмото небе\", каза създателят на първото пътуващо читалище „Бащино огнище“ и организатор на етноселището Ивайло Шопски.\r\n“Беше изненада, булката  не знаеше, че ще й се предлага брак. И пред толкова много непознати те си казаха \"да\", това беше един изключително сантиментален момент под овациите на стотици хора“, допълни той.      „Аз им пожелах да имат поне 9 деца и да ги възпитават както те са възпитани. Защото тези прекрасни млади хора всичките бяха в народни носии играха хорá и направиха жива картина с краденето на булката. Аз не се съмнявам, че те ще отгледат истински българи, които ще продължат това което правим ние“, допълни Шопски. ", "date": "2019.07.21", "title": "Влюбени българи от Германия се ожениха на Роженския събор"}
{"url": "https://www.actualno.com/society/novinite-naj-vajnoto-za-denja-21-uli-news_770376.html", "text": "      Редакционният екип на ви представя най-важните новини за изминалия ден, 21 юли.       „Трябва да оценим критично уязвимостта. За да има електронни услуги, трябва да се разработват системи. Тези системи са една отвореност и са подложени на риск. Към момента главните неща в НАП функционират по сигурен и стабилен начин. Нямаме причини да вярваме, че уязвимостите продължават да се експлоатират, електронните услуги работят и всички входове и изходи към НАП изглеждат сигурни.   \"Планираме в новите фондове обхватът на дейностите, които в момента се заплащат от НЗОК, да бъде същият.\" Това каза председателят на Надзорния съвет на Националната здравноосигурителна каса (НЗОК) Жени Начева в „Неделя 150“ по БНР във връзка с идеята за нов здравноосигурителен модел и във връзка с идеята за частни здравни фондове. По същото време, в което базите данни на НАП изтекоха у нас, се случи и мащабна хакерска атака в Русия. За огромен теч на данни от руската служба за сигурност писаха Forbes и руската редакция на BBC.     Скандалът с хакването на базите данни на НАП и изтичането им в публичното пространство стигна до CNN. „Цяла нация беше хакната“, гласеше заглавието на медията от днес. Със сигурност ще има санкции за Националната агенция по приходите (НАП) и тя няма да бъде малка. Това заяви пред Нова телевизия председателят на Комисията за защита на личните данни Венцислав Караджов.    Киноложки организации настояват за създаването на регистър от специалисти, които да определят дали кучето, е агресивно или не. Австрийски прокурори разследват служител на бившия канцлер Себастиан Курц по подозрение за унищожаване на доказателства, вероятно свързани със скандала, който свали правителството през май, съобщават медиите и официален представител през уикенда, предаде БГНЕС. ", "date": "2019.07.21", "title": "Новините: Най-важното за деня, 21 юли"}
{"url": "https://www.actualno.com/society/zapochna-umyrtvjavaneto-na-hiljadite-svine-v-nikolovo-news_770353.html", "text": "      Започна умъртвяването на животните от свинекомплекса в село Николово, в който беше по свинете.      Властите уточниха, че умъртвяването ще бъде извършено по хуманен начин. Зоната около свинекомплекса се охранява от полицията и движението е ограничено, съобщава БНР.\r\nЗасегнатият свинекомплекс е със затворен производствен цикъл, в който се отглеждат общо около 17 000 броя свине от различна възрастова категория.\r\nОбектът се намира на 9 км от границата с Румъния и попада в зона с регионализация на база риск, свързан с епизоотичната обстановка с АЧС (Част I), съгласно Приложение към Решение за изменение на Комисията (ЕС) 2014/709.  Положителните за наличието на вируса на АЧС проби са получени в рамките на провеждан засилен лабораторен надзор на заболяването в свиневъдните обекти. ", "date": "2019.07.21", "title": "Започна умъртвяването на хилядите свине в Николово "}
{"url": "https://www.actualno.com/america/porno-ubi-chovek-news_770245.html", "text": "      Шофьор гледал на телефона си, докато управлявал камион, когато се удря в пикап в Роджърс, Минесота, след което ремаркето се откъсва , нася смъртоносен удар на стоящ наблизо строителен работник, съобщи Fox5.      Според обвинението на 2 октомври 2018 г. Тейт Райън Доом управлявал камион в строителна зона на магистралата 94, когато удря  камион и ремарке.   Ударът изважда камиона и ремаркето от контрол и се удрят в  паркирана кола. След това ремаркето се отдели от камиона и сеу стоварва върху служител на инженерния екип. Жертвата  попада под останките на ремаркето и получава  сериозни наранявания по главата и торса, поради което умира на мястото на инцидента, предаде БГНЕС.\r\nДруг работник е бил ранен.  След катастрофата пред полицаи Дуум казал, че е карал с 50 мили в час, което е в съответствие с ограниченията на района, и не е ползвал телефона си по време на инцидента. Само че по-късно полицаите открили, че около 30 минути преди сблъсъка шофьорът качил на телефона си 14 клипа от известен порносайт. Всъщност катастрофата става две минути, след като шофьорът си пуснал един от клиповете.\r\nВижте коя е според класация на порно сайт.    ", "date": "2019.07.21", "title": "Порно уби човек "}
{"url": "https://www.actualno.com/europe/81-ot-rusnacite-iskat-da-pushat-na-letishtata-news_770228.html", "text": "      Повечето руснаци (81%), анкетирани от туристическата служба на „Tutu.ru”, подкрепят връщането на в \"чистите зони\" на летищата в страната, съобщиха от компанията.      \"Тази седмица Държавната Дума гласува на първо четене връщането на тютюнопушенето на летищата. Туристически услуги „Tutu.ru” научиха от туристите, ако наистина се нуждаят от тези стаи за пушене в\" чистите зони \"на летищата, трябва да ги имат.”,  казаха изследователите.   Около 2 хиляди пътници от различни региони на Русия взеха участие в проучването, проведено на сайта на „Tutu.ru”, предаде БГНЕС.\r\n\"Повечето от анкетираните (81%) гласуват с „две ръце” за това. Те са избрали опцията да имаме отделни стаи, така че пушачите да не пушат в тоалетните „скришом”.  Във вторник Руската дума на пленарно заседание прие на първо четене законопроект, който предлага да се върнат стаите за пушене към сградите на летищата. ", "date": "2019.07.21", "title": "81% от руснаците искат да пушат на летищата "}
{"url": "https://www.actualno.com/balkani/micotakis-iska-smeli-stypki-za-zasilvane-otnoshenijata-s-turcija-news_770256.html", "text": "      Новоизбраният гръцки премиер предложи предприемането на  \"смели стъпки\" за засилване на двустранните отношения с Турция.      \"Призовавам [турският президент Реджеп] Тайип Ердоган за взаимен подход, в който ще предприемем смели стъпки\", каза Мицотакис.   Той допълни, че иска да действа в съответствие с международното право и да се въздържа от \"агресивна реторика\", предаде БГНЕС.\r\n\"Ние живеем заедно в тази география. Ненужното напрежение и надпреварата във въоръжаването лишават двете страни от ценни ресурси\", каза той.  На 7 юли гръцката партия \"Нова демокрация\", водена от Мицотакис, постигна внушителна победа на извънредните парламентарни избори.\r\nТурско-гръцките връзки са изпълнени с противоречия, особено поради последните събития в Източното Средиземноморие.   Турция последователно оспорва едностранното сондиране на кипърската гръцка администрация в Източното Средиземноморие, като твърди, че Севернокипърската турска република (СКТР) също има право да ползва ресурсите в района.     ", "date": "2019.07.21", "title": "Мицотакис иска \"смели стъпки\" за засилване отношенията с Турция "}
{"url": "https://www.actualno.com/starazagora/chestvaha-151-godini-ot-podviga-na-chetata-na-hadji-dimityr-i-stefan-karadja-snimki-news_770278.html", "text": "      Стотици се поклониха пред подвига на четата на Хаджи Димитър и Стефан Караджа от преди 151 години под връх Бузлуджа. За осма поредна година военно-историческа възстановка „Боевете при връх Бузлуджа“ между четниците и турската потеря беше представена от 120 души от 28 клуба на Национално дружество „Традиция“. Сценарият за възстановката е дело на председателя на казанлъшкия клуб Николай Байнов, като са използвани и записките на знаменосеца на четата Христо Македонски, участник в битката и очевидец на смъртта на войводата. За първи път тази година ролята на Хаджи Димитър беше изпълнена не от сценариста на възстановката, а от 28-годишния му син Цветан. „Тук има пролята много, много българска кръв!“, каза в словото си д-р Чавдар Ангелов, директор на Национален парк-музей (НПМ) „Шипка -Бузлуджа”. Той припомни не само подвига, но и огромното значение на Хаджи Димитър и Стефан Караджа в развитието на националното освобождение. Тяхната чета е първият български организиран военен отряд, който действа на българска земя, и влиза в стълкновение с турските войски. Историците смятат, че битката при Бузлуджа изиграва важна роля и за признаването на Българската екзархия след почти 500 години. Д-р Ангелов подчерта и, че битката от 18 юли 1868 г. води и до преосмисляне на тактиката на водената до този момент борба на българите за освобождение и до създаването Вътрешната революционна организация от Васил Левски. „Да обичаме нашата Родина и да помним нейните герои, да се равняваме по тях. Да живее България, защото тя е гаранцията за нашия щастлив живот. Да бъдем достойни за тази саможертва!”, призова директорът на НПМ „Шипка - Бузлуджа”. Казанлъшки духовници отслужиха панихида в памет на загиналите герои, а стотици граждани изразиха почитта си подвига им пред паметника на Хаджи Димитър.      Организатори на честванията са община Казанлък, Исторически музей „Искра“ и НПМ „Шипка - Бузлуджа“.    ", "date": "2019.07.21", "title": "Честваха 151 години от подвига на четата на Хаджи Димитър и Стефан Караджа (СНИМКИ)"}
{"url": "https://www.actualno.com/healthy/mz-planira-se-v-novite-fondove-da-se-zapazi-obhvatyt-na-dejnostite-zaplashtani-sega-ot-nzok-news_770299.html", "text": "      \"Планираме в новите фондове обхватът на дейностите, които в момента се заплащат от НЗОК, да бъде същият.\" Това каза председателят на Надзорния съвет на Националната здравноосигурителна каса (НЗОК) Жени Начева в „Неделя 150“ по БНР във връзка с идеята за нов здравноосигурителен модел и във връзка с идеята за .      \"Съвместно с представители на съсловните организации, и на лечебни заведения, които предоставят информацията, започваме остойностяването на дейностите от този основен пакет. Не считаме, че остойностяване на дейностите ще доведе до намаляване на този основен пакет. Напротив остойностяването на дейностите ще даде най-после една прозрачност и яснота върху толкова дебатирания момент достатъчно или не са тези здравни вноски. Ефективността на системата преди всичко трябва да започне от преоценка на разходите и баланса в разходите между отделните направления на , които се заплащат\", уточни още Начева.   Тя посочи, че митът, че държавата не плаща здравните вноски е некоректен в днешно време. „Минаха времената, в които на държавата плащаше 50 % от минималния осигурителен доход или по-малък дял от минималния осигурителен доход за здравни вноски. Единствено децата и социално слабите деца се осигуряват и то на 70 % предстои да се осигуряват от минималния осигурителен доход. Това означава, че в средносрочен план държавата на 100 % ще осигурява и тази категория лица“, каза още Начева. Тя отчете, че всяка година касата отчита преизпълнение на приходите в резултат на дейността на НАП, където се събират вноски от лица, които не са плащали своите вноски.\r\n\"Там също се направиха необходимите нормативни промени. Близо 100 до 150 мл. Лвн всяка година се преразпределяха до момента допълнително за здравни плащания. Не е проблемът приходната част и 8 % здравна вноска, която се плаща. По-скоро ефективността на разпределение и изразходване на разходите. Като държавна политика сектор е секторът с най-голям ръст на средствата всяка фискална година спрямо предходната с над 6 до 10 % има ръст в приходната част на бюджета“, посочи още председателят на Надзорния съвет на НЗОК.  \"Казвам, че преди да започнем дебата за приходната част, която според мен в момента е уредена, от гледна точка на ролята, функциите на държавата и това, което тя като преразпределителна функция като БВП може да осигури, трябва да започнем дебата върху това как се разпределят разходите и баланса в разходите. Другият важен момент е средствата, които отиват извън здравните вноски в здравната система и вашите събеседници също маркираха този момент, как те да се изсветлят и да се въведе ред в техния обем, обхват, вид и стойности, които се заплащат от хората“, посочи още Начева. Тя допълни, че срещу 8 % вноска те получават основен пакет медицински дейности.\r\n\"Като казвам основният пакет имам предвид всички видове дейности, които касата финансира в областта на първичната медицинска помощ, защото досега говорихме само за болнична медицинска помощ. Тя е само 50 % от общите разходи, които касата плаща\", уточни още Начева.    ", "date": "2019.07.21", "title": "МЗ: Планира се в новите фондове да се запази обхватът на дейностите, заплащани сега от НЗОК"}
{"url": "https://www.actualno.com/balkani/zemetresenie-razlulja-bosna-i-hercegovina-news_770294.html", "text": "      Земетресение със сила от 4,3 по скалата на Рихтер е регистрирано в Босна и Херцеговина, предава информационната агенция Tanjug. По данни на Европейския средиземноморски сеизмологичен център епицентърът му е на дълбочина от два километра, а очевидци съобщават, че продължителността на труса е между 5 и 10 секунди.      Земетресението е регистрирано в няколко града в района между Сребреник и Тузла. Има данни, че е усетено и в сръбския град Нови Сад, предаде агенция Фокус.    ", "date": "2019.07.21", "title": "Земетресение разлюля Босна и Херцеговина"}
{"url": "https://www.actualno.com/crime/gorjasht-kamion-sys-slama-napravi-ogromna-tapa-za-rojenskija-sybor-news_770293.html", "text": "      За огромна тапа между Чепеларе, Проглед и Пампорово съобщават пътуващи от тази посока към Роженския събор и Смолян.      „Не пускат, защото има пожар в камион със слама и ги пращат през Девин. Обаче не може да се добереш и до разклона за Девин. Аз бях долу, на бензиностанцията на Пампорово. Затапено е яко, сега се връщам, минавам през Устово към Кърджали и Хасково за Слънчев бряг. Безсмислено е да се минава през тук. Пишете го, за да са предупредени хората“, каза смолянчанин.   Тапата е между Чепеларе, Проглед и Пампорово. Колоната е километрична, доскоро е била до вилата на Министерския съвет, но скоро ще стигне до Студенец. В момента има и друга тапа - от р-т \"Рибката\" на Смолян до разклона за Пампорово.\r\n„Полицията си върши работа, но те нямат вина, защото долу , между Чепеларе и Проглед има пожар и докато го угасят ще минат поне два часа, тъй като сламата тлее много време“, допълват очевидци.  „Камионът със пламнал към 11 часа на главния път край село Проглед и блокирал цялото движение. На мястото има пожарни коли, които гасят в момента, докато не свърши гасенето няма да има проходимост\", каза зам. - директорът на ОД на МВР - Смолян Димитър Ежев.\r\nЦялото движение за събора от Пампорово и от Чепеларе е блокирано. Има километрични опашки. От полицията съветват отседналите в Пампорово и тръгващите сега към събора да минават през Смолян - Соколовци - Рожен.   Вижте добрата новина от Рожен днес в      ", "date": "2019.07.21", "title": "Горящ камион със слама направи огромна тапа за Роженския събор "}
{"url": "https://www.actualno.com/starazagora/informacionna-kampanija-v-stara-zagora-nasochva-vnimanieto-kym-syrdechnata-nedostatychnost-news_770287.html", "text": "      С информационна кампания в Стара Загора Дружеството на кардиолозите в България (ДКБ) съвместно с Института за здравно образование ще привлекат вниманието на обществеността към сърдечната недостатъчност и проблемите на хората, страдащи от заболяването. Национално представително проучване на дружеството показва, че 70% от българите погрешно смятат, че онкологичните заболявания са водеща причина за смъртността у нас и два 30 на сто знаят, че водещи са сърдечно-съдовите болести. Голяма част от хората нямат познания за основните заболявания на сърдечно-съдовата система, както и за симптомите, свързани с тях.      Най-честата причина за прием в болница на хора над 65 години у нас е сърдечната  недостатъчност, а смъртността от нея се увеличава.   С цел да повиши знанието за заболяването и се организира информационната кампания в 13 български градове. По време на кампанията застрашените от сърдечна недостатъчност рискови групи ще бъдат информирани и обучавани да основните й симптоми и какви са начините на контрол на заболяването.\r\nВсички пенсионерски клубове в Стара Загора вече са получили информационни материали за заболяването, за да ги разпространяват сред членовете си. Чрез материалите те ще могат да се запознаят с рисковите фактори, симптомите и лечението на сърдечната недостатъчност. Съществена част от лечението на сърдечната недостатъчност са самонаблюдението и обучението на пациентите и техните близки. От БДК информират, че всяка организация на възрастни хора може да заяви материали и на единния номер на кампанията 0700 10 126 (на цената на градски разговор) всеки делничен ден от 10 до 16 часа.  153 348 души са диспансеризираните със сърдечна недостатъчност към 1 януари 2019 г., сочат данни на Националната здравноосигурителна каса. 89,31 на сто от тях са на възраст над 60 години, мъжете са 46%, а жените - 54. В Старозагорска област са диспансеризирани са 7868 души, предимно възрастни хора. Миналата година 3053 души са били хоспитализиран заради заболяването в Стара Загора, а болничното им лечение е струвало 1 милион 445 хиляди лева. ", "date": "2019.07.21", "title": "Информационна кампания в Стара Загора насочва вниманието към сърдечната недостатъчност"}
{"url": "https://www.actualno.com/bgfootball/sled-rezila-s-cherno-more-cska-ima-nov-trenior-news_770316.html", "text": "      Анонсираните промени в са факт. Първата и най-сериозната от тях е назначението на Люпко  Петрович за старши треньор вместо Добромир Митов. Новината бе обявена от  \"червените\" на официалния им сайт. Въпреки че на практика отборът бе  воден от триото Петрович-Митов-Димитър Пенев, от клуба посочват, че  сърбинът досега е имал само ролята на консултант. От днес обаче той ще  води мачовете, тренировките и всичко, свързано с подготовката на тима.      Същевременно става ясно, че Добри Митов ще остане в щаба като  помощник, заедно с досегашните си колеги Милош Крушчич, Ивайло Станев,  Ивайло Петров и Кирил Динчев.     бяха първите думи на Петрович като старши треньор.     ", "date": "2019.07.21", "title": "След резила с Черно море: ЦСКА има нов треньор"}
{"url": "https://www.actualno.com/bgfootball/bylgarskite-otbori-nauchiha-tejkite-sypernici-koito-gi-chakat-v-evropa-news_770309.html", "text": "      След като Лудогорец отпадна от Шампионска лига, България се озова в Лига Европа с 4 представители във втория предварителен кръг, а днес те научиха своите потенциални съперници, ако преодолеят следващата фаза на турнира.      Шампионът ще се изправи срещу Валур във втория квалификационен кръг на надпреварата, а при условие че продължи, отборът на Стойчо Стоев ще има нелека задача, като сред 8-те потенциални опонента може да са Копенхаген и Динамо (Загреб)   За Левски задачата няма да е по-лесна, като техният списък включва Уулвърхямптън, АЗ Алкмаар и Мидтиланд. Пълнят списък със .\r\nАко преодолее Осиек, ЦСКА ще се надява на лек жребий, но това ще е трудно постижимо, като претенденти за мач с \"червените\" в следващия кръг могат да са отборите на Спарта (Прага), Еспаньол и АЕК Атина. .  Носителят на Купата Локомотим (Пловдив) също ще има нелеки препятствия по пътя си напред в Европа, ако преодолее Спартак Търнава - Брага, Спартак (Москва), Алашкерт (Армения)/ ФКСБ, Мьолде/ Чукарички, Страсбург/ Макаби Хайфа. ", "date": "2019.07.21", "title": "Българските отбори научиха тежките съперници, които ги чакат в Европа"}
{"url": "https://www.actualno.com/europe/razsledvat-izchezvaneto-na-goljam-broj-predmeti-ot-elisejskija-dvorec-news_770304.html", "text": "      Френски детективи разследват странните липси на ценни предмети от Елисейския дворец, включително произведения на изкуството и старинни мебели, пише британският Telegraph.      Сред предметите са бронзова скулптура и статуетки, имперски столове и масивна маса от 19 век, фотьойл от 18 век и килими от 17-то столетие. Полицията не е сигурна дали те са били преместени и забравени, поставени в някое мазе или    В последните седем години, Елисейския дворец е изпратил 81 оплаквания относно предполагаеми кражби на общо 122 скулптури, картини или фотографии, както и на над 500 предмети, част от мебелировката на президентската резиденция, които биха могли да струват хиляди евро.\r\nСпоред представител на полицията има „шокиращо ниво на липса на внимание при следенето на предметите. Все пак не говорим за неща, взети от аукцион или частен дом, а от президентската резиденция, където сигурността е на изключително високо ниво“, заяви представителят, като разкри, че детективите работят по версията за кражби, извършени от служителите.  Париж е известен със своите кражби на бижута и произведения на изкуството, но изчезването на толкова много ценни исторически и културни артефакти от Елисейския дворец е срамно петно върху полицията, коментира изданието. Ако във всички кражби се включи и броят на глинените съдове, то общата бройка на изчезналите предмети надвишава 57 хил., предава агенция Фокус. \r\nТака наскоро порцеланов комплект, продаван в интернет, бе разпознат като принадлежащ на бившия френски президент Рене Коти, който е поръчал неговото изработване през 50-те години на миналия век. По-лошото е, че Елисейският дворец не е единствената президентска резиденция във Франция с този проблем. Такива случаи има във версайската вила „Ла Лентерн“, Форт Брегансон на Средиземноморското крайбрежие и няколко други подобни комплекса.   Крадците вероятно са се възползвали от липсата на подробно описание на предметите и най-вече на сервизите за хранене, приборите и лесно преносимите обекти, като например столове.    В същото време президентът Макрон и по-скоро първата дама Биргит Макрон, изпълняват своето желание за освежаване на обстановката в Елисейския дворец, в рамките на която са поръчани множество нови предмети, които да се ползват вместо навършилите десетилетия употреба прибори и мебелировка. ", "date": "2019.07.21", "title": "Разследват изчезването на голям брой предмети от Елисейския дворец"}
{"url": "https://www.actualno.com/america/policijata-na-los-andjelis-shpionirala-protivnici-na-trymp-news_770247.html", "text": "      Полицейското управление в Лос Анджелис призна в съда, че е проникнало в група на активисти, планиращи протести срещу . Това е поредният случай на шпиониране от страна на американските правоохранителни органи по отношение на организаторите на ляво движение.      Конфиденциален информатор, работещ с полицията в Града на ангелите, тайно е записал множество срещи на група, наречена „Refuse Fascism“ през 2017 г., според станали обшществено достояние полицейски документи, съобщи в. „Гардиън“. Транскрибираните документи  бяха подадени по наказателно дело срещу активисти, които блокираха магистрала в Калифорния по време на демонстрация срещу Тръмп, предаде БГНЕС.   Полицията е снабдила информатор със скрито устройство за записване и го е накарала да присъства на събрания в местна църква „в опит да извлече информация относно затварянето“ на магистралата и да изрази интерес да бъде включен във всяка подобна дейност.\r\nМигел Антонио, един от активистите, който е бил наблюдаван и регистриран от информатора, а след това обвинен в простъпки за блокиране движението на магистралата, каза пред „Гардиън“, че няма да позволи на наблюдението да го спре да действа.  „Не сме уплашени. Няма да се огънем пред лицето на репресиите“, каза 28-годишният мъж. Според него такъв вид шпиониране има за цел да обезкуражи участниците в протестни действия.“Намираш се в църква и на срещата се организира мирен протест и си под заплахата да бъдеш обвинен в престъпен заговор и други подобни простъпки.“\r\nСлучаят Лос Анджелис е един от няколкото, при които правоохранителните органи действат агресивно по отношение на групи от противници на , наблюдавайки ги и повдигайки обвинения срещу тях.   В Сакраменто полицията работи с неонацисти, за да възбуди дела срещу леви активисти, включително стремейки се към повдигане на обвинения срещу  протестиращи антифашисти, които са били намушкани по време на митинг на расисти. В Бъркли полицията е сътрудничила с използвал насилие и подкрепящ Тръмп демонстратор, за да преследва миналата година една лява група. Подобни спорни действия полицията е предприемала във Вашингтон, Орегон и други щати, подчертава „Гардиън“.     ", "date": "2019.07.21", "title": "Полицията на Лос Анджелис шпионирала противници на Тръмп "}
{"url": "https://www.actualno.com/america/falshiv-alkohol-ubi-19-v-kosta-rika-news_770223.html", "text": "      Алкохолът, консумиран от жертвите е съдържал токсични нива на метанол. Причинил е смъртта на 19 души в Коста Рика, където властите са подали сигнал и са заявили проверка на около половин дузина известни марки.      Министерството на здравеопазването на Коста Рика издаде национално предупреждение в края на седмицата.   От 34 души, които са били , 14 мъже и 5 жени са на възраст от 32 до 72 години. Те са починали през първата седмица на юни, съобщиха от министерството.\r\nВластите предупредиха, че не е известно колко алкохол е фалшифициран, но са конфискували около 30 000 бутилки и провеждат разследване в цялата страна, предаде БГНЕС.  Ако се погълне в големи количества, метанолът може да причини слепота, увреждане на черния дроб и смърт. ", "date": "2019.07.21", "title": "Фалшив алкохол уби 19 в Коста Рика "}
{"url": "https://www.actualno.com/cosmos/sasht-izprashtat-nova-kosmicheska-stancija-na-lunata-news_770222.html", "text": "      САЩ завършиха работа по космическия кораб \"Орион\".       са завършили работата на космическия кораб за многократна употреба „Орион” и възнамеряват да го изстрелят в орбита около Луната.   \"Вицепрезидентът на САЩ Майк Пенс обяви, че капсулата „Орион” е готова за първата лунна мисия „Артемида\" – това гласи докладът на американските власти, предаде БГНЕС.\r\n„Артемида-1” ще е космически кораб на НАСА от системата „Орион” и ще тества системата, за да подготви кацането на първата жена и следващия човек на през следващите пет години, както и за бъдещи мисии на Марс.  \"Създаването на\" Орион \"за екипажа на мисията\" Артемида-1 \"е завършено и той е готов да започне подготовката за историческия първи полет\", каза Пенс.\r\nНАСА заяви, че сглобяването на първия „Орион” е завършено.    ", "date": "2019.07.21", "title": "САЩ изпращат нова космическа станция на Луната "}
{"url": "https://www.actualno.com/society/prognoza-za-vremeto-21-uli-nedelja-news_770187.html", "text": "      Днес ще е предимно слънчево, след обяд с временни увеличения на облачността. В Източна България ще духа слаб до умерен югоизточен вятър. Максималните температури ще са между 30° и 35°. Атмосферното налягане e по-високо от средното за месеца и ще остане без съществена промяна. Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ).      По Черноморието ще е предимно слънчево. Ще духа слаб до умерен югоизточен вятър. Максималните температури ще са между 26° и 29°. Температурата на морската вода е 25-27°. Вълнението на морето ще бъде 1-2 бала. В планините ще е предимно слънчево, около и след обяд с временни увеличения на облачността. Ще духа слаб до умерен северен вятър. Максимална температура на 1200 метра около 24°, на 2000 метра – около 16°.\r\nВ понеделник ще остане слънчево, около и след обяд – с купеста облачност, но без валежи. Температурите ще се повишат още малко. Във вторник и сряда отначало над Източна България, по-късно и в други райони из страната ще се развива купеста и купесто-дъждовна облачност. Ще има превалявания, придружени с гръмотевици и временно усилване на вятъра, възможни са и градушки. В западната половина от страната от северозапад, в източната - от север-североизток, ще проникне сравнително хладен въздух. ", "date": "2019.07.21", "title": "Прогноза за времето - 21 юли (неделя)"}
{"url": "https://www.actualno.com/celebrate/sv-prorok-jezekiil-news_685378.html", "text": "      Свети пророк Йезекиил бил свещеник и произлизал от Левиевото коляно. По време на второто пленяване на Йерусалим при цар Йехония той бил взет в плен от Навуходоносор и отведен в Халдея. Там живял край реката Хавар и в петата година от пленението, около 595 г. преди Рождението Христово, получил от Господа повеля да проповядва на юдеите и да ги убеждава да се разкаят. Тогава бил на 30 години.      В чудно видение му се явил Господ. Йезекиил видял отворено небето и сред сияещ облак – подобие на четири животни, всяко от които имало четири лица, обърнати на четири страни: лице човешко, лице лъвско, лице на теле и лице на орел. Всички имали криле и блестели като свещ, зачервена в огън. Те били като че ли впрегнати в колесница, която се движела след тях и вървяла с шум, приличащ на шум от много води или от многолюден полк. Над тях се издигал бляскав свод и на свода – престол, на който седяло много светло човешко подобие, окръжено от огън и сияние.   Изпълнен от страх и смущение, Йезекии паднал по очите си чул глас Господен да му говори: \"Сине човешки, стани и аз ще говоря с тебе!\" И дойде в мене дух казва пророкът – и ме вдигна, и ме постави на нозете ми, и го чух да ми говори:\r\n\"Сине човешки, Аз те пращам при дома Израилев, при народ, който непрестанно Ме огорчава, както Ме огорчаваха бащите му, при люде непорокни и жестокосърдечни. Аз те пращам при тях и ти им предай думите Ми! Не бой се от тях, ако дори възстават против тебе и те преследват, но смело предавай Моите думи!\"  След това към Йезекиил се простряла ръка, която държала книжен свитък. Тя разгънала пред него свитъка, изписан от двете страни, и в него Йезекиил прочел: плач, охкане и тъга.\r\nПо думата на Господа Йезекиил изял свитъка и втори път получил от Бога заповед да предава точно, каквото е писано в него, и да приканя Йзраиля към покаяние. След това духът го вдигнал и понесъл. Пророкът чул след себе си шум от криле и колела и звук от силен гръм и думите: \"Благословена е славата на Господа от мястото си!\" Сърцето му било пълно със скръб, но той чувствал, че ръката Господня го укрепва.\r\nЦели седем дни след това Йезекиил не се решавал да предаде на едноплеменниците си думите и откровенията Господни. Тогава Господ му повторил Своята повеля: \"Сине човешки! Аз те поставих страж над дома Израилев, за да му предаваш Моите думи. Като ти говоря, че грешникът ще загине, ако не се разкае, а ти не му предадеш Моите думи и грешникът умре в беззаконие, то Аз от тебе ще подиря кръвта му.\" След това Йезекии имал отново видение на Божията слава.       Оттогава Йезекии започнал без страх да съобщава на народа всичко, което чувал от Господа. В продължение на 22 години той проповядвал на пленението, като ге увещавал да се откажат от пороците си, да се покаят и да се обърнат към Бога. Наставляван от Духа, той възвестявал бедствията, които ще постигнат Йерусалим и Юдея, предвещавал разорения на другите страни – Тир, Египет – и най-после указавал и на връщането на Израиля от плена и на дохождането на Избавителя.\r\n\"Ще изискам овците Си – казва той от името на Господа – и ще ги освободя от всички места, гдето бяха пръснати в ден облачен и мрачен. Ще ги паса на добро пасбище и кошара ще имат на високите израилеви планини. Моите овци Аз ще паса и ще ги отморявам. Изгубената ще намеря и прокудената ще възвърна, ранена ще привържа и болна ще укрепя. И ще поставя над тях един пастир, който ще ги пасе, Моя раб Давид; той ще ги пасе и ще им бъде пастир. И Аз, Господ, казах това. И ще сключа с тях завет за мир.\"\r\nУвещавайки народа към покаяние, Йезекиил посочва на милосърдието на Бога, винаги готов да прости каещия се. \"Отхвърлете от себе си всички грехове, които сте вършили – говори той от името на Господа – и направете си ново сърце и нов дух! И защо да умирате, доме Израилев? Аз не искам смъртта на умиращия, но да се обърне той от пътищата си и да бъде жив. Обърнете се и живейте!\"\r\nГоспод многократно наставлявал Йезекиил чрез чудни личби и видения. Веднъж пророкът бил вдигнат духом и поставен на Соломоновия храм, видял идолите, които стоели на светото място, началниците израилски, които служели на идолите, и свещениците, които се покланяли на слънцето. В едно по-утешително видение Господ му показал възобновлението на храма и славата Божия, която го изпълня, и благодатта, която се излива на вярващите във водни потоци.\r\nПророкът също така имал откровение за възкресението на мъртвите. Той разказва, че ръката Господня го поставила сред поле, пълно с човешки кости, и Господ го запитал: \"Сине човешки, ще оживеят ли тия кости?\" Пророкът отговорил: \"Господи, Боже, Ти знаеш това.\" И същият глас му казал: \"Изречи пророчество за тия кости и кажи им: Сухи кости, чуйте словото Господне! Тъй казва Господ на тия кости: Ето, Аз ще въведа във вас дух и ще оживеете и ще познаете, че Аз съм Господ.\" Йезекиил изпълнил заповяданато, изрекъл пророчеството за костите и видял, че костите се съединяват и на тях израства плът, но дух още нямало в тях. И отново гласът Господен му казал: \"Изречи пророчество за духа, сине човешки, и кажи на Духа: \"Тъй казва Господ Бог: Дойди от четирите ветрове, Душе и духни върху тия убити и те ще оживеят!\" Пророкът изрекъл това пророчество както му заповядал Бог, и влязъл в костите Дух и те живели и се изправили на нозете си – твърде голямо опълчение.      Това пророчество за всеобщото възкресение на мъртвите се чете у нас на Велика събота.\r\nСветата Библия ни дава малко подробности за живота на пророк Йезекиил. Запазило се е предание, че пленници юдеи – в гнева си за справедливите негови укори – го убили и че тялото му било положено в гроба на Сима и Арфаксада, Авраамови прародители.  ", "date": "2019.07.21", "title": "Св. пророк Йезекиил"}
{"url": "https://www.actualno.com/chronicles/roden-e-yrnest-heminguej-news_770198.html", "text": "      Ърнест Хемингуей (21 юли 1899 – 2 юли 1961) е един от най-значимите американски писатели, журналист и автор на романи и кратки разкази. Носител е на Нобелова награда за литература през 1954 г. и награда Пулицър през 1953 г. за повестта си „Старецът и морето“. Той е част от така нареченото „изгубено поколение“ – група от американски бележити литератори, имигранти, които живеят в Париж и други европейски страни в периода от края на Първата световна война до началото на Голямата депресия.      Неговият икономичен и семпъл стил, който самият той нарича „теория на айсберга“, има силно влияние върху фантастиката на 20-ти век, а неговият приключенски начин на живот и публичният му образ предизвикват възхищение в по-късните поколения. Хемингуей пише голяма част от произведенията си между средата на 20-те години и средата на 50-те години на 20-ти век. Посмъртно са публикувани три от неговите романи, четири колекции от разкази и три нехудожествени творби. Много от неговите книги са считани за класика на американската литература. Последните години от живота си прекарва в Куба, но когато Кастро идва на власт се мести в Кечъм, Айдахо, където през 1961 г. се застрелва.    ", "date": "2019.07.21", "title": "Роден е Ърнест Хемингуей"}
{"url": "https://www.actualno.com/america/6-jertvi-na-goreshtoto-vreme-v-sasht-news_770204.html", "text": "      Необичайно горещото време причини смъртта на най-малко шест души в различни щати на САЩ, съобщи „CBS”, цитирана от РИА Новости.      Според канала, четирима души са загинали в Мериленд, един в Аризона и един в Арканзас. Освен това се съобщава, че може да засегне до 200 милиона души в Средния запад и източния бряг на Съединените щати. Температурата през уикенда в тези райони може да се повиши над 32 градуса по Целзий, които на места ще се усещат като 45 градуса, предаде БГНЕС.   По-рано Федералната агенция за управление на извънредни ситуации FEMA предупреди, че около половината от жителите на САЩ са засегнати от „гореща вълна”. Беше отбелязано, че комбинацията от топлина и влажност може да създаде опасна ситуация. Агенцията припомни, че водещата причина за смъртните случаи, свързани с метеорологичните условия в САЩ, е топлината.\r\nВижте друга странична реакция на топлото време в    ", "date": "2019.07.21", "title": "6 жертви на горещото време в САЩ "}
{"url": "https://www.actualno.com/europe/british-airways-i-lufthansa-sprjaha-poletite-do-kajro-news_770239.html", "text": "      \"British Airways\" и \"Lufthansa\" прекратиха временно полетите си до Кайро поради опасения за безопасността, това са съобщили двете компании, без да дават допълнителна обосновка на решението си, предава англоезичната редакция на Deutsche Welle.      За \" British Airways\" спирането на полетите е за седем дни, като то започна в събота, 20 юли и има за цел да \"позволи допълнителна преценка\", заявиха от английската компания. Германската компания \"Lufthansa\" също спря полетите за Кайро от летищата на Мюнхен и Франкфурт в събота, като официалната причина е \"оценка на ситуацията\".   \"Има повишена опасност от тероризъм срещу авиацията\", заявиха от британския \"Форин офис\" в съобщение, насочено към гражданите на страната, желаещи да летят до Египет. Външното министерство в Лондон каза още, че полетите от Кайро към Великобритания преминават през \"допълнителни охранителни мерки\", като пътниците се призовават да \"съдействат пълно на охраната на летищата\", предаде агенция Фокус.\r\nГоворител на \"British Airways\" отказа да коментира дали решението на компанията е във връзка със съобщението на Лондон. Останалите полети действат без забавяния или допълнителни пречки.   ", "date": "2019.07.21", "title": "British Airways и Lufthansa спряха полетите до Кайро"}
{"url": "https://www.actualno.com/curious/vluben-zaplashi-letishte-s-bomba-news_770208.html", "text": "      Сръбски гражданин призна, че е предизвикал фалшива бомбена заплаха на летище Белград, защото се е надявал на среща със стюардеса, съобщи АФП.      65-годишният мъж, идентифициран с инициалите З.Н., заявил пред белградски съд, че е стюардеса на „Луфтханза“ в Белград и е искал да се срещне с нея.   По-късно, след като не успял да я намери в хотела й, той се обадил на летището и съобщил, че в самолет на „Луфтханза” е била поставена бомба. Идеята, каза той, е била, за да я задържи в града, съобщиха медиите.\r\n130-та пътници и петима членове на екипажа трябваше да бъдат евакуирани и бяха принудени да чакат няколко часа, докато специална полицейска част провери самолета, преди да му бъде разрешено да излети за Франкфурт, предаде БГНЕС.  Полицията е открила виновника, след като е проследил телефонната линия, която е използвал, за да осъществи заплашителния разговор.\r\nСъдът разпореди мъжът да бъде задържан в продължение на 30 дни и ще му бъде предявено обвинение в причиняване на паника и размирици. ", "date": "2019.07.21", "title": "Влюбен заплаши летище с бомба "}
{"url": "https://www.actualno.com/europe/v-ukrajna-se-provejdat-parlamentarni-izbori-news_770234.html", "text": "      На 21 юли украинците ще изберат нов парламент, съобщи АФП. Володимир Зеленски, се стреми да въведе политически новаци във властта и да укрепи влиянието си.      Очаква се новосъздадената партия на Зеленски да спечели най-голям дял от гласовете в изборите, които трябва да въведат нова ера в , досега доминирана от политици, израснали в СССР.   Предвижда се, че партията на лидера на \"Слуга на народа\", наречена на сериал, в който Зеленски играе президент, ще получи около половината от гласовете, въпреки че едва е съществувала преди Зеленски да спечели убедителна победа на президентските избори през април.\r\nИзборът на Зеленски се възприема като отхвърляне на украинския политически елит заради това, че не успя да подобри жизнения стандарт, да изкорени корупцията и да сложи край на конфликта с подкрепяните от Русия сепаратисти, които започнаха конфликт през 2014 г.  Украинският президент трябва да сподели властта с парламента, който ще номинира премиер и ще сформира правителство.\r\nГоворейки в навечерието на гласуването, Зеленски обеща да събере \"технократично правителство\".   \"Моята цел е да превърна в една от най-бързо развиващите се и развиващите се европейски икономики\", каза той във видео адрес към нацията.    Украйна има население от 45 милиона души  и е преминала през две народни въстания за две десетилетия. Тя все още се бориш с вътрешни конфликти със сепаратисти, които са отнели около 13 000 живота.\r\nОчаква се гласуването драматично да промени структурата на законодателната власт, като анализаторите прогнозират, че между 50 и 70 процента от членовете на следващия парламент ще бъдат депутати за първи път. ", "date": "2019.07.21", "title": "В Украйна се провеждат парламентарни избори"}
{"url": "https://www.actualno.com/europe/gorski-pojari-bushuvat-v-portugalija-news_770237.html", "text": "      Над 1000 пожарникари действат за установяване на контрол над в централна Португалия. В региона, където през 2017 г.   огнената стихия  погуби десетки, има евакуирани заради опасността села, предаде БГНЕС.      Пожарникарите бяха разгърнати, за да се справят с три пожара в планинския и силно залесения район Кащело Бранко, на 200 километра северно от Лисабон.\r\nОколо 20 хеликоптера и самолети бяха включени в усилията пламъците да бъдат спрени преди настъпването на нощта срещу неделя.   Цивилен, който е претърпял сериозни наранявания  е бил евакуиран с хеликоптер до Лисабон.  Четирима пожарникари също са били ранени, а други трима са били наранени, след като пожарната им кола се сблъска с друга.\r\nОт армията съобщиха, че изпращат двадесет войници и техника,  за да бъдат отворени пътища „за улесняване на достъпа“ на пожарникарите.\r\nНяколко национални магистрали са затворени и редица села в региона са евакуирани като предпазна мярка, казват от гражданската защита. Огнеборците се надяваха, че до днес сутринта ще установят контрол над бушуващите три горски пожара.     ", "date": "2019.07.21", "title": "Горски пожари бушуват в Португалия"}
{"url": "https://www.actualno.com/america/dyrjavnijat-sekretar-na-sasht-e-razocharovan-ot-sdelkata-za-c-400-na-turcija-news_770212.html", "text": "      Държавният секретар на САЩ Майк Помпео каза в телефонен разговор на своя турски колега Мевлют Чавушоглу,  че Съединените щати са разочаровани от придобиването от Турция на руската система за противовъздушна отбрана , предаде БГНЕС.      \"Държавният секретар изрази дълбоко разочарование от факта, че Турция придоби руските противовъздушни ракетни системи С-400\", заяви говорителят на Държавния департамент Морган Ортагус.   Съединените щати вече обявиха решение за изключване на Турция от програмата за американски самолети F-35 след началото на доставките на руски системи за противовъздушна отбрана C-400 в страната. Участието на Анкара в програмата ще бъде прекратено до края на март 2020 г. ", "date": "2019.07.21", "title": "Държавният секретар на САЩ е  разочарован от сделката за C-400 на Турция"}
{"url": "https://www.actualno.com/society/kinolozi-iskat-registyr-za-agresivnite-kucheta-planirat-protesti-news_770242.html", "text": "      Киноложки организации настояват за създаването на регистър от специалисти, които да определят дали кучето, е агресивно или не.      По закон такъв списък от лицензирани експерти трябваше да бъде въведен още преди десетина години, но все още липсва. не зависи от конкретна порода или килограми, а от отношението на стопаните на кучета, категорични са ветеринарите.   Всяко куче, с което не се общува правилно, може да се превърне в агресивно, предупреждават кинолози.\r\n„В закона се казва, че България трябва да има списък от регистрирани етолози. Тоест, хора, които могат с тестове и с познанията си, да определят дали едно животно е агресивно или не. Въпреки че тази поправка е приета преди повече от 15-20 години, такъв списък в България все още няма”, заявява пред БНТ председателят на Пловдивското киноложко дружество Костадин Шанков.  Идеята е според оценката на тези специалисти, кучетата да имат различен цвят паспорти, определящ начина, по който могат да бъдат разхождани. Сега инциденти стават дори в обществените паркове.\r\nВетеринарите апелират за повишаване на контрола в кучешките развъдници, които подлежат на регистриране в Агенцията за безопасност на храните. Експертите настояват да се проверява не само средата, в която се отглеждат животните, а и физическото състояние на кучетата. Ако исканията им не бъдат чути, кинолозите заплашват с протести.   Вижте как се отразява общуването с куче или коте в      ", "date": "2019.07.21", "title": "Кинолози искат регистър за агресивните кучета, планират протести"}
{"url": "https://www.actualno.com/goodnews/mladi-matematici-ot-ruse-s-prizovi-klasiranija-na-turnir-v-japonija-news_770110.html", "text": "      Един златен и четири сребърни медала спечелиха ученици от МГ „Баба Тонка“ на математическо състезание в страната на изгряващото слънце - Япония. Домакин на World Mathematics Invitational (WMI) бе град Фукуока.      В математическата надпревара участваха 1900 състезатели от 25 държави. Златният медал завоюва Максимилиян Георгиев, а на крачка от върха остават: Максим Къснеделчев, Мартина Илиева, Константин Георгиев и Галиана Къснеделчева. За решаването на задачите русенските математици са имали 40 минути.   Преди заминаването на средношколците за Япония училищното настоятелство организира кампания за събиране на средства. Пътуването стана възможно и с подкрепата на Фондация „Русе - град на свободния дух“. ", "date": "2019.07.21", "title": "Млади математици от Русе с призови класирания на турнир в Япония"}
{"url": "https://www.actualno.com/america/migranti-atakuvaha-granicata-na-sasht-news_770231.html", "text": "      Новото правило, което влезе в сила по-рано тази седмица, има за цел да ограничи , търсещи убежище, които пресичат американската граница.      Междувременно агенти на САЩ за митническа и гранична защита (CBP) разпръснаха група от около 50 мигранти рано в събота, които се опитаха незаконно да влязат в Съединените щати през Тексас, съобщи „Fox News”.   \"Игнорирайки командите да спрат, групата внезапно се втурна към временните барикади, огъна метални стълбове [...] Няколко мъже от групата пренебрегваха командите да спрат и физически избутаха бариерите [...] Когато се сблъскаха с офицери на гранична полиция, мигрантите  нападнаха полицаите, като пробиват, ритат и се опитват да вземат оръжията на офицерите ”, заяви служител на гранична полиция, цитиран от „Fox News”.\r\nПодобни инциденти стават все по-разпространени сега, когато групи мигранти от страните от Централна Америка, търсещи убежище, започнаха да се движат към Съединените щати през Мексико миналата есен. Американският президент Доналд Тръмп нарече „криза“ пристигането на потока мигранти и обяви национална извънредна ситуация през февруари след неуспешен опит да си осигури средства за изграждане на гранична стена, предаде БГНЕС.  По-рано през юни Тръмп заяви, че Съединените щати и Мексико са постигнали споразумение, съгласно което Вашингтон ще се откаже от предишните планове за налагане на мита за мексикански стоки заради опита да спре потока от мигранти. Споразумението предвижда Мексико да разположи своята Национална гвардия по южната граница със САЩ и ще работи за разбиване на мрежите за трафик на хора. ", "date": "2019.07.21", "title": "Мигранти атакуваха границата на САЩ"}
{"url": "https://www.actualno.com/curious/3-te-naj-dobri-zodii-news_769836.html", "text": "             Истински противоречива зодия, за която сме чели какво ли не. Истината е, че има златни представители на тази зодия, които са истинските 'екзепляри', представляващи зодия ОВЕН. Те имат големи сърца и са отворени към всички хора. Не делят другите на добри и лоши, а смятат, е всеки човек има нещо добро у себе си и не бива да се съди по грешките, които правят в живота си. Ако някой им помогне с нещо, никога не забравят добротата им и са готови цял живот да им помагат, когато имат нужда. Ако някой им даде нещо, връщат два пъти в замяна. Овните са широкоскроени и умеят да общуват успешно с всеки.    Раците са хората, които сякаш имат не едно, а две златни сърца. През целия си живот те се поставят на второ място и винаги има поне един човек, за когото се грижат, преди дори да помислят за себе си. Те са добри към всички, не таят лоши мисли и чувства и много рядко влизат в каквито и да било конфликти. Раците са родени да правят добро, без да искат нищо в замяна. Тяхната мисия в живота е винаги да държат на принципите си и никога да не ги нарушават, независимо какво се случва с тях. Добротата им е принцип номер едно, на който никога не изневеряват. Невероятно интересни личности, които понякога остават неразбрани, но само от хората, които са далеч от същността им. Стрелците дават всичко от себе си във всяко едно начинание, с което се заемат. Тяхната същност е изтъкана от отговорност, преданост и доброта. Най-голямата им сила се крие в способността им да превръщат всяка цел в реалност, колкото и време да им отнеме това. Освен това качество, представителите на тази зодия са хората, които умеят да отсяват стойностното в живота, да гледат позитивно на нещата и да обичат живота с цялата си същност. Те са оптимистите, които виждат надеждата, вярват в любовта и търсят добротата у хората. Стрелците са златни хора.   ", "date": "2019.07.21", "title": "3-те най-добри зодии   "}
{"url": "https://www.actualno.com/crime/kzld-shte-ima-sankcija-za-nap-i-tja-njama-da-e-malka-news_770254.html", "text": "      Със сигурност ще има и  тя няма да бъде малка. Това заяви пред Нова телевизия председателят на Комисията за защита на личните данни Венцислав Караджов.      По думите му ще се вземе предвид и фактът, че в базата на приходната агенция е имало „взломно влизане”. „Фирмите и публичните организации трябва да се събудят. Те не живеят сами в дигиталния свят. От 2006 до 2019 година много малко е направено за защита на информацията, която се обработва. Особено публичните органи, те по закон трябва да обработват тези данни и да ги защитават. И трябваше да стане тази , за да се разбере, че в България трябва да се полагат усилия за обработване на тези лични данни”, коментира Караджов.   „Големият проблем е, че тези данни са взети от националната база на НАП. Касаят почти всички българи. .Те не могат да бъдат заличени, дори и КЗЛД да направи такива предписания”, обясни още шефът на комисията.\r\nПо думите му не е възможно с изтеклите данни на хората да се теглят бързи кредити или да се извършват банкови операции, ако тези институции работят по правилата. Венцислав Караджов заяви, че проверката в НАП ще продължи максимум месец. Тя ще започне в понеделник. Той  е категоричен, че дори да е имало тестове на системите за сигурност, то те не са били достатъчни. Не са спазвани и препоръки.  Вижте какво каза, обвиненият за атаката Кристиян Бойков в  ", "date": "2019.07.21", "title": "КЗЛД: Ще има санкция за НАП и тя няма да е малка "}
{"url": "https://www.actualno.com/asia/110-hiljadi-dushi-speshno-evakuirani-v-japonija-news_770229.html", "text": "      Проливните дъждове, които връхлетяха югозападните райони на Япония на фона на преминаването на тайфуна „Данас“, доведоха до отмяна на 14 полета в последните часове. Евакуирани са  повече от 110 хиляди души, а почти 245 хиляди души са получили препоръки за евакуация, според данни от телевизионния канал „NHK.”, предаде БГНЕС.      Евакуацията е обявена за редица райони в префектурите Хирошима в югозападната част на главния японски остров Хоншу и Фукуока на остров Кюшу. Тук е обявявено четвъртото ниво на заплаха от пет възможни, приети в Япония, което означава нужда от възможно най-ранна евакуация.     ", "date": "2019.07.21", "title": "110 хиляди души спешно евакуирани в Япония "}
{"url": "https://www.actualno.com/curious/kyde-da-jiveem-za-da-izbjagame-ot-depresijata-news_770201.html", "text": "      Изследователи от шотландския университет в Единбърг и в Женева съветват възрастните хора да не живеят в определени райони. Изданието Prevenitive Medicine публикува резултатите от анализа им на данните за над 10 000 души на възраст от 50 до 95 години, които живеят в 13 европейски страни. Всеки две години участниците в изследването разказвали къде живеят в момента, къде са живеели в детството си, имат ли признаци на и други моменти от живота им.      Оказало се, че независимо от държавата животът в неблагоприятна околна среда (замърсен въздух, липсата на социална инфраструктура) засилва опасността от депресия при възрастните хора с 36%, предаде БГНЕС. Това може да се обясни с хроничния стрес и повишеното ниво на възпаления в организма като следствие на замърсения въздух. Като цяло всички тези фактори се отразяват негативно върху състоянието на главния мозък.   Докато животът в тихо, спокойно място с добре развита инфраструктура, достъпен обществен транспорт и магазини, с чист въздух и сред зеленина намалява риска от депресия при възрастните хора с 22 на сто.\r\nОт гледна точка на развитието на депресията важни са условията, в които човек е живял в детството си. Хората, израснали в благоприятни условия, са особено податливи на депресивни състояние, ако на стари години живеят в неблагоприятна среда.  Как депресията погубва световната икономика може да видите в  ", "date": "2019.07.21", "title": "Къде да живеем, за да избягаме от депресията?"}
{"url": "https://www.actualno.com/healthy/dietolog-pri-hranitelnite-otravjanija-s-biologichen-faktor-ne-mojem-da-zapodozrem-che-hranata-e-opasna-news_770320.html", "text": "      При хранителните отравяния с биологичен фактор ние по никакъв начин не можем да заподозрем, че храната е опасна. Това каза в интервю за „Фокус“ диетологът доц. Дарина Найденова. По думите й в подобни случаи храната съдържа някаква бактерия, която причинява стомашното неразположение, а тази бактерия не променя вкуса, мириса и аромата на тази храна, така че остава невидима за човешкото око. „Тоест на тази храна не й личи, че тя е вече започнала да е разваля и може на нас да ни причини един стомашно-чревен дискомфорт. Не бива да се разчита само на това, че на вид, вкус и мирис, храната няма промени. Защото болшинството хранителни отравяния са точно от такава храна, на която не й личи, но която е съхранява неправилно“, заяви доц. Найденова.      Тя отбеляза също, че хранителните натравяния са изключително опасни за малките деца и хората с хронични заболявания. „Малките деца много бързо се обезводняват, когато имат хранително натравяне, което налага те да бъдат приети в болница, да бъдат включени на система и това според мен е много неприятно и за родителя и за детето. Така, че до голяма степен те не са толкова опасни сами по себе си тези хранителни отравяния, стига да не доведат до това усложнение често, а именно обезводняването“, каза още тя.   Според специалиста част от другите усложнения са възпаление на жлъчката и последващи кризи, които да доведат до чувствителност на стомашно-чревния тракт, която да доведе до непоносимост към определени храни. „Тоест до тогава да не е имал проблем с консумацията на мляко, или на плодове или на някакви тестени изделия, а след една такава остра чревна инфекция на стомаха след храна някаква консумирана, той да стане изключително чувствителен стомашно-чревния тракт към тези храни и човека да не може месеци наред да ги консумира“, обясни доц. Найденова. Тя допълни, че това може да доведе до промяна в модела на хранене на дадения човек, която невинаги е желана и приятна.\r\nСпоред диетолога един от най-важните моменти в профилактиката на тези заболявания представлява нещо, което хората може би често забравят – това да си мият ръцете. „Но да ги мием както трябва – с вода, със сапун и по-продължително време. Преди да посегнем да хванем някаква храна и да я изядем, да имаме една идея, че можем ние самите със своите ръце да пренесем една инфекция или някакъв болестотворен микроорганизъм в храната и по този начин да я замърсим“, посочи доц. Найденова. Тя препоръча да не забравяме тези важни неща дори когато сме на почивка или навън през летните месеци.   ", "date": "2019.07.21", "title": "Диетолог: При хранителните отравяния с биологичен фактор не можем да заподозрем, че храната е опасна"}
{"url": "https://www.actualno.com/showbusiness/sharyn-stoun-napravi-tejko-priznanie-news_770241.html", "text": "       е поела нова роля - като защитник на заболявания, свързани със застаряването на мозъка, които непропорционално  засягат жените, съобщи Variety. Само една трета от пациентите на Алцхаймер са мъже.      „Затова го правя: Майка ми имаше инсулт. Баба ми имаше инсулт. Имах масиран инсулт - и деветдневно кървене на мозъка”, каза тя  пред Variety на събитие, на което беше домакин, за да повиши осведомеността за Инициативата за здраве на мозъка на жените в Западен Холивуд, предаде БГНЕС.   Твърди се, че в Холивуд обичат завръщането, но това не се случва при Шарън. „Хората се отнасят с мен по начин, който беше брутално нелюбезен“, каза тя. И тя няма предвид за мъже. \"От други жени в моя бизнес до жена съдия, която се занимаваше с моето дело,  не мисля, че някой разбира колко опасен е инсултът за жените и какво е необходимо, за да се възстановиш - отне ми около седем години.\"\r\nПрез това време претърпява непреодолими загуби, както професионални, така и лични: „[От] опити да запазя попечителството над сина ми до това просто да функционирам - да бъда в състояние да работя“, добави Стоун. „Бях толкова благодарна на  Бернар Арно, който ме спаси, като ми даде договор с Dior. Но трябваше да предоговоря ипотеката на къщата си. Загубих всичко, което имах. Загубих мястото си в бизнеса. Аз бях най-популярната филмова звезда, нали знаете?“, казва тя с треперещ глас. „Беше все едно да си принцеса Даяна, бях толкова известна - и тя умря, а аз имах инсулт. И бяхме забравени.\"  Но Шарън иска хората да помнят нейния съвет, който потенциално може да спаси живота им: “Ако имате наистина лошо главоболие, трябва да отидете в болница. Не отидох в болницата три или четири дни след инсулта. Повечето хора умират. Имах шанс от 1% да оживея, когато ме оперираха  - месец след това не се знаеше дали ще оцелея. „Никой не ми е казвал това – прочетох го в списание.“ ", "date": "2019.07.21", "title": "Шарън Стоун направи тежко признание"}
{"url": "https://www.actualno.com/varna/s-162-e-namaljal-brojat-na-noshtuvkite-vyv-varnensko-prez-maj-2019-g-news_770244.html", "text": "      С 16.2% е намалял броят на нощувките във Варненско през май 2019 г. спрямо предходната година. Това показват данни на Териториално статистическо бюро – Североизток. Общият брой на нощувките в областта във всички места за настаняване, регистрирани през май 2019 г., е 308.6 хил., като най-голямо намаление на нощувките (с 20.1%) се наблюдава в хотелите с 4 и 5 звезди. От общият брой нощувки 67.8 хил. са от български граждани, а 240.8 хил. – от чужденци. През май 2019 г. в хотелите с 4 и 5 звезди са реализирани 84.9% от общия брой нощувки на чужди граждани и 49.3% – на българи.      В местата за настаняване с 3 звезди са осъществени 27.4% от нощувките на български граждани и 8.6% – на чужденци, докато в останалите места за настаняване с 1 и 2 звезди) те са съответно 23.3 и 6.5%. През май 2019 г. в област Варна са функционирали 259 места за настаняване с над 10 легла – хотели, мотели, къмпинги, хижи и други места за краткосрочно настаняване. Броят на стаите в тях е 21.4 хил., а на леглата – 49.4 хиляди. В сравнение с май 2018 г. общият брой на местата за , функционирали през периода, остава непроменен, а броят на леглата в тях намалява с 0.7%.   Данни отново на Териториалното статистическо бюро – Североизток показват, че 76.5 хиляди германски туристи са пренощували в Област Варна през месец май. Туристите от Румъния са 41.5 хил., от Полша – 23.9 хил., от Обединеното кралство – 17.0 хил. и от Франция – 16.7 хил. Броят на пренощувалите лица в местата за настаняване в областта през май 2019 г. намалява с 8.7% в сравнение със същия месец на 2018 г. и достигат 94.1 хиляди. От всички пренощували лица 35.7% са българи, като по-голяма част от тях (48.4%) са нощували в хотелите с 4 и 5 звезди и са реализирали средно по 2.1 нощувки. Пренощувалите чужденци са 60.5 хил., като най-висок e делът на гостите от Румъния – 29.4%, след тях се нареждат тези от Германия – с 22.5%, от Полша и Франция – с по 7.3%. Хотелите с 4 и 5 звезди са предпочитани от 82.9% от чуждите граждани, като средният брой реализирани нощувки в тях е 4.1.\r\nОбщата заетост на леглата в местата за настаняване в областта през май 2019 г. е 21.7%, като тя е най-висока в хотелите с 4 и 5 звезди – 25.2%, следвана от местата за настаняване с 3 звезди – 15.2% и в местата за настаняване с 1 и 2 звезди – 14.1%. В сравнение със същия месец на предходната година заетостта на леглата намалява с 4.1 процентни пункта. Приходите от нощувки през май 2019 г. в област Варна достигат 15.3 млн. лв., или с 10.7% по-малко в сравнение с май 2018 година. Регистрирано е намаление на приходите от чужди граждани със 17.5%, докато тези от български граждани се увеличават с 28.1%.   ", "date": "2019.07.21", "title": "С 16.2% е намалял броят на нощувките във Варненско през май 2019 г. "}
{"url": "https://www.actualno.com/crime/rosen-bychvarov-periferni-e-uslugi-na-nap-sa-v-risk-njama-iztichane-na-danni-news_770305.html", "text": "      „Трябва да оценим критично уязвимостта. За да има електронни услуги, трябва да се разработват системи. Тези системи са една отвореност и са подложени на риск. Към момента главните неща в по сигурен и стабилен начин. Нямаме причини да вярваме, че уязвимостите продължават да се експлоатират, електронните услуги работят и всички входове и изходи към НАП изглеждат сигурни. По отношение на периферни услуги сме идентифицирали рискове, не сме идентифицирали изтичане на данни. В момента са преустановени няколко услуги, други са ъпгрейднати“. Това каза пред БНР говорителят на Националната агенция по приходите (НАП) Росен Бъчваров.      Той поясни, че в момента се извършват тестове за уязвимости и ако се наложи спиране на някои електронни услуги, то това ще бъде направено.   „Нито става дума за катастрофа. Нито става дума за нещо безобидно. Нашият фокус е насочен върху две основни теми. Първата е да оценим дали има други уязвимости в информационните и ако такива бъдат намерени, те да бъдат затворени веднага. Вторият ни фокус е да дадем възможно най-много и полезна информация за гражданите“, заяви Бъчваров.\r\nТой каза, че атаката е показала уязвимостта на компютърната система и отговорност за нея ще се поеме, но непосредствената задача е агенцията да каже на гражданите. „А, има ли техни данни. Б, какви са тези данни. Ц, какво може да направи един гражданин, чиито данни са в този текст, така че да намалим дотолкова, доколкото е възможно, неблагоприятните последици от това“, добави Бъчваров.  Росен Бъчваров каза още, че вероятно скоро ще бъде пусната система, през която гражданите да могат да проверят дали са част от жертвите на кабиреатаката.\r\n„Около 3% от всички информационни масиви на НАП са засегнати. – имена и ЕГН-та на над 4 милиона живи български граждани и над 1 милион починали. Информацията е частична. От тези изтекли данни не може да се направи пълно и изчерпателно профилиране за мен, за вас, за всеки един от хората. Не означава, че тези частични данни не са чувствителни\", заключи говорителят на НАП.   По-рано от КЗЛД заявиха, че ще има санкции за НАП. Какви ще са те може да видите в      ", "date": "2019.07.21", "title": "Росен Бъчваров: Периферни е-услуги на НАП са в риск, няма изтичане на данни "}
{"url": "https://www.actualno.com/europe/partijata-na-zelenski-pecheli-s-44-v-ukrajna-news_770397.html", "text": "      Партията на украинския президент Владимир Зеленски води след парламентарните избори в неделя с рекорден брой от 43,9%, показват предварителните оценки на пуснатите гласове.      Промосковската опозиционна \"Платформа за живот\" е на второ място с 11,5% от гласовете, според обединените данни от три проучвания, предаде БГНЕС.    ", "date": "2019.07.21", "title": "Партията на Зеленски печели с 44% в Украйна"}
{"url": "https://www.actualno.com/europe/bezraboten-v-moskva-olekna-s-pet-miliona-rubli-news_770321.html", "text": "      В североизточните райони на Москва нападатели задигнаха от безработен раницата му, в която имало почти пет милиона рубли, съобщават местни медии, цитирани от БГНЕС.      Бандитите вероятно са имали информация що за „багаж“ има в раницата, поради което пръснали в лицето с неизвестно какъв за момента спрей и изчезнали с плячката.   Всъщност в Москва безработните не рядко олекват с милиони, и то не един и два.\r\nМиналата година по Коледа неизвестен извършител забърса 120 000 долара от раницата на пътник на метрото. При съставянето на протокола по случката, жертвата си казва, че е без работа.  Най-сериозния удар срещу човек с пари, но без работа, през миналата година е през януари. Тъкмо са приключили новогодишните тържества и 55-годишен руснак се оплаква, че от жилището му липсват 50 млн. рубли. По-голяма част той съхранявал във валута, така че крадецът задигнал 12 млн. рубли, 350 000 долара и 250 000 евро.Всъщност обирджията бил заловен почти светкавично – това била 25-годишна отзивчива хубавица, с която ограбеният се запознал преди три дена. След залавянето ѝ законните пари на безработния му били възстановени.\r\nВ Москва безработните не олекват само откъм пари. През миналата година от потенциални клиенти на трудовата борса били задигнати 24 скъпи коли на обща стойност 108,9 млн. рубли.    ", "date": "2019.07.21", "title": "Безработен в Москва „олекна“ с пет милиона рубли  "}
{"url": "https://www.actualno.com/curious/2-te-naj-zli-zodii-news_769838.html", "text": "              Управителят на Овена е енергичният и импулсивен Марс. Когато е в добро настроение Овенът е прекрасен приятел.  С него няма да ви е скучно и е готов да помогне. Но ако  го заварите в лошо настроение и/или го ядосате с нещо, то върху вас ще се стовари истински ураган.\r\nОвните са избухливи и упорити. С тях не може да се договориш. Ако са ви обещали нещо, бъдете готови в последния момент да се отметнат. Освен това не са в състояние да чуят логическите доводи на събеседника. Именно от там идват всичките им беди. Мъжете от този знак често си мислят, че някои въпроси може да се решат единствено с юмруци, пише ggtnews.com.   Този знак също е под покровителството на Марс. В спокойно състояние Скорпионите са спокойни и приветливи. Понякога дори може да бъдат сметнати за наивни. Под тази маска, обаче се разразяват истински бури от емоции.   Скорпионът рядко демонстрира чувствата си, но ако търпението му се изчерпа става страшно. В такива случаи Скорпионите стават зли и дори жестоки.    Само очиствайки душата си те са способни да се отворят към доброто. Най-важната им победа е над самите тях.  ", "date": "2019.07.21", "title": "2-те най-зли зодии"}
