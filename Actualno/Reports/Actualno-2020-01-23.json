{"url": "https://www.actualno.com/society/novinite-naj-vajnoto-za-denja-23-januari-news_1426781.html", "text": "              Скоропостижно, за по-малко от 30 минути депутатите от бюджетната комисия в парламента приеха законопроекта на Валери Симеонов за промяна на Закона за хазарта. Той мина с 11 гласа \"за\" и 6 \"въздържал се\". По същество законопроектът налага държавата като изцяло определящ правилата в сектора на лотарийните игри. Той обаче е в пряко противоречие с нов законопроект, пуснат на обществено обсъждане от финансовото министерство т.е. от управляващите, в който се предлага различен режим на лицензиране от много рестриктивния, предлаган от Симеонов, както и различно данъчно облагане.   Нова, но единна такса за хазартни игри от типа лотарии и т.н. предлага със законопроект за създаване на Национална агенция по хазарта предлага финансовият министър Владислав Горанов. Освен това, с промяна през преходни и заключителни разпоредби, управляващите посочват, че \"издадените от Държавната комисия по хазарта лицензи запазват действието си до изтичане на срока им\" (параграф 3). Де факто, предложената втора промяна от финансовия министър - тази за лицензите, влиза в директно противоречие със законопроекта на лидера на НФСБ Валери Симеонов. Симеонов искаше в Закона за хазарта да се създаде нов член - чл. 48а, с който да се даде право само на Спортния тотализатор да организира лотарийни игри, след получаване на съответния лиценз. Ако докладът, който прави Агенцията за държавна финансова инспекция  (АДФИ) в Комисията по хазарта е верен, ще имат проблем много хора. Това  предупреди премиерът преди редовното правителствено  заседание. Министър-председателят съобщи, че от няколко дни, докато е  бил на срещата в Давос, в публичното пространство са се ширели дълбоки  неистини относно това, че някой има идея да национализира частен  хазартен бизнес. Борисов заяви, че на неговото бюро е имало доклад на  АДФИ, в който се казва, че са засечени разлики от неплащане на такси за  стотици милиони. В този доклад обаче никъде не фигурира името на  футболния клуб \"Левски\". И в тази връзка премиерът недоумява каква е  връзката.     Лидерът на НФСБ така и не отговори на въпрос на адвокат на \"Евробет\" защо законопроектът му няма финансова обосновка и колко пари всъщност ще влязат в държавния бюджет, а отвърна с въпрос дали юристът бил конституционен съдия. Симеонов каза и, че сега поправя законова несправедливост, направена от Йордан Цонев през 2014 година, която позволила пари да отиват към \"собственика на Lafka\" и съответно към ДПС. Лидерът на НФСБ посочи, че сега иска със своята поправка да печели политически дивидент и че цялата 2014 година Васил Божков не платил и една стотинка заради поправката на Цонев. В отговор Йордан Цонев каза, че не е вярно, че защитил лотариите и била изтървана думата \"лотария\" в закона нарочно - защото в пленарна зала, по времето на Орешарски, било променено предложението му да пише изрично за лотариите, тъй като тогава, по думите му, отношенията при управляващите били по-обтегнати, а след това Менда Стоянова внесла законопроект за двойно данъчно облагане на хазарта. Сигнал за верижна катастрофа между четири трамвайни мотриси в района на жк \"Дружба\", бул. \"Искърско шосе“ е подаден към 11:30 часа, съобщава МВР. Инцидентът е станал след спирка на трамвай 20 в района.Един човек е загинал, а други шестима са пострадали при сблъсъка.    Същите са обвинени за това, че в периода от 28.04.2015 г. до 04.05.2015 г. в гр. София, като съизвършители са направили опит умишлено да умъртвят Гебрев по начин и със средства, опасни за живота на мнозина, като деянието е извършено чрез интоксикация с неидентифицирано вещество с фосфороорганичен характер. Международната неправителствена организация „Трансперънси  интернешънъл“ публикува своя Индекс за възприятие на корупцията за  2019 г. в 180 държави. Калин Славов, изпълнителен директор на асоциация  „Прозрачност без граници“, припомни пред БНР, че индексът представлява  скала от 0 до 100, в която 0 е най-високо, а 100 е най-ниско ниво на  корупция. Индексът е композитен и е стъпил на няколко изследвания – в  глобален план те са 13, а за – 10 и са на различни международни  организации, които дават различни разрези на обществото и икономиката. Основните дейности по водния откос са извършени в периода 2017-2018 г. с монтиране на водонепропусклива система, състояща се от ПВЦ гоемембрана, дренажен пласт, система за отводняване зад геомембраната и система за закрепване към стената. Членовете на Висшия съдебен съвет да се назначават на същата или по-висока длъжност след прекратяване на мандата им. Това приеха депутатите с поправки на второ четене в Закона за съдебната власт. Според сега действащия закон след приключване на мандата членовете на ВСС можеха да се върнат на равна по степен длъжност в органите на съдебната власт, а за по-висок пост трябваше да се явяват на конкурс. Опустиняването (или т.н. дезертификация) застрашава средиземноморски страни като Испания и Гърция от известно време, но сега засяга и някои неочаквани части на Европа, като Унгария, казва Моника Лакатос, унгарски метеоролог ", "date": "2020.01.23", "title": "Новините: Най-важното за деня, 23 януари"}
{"url": "https://www.actualno.com/curious/dneven-horoskop-za-24-januari-news_1426775.html", "text": "             Това е ден, в който да не правите нищо на своя глава, особено ако става въпрос за специализирана дейност. Доверете се на мнението на експертите. Това е ден, в който да не се колебаете дали да дадете нещо повече от себе си. Натрупали сте толкова много за даване.   През този ден при решаването на личен проблем се допитайте до ваш близък приятел, запознат със ситуацията. Важно е да знаете как изглеждат нещата отстрани.     Денят ще е изпълнен с любов и признателност от страна на партньора ви. Усилията ви от последните седмици са си заслужавали. Този петък направете по-важните неща през първата част на деня. След това ще сте прекалено разсеяни за сериозни неща. Днес не споделяйте тайните и намеренията си. Много вероятно мнението ви да претърпи сериозни промени.   Днес не се доверявайте на случайни хора. Колкото и незначителна да ви се струва информацията, която споделяте - зазете я за себе си. През този ден не навлизайте в чужди територии. Денят е подходящ за развитието на важни личностни отношения. Този петък не търсете чужда помощ за решаването на лични проблеми. Добре е да се справите самостоятелно с всикчо, което ви касае.    Изкуството е това, което ще ви спаси от унинието днес. Съзерцаването на картини или гледането на хубав филм ще върне вкуса ви към живота. Решенията, от които ще имате нужда сега, не са толкова далече, колкото изглежда. Отговорът е съвсем близо до вас. Този петък ви очаква битка. Ще излезете победител от ситуацията, ако покажете достатъчно търпение и далновидност. ", "date": "2020.01.23", "title": "Дневен хороскоп за 24 януари"}
{"url": "https://www.actualno.com/business/valeri-simeonov-otreche-da-dava-hazarta-na-peevski-nikoj-na-men-ne-moje-da-mi-kaje-kakvo-shte-pravja-news_1426760.html", "text": "      По горещата тема за бъдещето на хазартния бизнес, лидерът на НФСБ Валери Симеонов обяви в  предаването \"Лице в лице\" на bTV, че \"никой не може да ми влияе, камо  ли да ме използва за нещо\". \"Никой на мен не може да ми каже какво ще  правя и какво няма да правя\", добави той, докато обясняваше, че сам си е  внесъл законопроекта и изчакал година и половина от предишната си  инициатива за промяна на Закона за хазарта. \"Прецених, че няма вече  избори, няма други някакви пречки и внесох законопроекта\", подчерта  Симеонов. И отрече, че действа в полза на друг интерес - на Делян  Пеевски, на Кирил Домусчиев или друг.      Валери Симеонов обвини и \"Национална лотария\", че талончетата ѝ били  печатани в Индия, а не в , както казвали от компанията и че не били издавани касови бонове за  продажба на лотарийни билети. Симеонов така и не отговори на въпрос на  адвокат на \"Евробет\" .   Симеонов каза и, че сега поправя законова несправедливост, направена от  Йордан Цонев през 2014 година, която позволила пари да отиват към  \"собственика на Lafka\" и съответно към ДПС. Лидерът на НФСБ посочи, че  сега иска със своята поправка да печели политически дивидент и че цялата  2014 година Васил Божков не платил и една стотинка заради поправката на  Цонев. В отговор Йордан Цонев каза, че не е вярно, че защитил лотариите  и била изтървана думата \"лотария\" в закона нарочно - защото в пленарна зала, по времето на Орешарски, било  променено предложението му да пише изрично за лотариите, тъй като тогава, по думите му, отношенията при управляващите били по-обтегнати, а след това Менда Стоянова внесла законопроект за двойно данъчно облагане на хазарта.\r\n\"Леко съм прикрил, за да не  скачате телевизиите\", добави Симеонов по отношение на рекламата на лотарии в законопроекта си и обяви, че очаква подкрепа от  медиите, защото можели да спечелят нещо!  Бившият вицепремиер определи лотарийните игри за \"епидемия\" и, че здравето на цялата нация е застрашено. Той подчерта, че има хора, които никога няма да влязат в казино, но виждат лотарийни билети навсякъде и биват изкушени - затова сега Симеонов предлага лотарийни билети да има само в лицензирани обекти, а не да се дават навсякъде.\r\nДепутатът от НФСБ обяви и, че Държавната комисия по хазарта била корумпирана - пет души (ръководството), а сега било по-добре това, което предлагал Владислав Горанов - един отговорен директор. Не стана ясно как като от пет души става един човек корупцията намалява. А Симеонов така и не отговори каква е вината на лотарията за решението на ДКХ. Нека ги поразпитат, нека им видят имотите, какво са плащали - законът казва, че и който корумпира е виновен, беше тезата на Симеонов. Какви да са данъците?        \"Лотарийните игри и Българският спортен тотализатор трябва да плащат 15% върху залозите\". директорът на дирекция \"Данъчна политика\" във финансовото министерство Людмила Петкова. \"Въпросът кой как е третирал законодателството и кой как си е плащал данъците е вече друг въпрос\", добави тя. \"В закона е записано ясно, че те трябва да се облагат с 15% върху направените залози\", подчерта Петкова. \r\n\"Не е проблемът в закона. Законът е ясен. Проблемът е в прилагането на закона\", заключи председателят на бюджетната комисия Менда Стоянова.\r\nПред журналисти Людмила Петкова поясни, че се предлага да уреди дейността на Национална агенция по хазарта. В него ще бъдат уредени всички устройствени въпроси - например комисията на хазарта да е под пряк контрол на финансовия министър, като органът да се управлява от един отговорен директор, а в Закона за хазарта ще остане само материалната част – облагането на хазарта, лицензирането и административно-наказателните санкции. Затова са разделени на два закона – устройствен и материален.\r\nПомолена да поясни как е изчислено таксата да бъде 25%, тя каза, че бил ползван опита на други държави-членки на ЕС в облагането на хазартната дейност. \"Досега ние ги облагаме на оборот, но по принцип е по-коректно да бъдат облагани на разликата между залозите и изплатените печалби и всъщност 25% върху разликата, т.е. върху печалбата, която остава за хазартните оператори, осигурява същият обем приходи, какъвто е при сега действащата ставка, но върху оборота\", поясни Петкова.\r\nТя увери,  че почти всички държави-членки на ЕС имали същата система на облагане на хазарта както сме ние – такса, корпоративен данък и поясни: \"Защото например онлайн хазарта не може да се облага с корпоративен данък, тъй като ако сървърът, с който се осъществява хазартната дейност не е в , нямаме право като страна да го облагаме, тъй като не формира място на стопанска дейност\". Затова, по думите ѝ, още в 2013 – 2014 г. е сменен режима на облагане – да бъде лицензионна такса плюс корпоративен данък, които да компенсират приходите и всички да бъдат облагани по един и същ начин.      \"Всъщност е изчислено, че 25% върху разликата между залозите и изплатените печалби се равнява на сумата, която е 15% върху направените залози\", посочи Петкова. По думите ѝ, \"този режим на облагане е възприет от всички държави членки, тъй като той е по-справедлив – отчита и печалбите, отчита и загубите и поставя равнопоставеност\".\r\nПомолена да коментира трябваше ли да минат 5 години, за да осъзнаем, че хазартният бизнес минава през две вратички по негов избор, тя каза, че са били направени анализи и че въпросът е на законодателно решение дали да бъдат приети. \"Като МФ, това, което ние трябва да направим е да  направим анализ, да защитим бюджета и да осигурим равно третиране за всички икономически оператори\". ", "date": "2020.01.23", "title": "Валери Симеонов отрече да дава хазарта на Пеевски: Никой на мен не може да ми каже какво ще правя "}
{"url": "https://www.actualno.com/dobrich/pojar-e-ovyglil-trystika-v-zashtitena-zona-kraj-durankulashkoto-ezero-news_1426799.html", "text": "      Пожар е лумнал в защитената местност Дуранкулашко езеро, сигнализираха от Българското дружество за защита на птиците. Кметът на Дуранкулак Веселин Йорданов уточни за , че огънят е горял около 13:30 – 14 часа в близост до къмпинг „Космос“. Горяла е тръстика, а пламъците вероятно се дължат на незагасена цигара. Кметът посочи, че от къмпинга в посока международния път преминават туристи и не е изключено някой да си е хвърлил фаса през прозореца на колата.      Няма засегнати сгради, а в съседство има пшенична нива, която също не е засегната от огъня, каза още Йорданов. Той е спокоен, че през пролетта тръстиката отново ще израсне и припомни, че преди години там са пасли животни, но сега в района липсва животновъдство. Тръстиката изсъхва и случаен огън, придружен със силен вятър може да предизвика голям пожар.   Дуранкулашкото езеро е с най-добре запазените влажни зони в страната ни. То е дом на над 260 вида редки и застрашени от изчезване представители на флората и фауната. То е с международно значение за опазването на редки птици. ", "date": "2020.01.23", "title": "Пожар е овъглил тръстика в защитена зона край Дуранкулашкото езеро"}
{"url": "https://www.actualno.com/europe/podozrenie-za-bolni-s-koronavirus-v-shotlandija-news_1426791.html", "text": "      Четирима души в Шотландия ще бъдат изследвани за възможно заразяване с , съобщава „Индипендънт”. По информация на ръководителя на отдела по инфекциозна медицина в университета в Единбург, пациентите са пристигнали във Великобритания от китайския град Ухан, откъдето тръгна разпространението на коронавируса, предаде БГНЕС.      В края на декември китайските власти съобщиха за появата на пневмония с неизвестен произход в град Ухан. Учените установиха, че причина за заболяването е нов тип коронавирус. Според последните данни, заболелите в Китай са над 600 човека, като 17 от случаите са завършили със смърт.   Вирусът е пренесен и в други държави. На много места властите предприемат превантивни мерки за ограничаване на разпространението му. ", "date": "2020.01.23", "title": "Подозрение за болни с коронавирус в Шотландия "}
{"url": "https://www.actualno.com/asia/moskva-prisystvieto-na-isljamska-dyrjava-v-afganistan-se-uvelichava-news_1426783.html", "text": "      Терористичната организация \"Ислямска държава\" разширява присъствието си в Афганистан, въпреки изявленията на официален Кабул за премахване на огнищата на тази група в няколко региона на страната, заяви говорителят на руското външно министерство Мария Захарова, предаде РИА Новости.      Крепостта на ИД се намира в източен Афганистан - над 1,5 хиляди джихадисти са концентрирани там, а всички бойци пристигат, включително от Сирия и Ирак през Пакистан. Крайната цел на бойците е да създадат т. нар. Голям Хорасан, който включва териториите на Афганистан и страните от Централна Азия, както по-рано информира секретарят на Съвета за сигурност на Руската федерация Николай Патрушев.   \"Както и преди сме обезпокоени от последователното формиране на неин плацдарм в Северен Афганистан, насочен към дестабилизиране на ситуацията в съседните държави в Централна Азия. Пример за тези намерения беше неотдавнашното нападение от страна на ИД на граничен пост в Таджикистан\", каза Захарова на брифинг.\r\nТя също така отбеляза, че въпреки неотдавнашните изявления на официален Кабул за \"ликвидирането\" на огнището на ИДв източната част на страната, там бойците \"отново надигат глава\". \"Така заплахата от екстремизъм, тероризъм и, разбира се, свързаният с тях наркотрафик, идващ от афганистанска територия, остават актуални\", каза Захарова.  В Афганистан има конфронтация между правителствените сили и бойците на радикалното движение на талибаните, които преди това завзеха значителна територия в селските райони на страната и започнаха атаки срещу големи градове.\r\nВлиянието на терористичната група \"Ислямска държава\" се засили в цялата страна. Афганистанските национални сили за отбрана и сигурност провеждат съвместни антитерористични операции в цялата страна.    ", "date": "2020.01.23", "title": "Москва: Присъствието на Ислямска държава в Афганистан се увеличава "}
{"url": "https://www.actualno.com/analysis/gazeta-polska-nato-trjabva-da-otvyrne-na-dejstvijata-na-rusija-v-evropa-news_1426564.html", "text": "      В началото на годината централната тема що се отнася до сигурността беше ситуацията в Близкия изток, свързана с ескалацията на конфликта между Техеран и Вашингтон, включително последиците от убийството от страна на американците на иранския генерал Касем Сюлеймани. Случаят засяга не само и , но и страни, които са свързани със страните в конфликта и техните . Един от ключовите партньори на първата е Русия, коментира полското издание Gazeta Polska в статия, предоставена в превод от агенция Фокус.      Двете държави са свързани, по-специално в Сирия, която Владимир Путин посети в началото на януари. е наясно, че може да използва напрежението в региона на Близкия изток за собствените си цели, тоест да получи възможност да продължи да провокира в бъдеще. Такъв сценарий продължава да се случва и провокациите не са само словесни по форма. Преди няколко дни във водите на Арабско море руски кораб, игнорирайки многократните предупреждения, се приближи на опасно разстояние до американския разрушител “Farragut”. След като инцидентът стана известен, се проведе разговор между ръководителя на Пентагона Марк Еспер и руския министър на отбраната Сергей Шойгу и това показва, че ситуацията е била сериозна.    Състезание във въоръжаването Русия провежда неоимперска политика в различни региони, като същевременно се стреми да постигне целите си в Близкия изток, Африка и В случая с последните говорим за сплашване на съседите и провокиране на противници по такъв начин, че в крайна сметка те да могат да бъдат обвинени в стремеж да променят системата за сигурност. На първо място, това се отнася до НАТО. Русия не е доволна от броя и мащаба на ученията, които членовете на Алианса провеждат в Европа. Кремъл също активно се противопоставя на присъствието на американските сили и новите военни технологии на континента. Русия възприема всяка инициатива на НАТО, насочена към осигуряване на сигурността, като посегателство срещу нейния суверенитет. Владимир Путин работи за допълнителното въоръжаване на своята страна, в отговор на всичко това, а ключовият елемент от неговия мащабен план е прехвърлянето на оборудване в района на Калининград, който граничи с Полша.   Ракетите и „Искандер-М“ В близост до границата с Русия разполага с ракетни системи „Искандер-М“, в които могат да се използват крилати ракети 9M729. Именно тяхното производство и приемане на въоръжение накара Вашингтон да се оттегли от Договора за премахване на ракетите със среден и малък обсег на действие от 1987 г. Обхвата на полета на 9M729 надхвърля 500 км и това противоречи на една от основните разпоредби на документа.\r\nСега Москва, която вече не е ограничена от никакви задължения, произвежда и използва оръжия, които заплашват много европейски държави. Миналата седмица ръководителят на НАТО Йенс Столтенберг в интервю за германските медии призна, че Алиансът знае за разполагането на ракети в района на Калининград и следи ситуацията. Той добави, че ще даде адекватен и решителен отговор.       „Ще работим по системите за противовъздушна отбрана и противоракетна отбрана, по конвенционалните оръжия, за увеличаване на бойната готовност и удължаване на периодите на предупреждение“, подчерта Столтенберг. В интервю за германски медии той отрече твърденията на Русия, че НАТО планира да разположи нови ядрени ракети в Европа. “Кинжал“ и съвременният руски флот Преди няколко дни руските медии съобщиха, че по време на ученията в Черно море в близост до окупирания Крим руснаците тествали ракетата „Кинжал“, изстреляна от изтребител МиГ-31К. В същото време се състоя изстрелването на ракетите \"Калибър\" - модернизирана версия на ракетата, предназначена за комплекса \"Искандер-М\". Според изявленията на руските инженери, те са способни да удрят цел на разстояние 2600 км, а в допълнение, те са и трудни за засичане и унищожаване от системи за противоракетна отбрана.\r\nКремъл също иска да оборудва флота с нови кораби. Както Путин наскоро каза, делът на съвременните оръжия и техника във Военноморските сили на Русия трябва да се увеличи до 70%.\r\n„През 21-и век трябва да поддържаме и укрепваме статута на страната ни като една от водещите морски сили“, каза той.      Това е знак за факта, че през следващите месеци Русия може да засили действията си във водите на Балтийско море и в района на Калининград. За да се предотврати военната експанзия на Кремъл е нужна незабавна и решителна реакция на НАТО. Политиката на отстъпки по отношение на Русия през годините доведе до разгръщане на цяла поредица от конфликти в Европа, които бяха водени от руски сили. Сега трябва да се положат всички усилия, за да се гарантира, че грузинският или украинският сценарий няма да се повтори в нито една от страните от Източна и Централна Европа. ", "date": "2020.01.23", "title": "Gazeta Polska: НАТО трябва да отвърне на действията на Русия в Европа"}
{"url": "https://www.actualno.com/society/moskva-prizova-bylgarija-za-sytrudnichestvo-s-obvinenite-rusnaci-po-sluchaja-gebrev-news_1426809.html", "text": "      Говорителят на руското външно министерство Мария Захарова заяви, че при наказателно преследване срещу чуждестранни граждани държавите трябва да си сътрудничат по линия на правоохранителните органи. Коментарът ѝ беше в отговор на информацията, че българската прокуратура е повдигнала обвинения на трима руски граждани за опит за убийство през 2015 г. на гражданин на чрез отравяне с неизвестно фосфорно органично вещество.      По-рано стана ясно, че обвиненията са за на Емилиян Гербев, съобщиха от прокуратурата. В Интерпол обвинените се издирват с червена бюлетина. \"Във връзка с воденото разследване под надзора на СГП, касаещо опита за умишлено отравяне на лицата Емилиян Христов Гебрев, Христо Емилиянов Гебрев и В. Т., са повдигнати обвинения срещу три лица руски граждани за опит за предумишлено убийство\", съобщиха те.   „Предполагам, че нашето посолство следи ситуацията. Ще уточня това. Мога само да кажа, че при подобни случаи трябва да се действа по линия на правоохранителните органи”, заяви Захарова по време на днешния брифинг.\r\nПосолството на Русия в не е получавало официално уведомление по случая от властите в страната, съобщава РИА Новости, позовавайки се на дипломатически източник, предаде още БГНЕС.  Повече за случая \"Гебрев\" може да  ", "date": "2020.01.23", "title": "Москва призова България за сътрудничество с обвинените руснаци по случая \"Гебрев\""}
{"url": "https://www.actualno.com/politics/vynshnijat-ministyr-na-kipyr-pristiga-na-poseshtenie-u-nas-news_1426810.html", "text": "      Утре вицепремиерът и министър на външните работи Екатерина Захариева ще приеме Никос Христодулидис, министър на външните работи на Република Кипър, който пристига на посещение у нас.      Екатерина Захариева и Никос Христодулидис ще имат среща на четири очи в Министерството на външните работи, която започва в 10:20 ч. В 10:50 ч. ще се състои пленарна среща между двете делегации. По-късно двамата министри ще дадат изявления пред медиите.    ", "date": "2020.01.23", "title": " Външният министър на Кипър пристига на посещение у нас "}
{"url": "https://www.actualno.com/society/nad-300-rabotnici-ot-radnevskoto-remoteks-chakat-zaplati-nad-6-meseca-news_1426798.html", "text": "      „Тук съм, за да гарантирам, че ще положа всички усилия този път процедурата по несъстоятелност да започне и да могат хората от \"Ремотекс\" да си получите парите от Фонда за гарантиране на вземанията“, заяви на пресконференция в Стара Загора Мая Манолова, която сега е председател на гражданската платформа „Изправи се.БГ“. По-рано през деня тя беше в Раднево, близо 200 работника от фирмата протестираха за пореден заради неизплатени заплати от април миналата година насам. Манолова заяви, че ще бъде с тях, докато не си получат възнагражденията от Фонда за гарантиране на вземанията, както те са били с нея в парламента за промяната в законодателството, която позволи неговото създаване.      Според един от потърпевшите в момента хора, които все още работят във фирмата дори няма на кого да представят болнични листове, напуснали работници да си вземат трудовите книжки, а около 50 души не могат да напуснат, защото няма на кого да връчат документи, че напускат.   В момента се води дело по несъстоятелност на радневското предприятие, което е заведено от Главна инспекция по труда, на ищецът в нейно лице не се е явил в съда във вторник. Делото трябва да даде ход на процедурата по обявяването на фирмата в несъстоятелност, за да може работниците да си получат поне 6 заплати от Фонда за гарантиране на вземанията. Управителите на фирмата са заличени в Търговския регистър и съдът не може да призове неин представител, което е още една административна пречка. Заплати не са изплатени на повече от 300 служители. За да продължи процедурата по делото съдът е разпоредил да се внесат такси, за да се назначи особен представител. Две фирми, към които \"Ремотекс\" има задължения вече са внесли таксите и следващото заседание в Софийски градски съд е насрочено за 11 февруари. Ако и тогава процедурата по несъстоятелност не започне, работниците планират протест на следващия ден и да затворят пътя за Стара Загора. ", "date": "2020.01.23", "title": "Над 300 работници от радневското \"Ремотекс\" чакат заплати над 6 месеца "}
{"url": "https://www.actualno.com/politics/politolog-partiite-ne-povishavat-kachestvoto-na-demokracijata-v-bylgarija-news_1426827.html", "text": "      Партиите не повишават качеството на демокрацията в България. Това каза пред \"Фокус\" политологът проф. Александър Маринов. Той обясни, че корупционните схеми започват от най-високите етажи на властта и добави, че с този проблем трябва да се справи съдебната власт. Според него политическият елит развъжда корупцията.      „Партиите в сегашния си вид не допринасят за демокрацията: с много неща, но в конкретния случай като механизми за селекция за елита, за селекция за хората, които трябва да управляват държавата. Те не допринасят за това. Те извършват негативна селекция. Те изпращат в управлението на държавата некачествени, некомпетентни и непочтени хора. Следователно този механизъм не работи и трябва да се замени или с други партии, или с друга система на подбор на хората, които изпращаме да управляват държавата“, допълни политологът.   Проф. Маринов каза още, че е нужно изграждането на механизми за откритост, отчетност и контрол. Той уточни, че Конституцията от 1991г. не предоставя необходимата рамка за функционирането на демократичното управление. Според него тя не може да регулира основните процеси в обществото и се нуждае от дълбоки промени. ", "date": "2020.01.23", "title": "Политолог: Партиите не повишават качеството на демокрацията в България"}
{"url": "https://www.actualno.com/europe/putin-prizova-kym-sreshta-na-liderite-na-goljamata-petorka-ot-oon-zaradi-globalnata-nestabilnost-news_1426821.html", "text": "      Руският президент Владимир Путин призова за среща на върха на лидерите на петте страни, постоянни членове на Съвета за сигурност на ООН, за „защита на мира“ в условията на глобална нестабилност.      Призивът му дойде, когато Русия започна да се очертава сериозен глобален брокер, играещ решаваща роля при кризи в Близкия изток, Либия и Украйна.   Путин заяви, че лидерите на Русия, Китай, Съединените щати, Франция и Великобритания могат да се срещнат \"на всяко място по света\", предаде БГНЕС.\r\nИзказвайки се в Йерусалим на събитие, посветено на 75-годишнината от освобождението на Аушвиц, Путин заяви, че страните, създали нов глобален ред след Втората световна война, трябва да си сътрудничат за решаване на днешните проблеми.  \"Страните основатели на Организацията на обединените нации, петте държави, които носят специална отговорност за спасяването на цивилизацията, могат и трябва да бъдат пример\", каза той на  мемориалната церемония.\r\nСрещата ще \"играе голяма роля в търсенето на колективни отговори на съвременните предизвикателства и заплахи\", каза Путин и добави, че Русия е \"готова за такъв сериозен разговор\".   Путин предположи, че разкъсаната от война Либия може да бъде на дневен ред след неотдавнашните мирни преговори в Москва и Берлин.    Путин беше един от десетките световни лидери в Йерусалим за отбелязването на освобождението преди 75 години на лагера на смъртта, където нацистите убиха повече от 1,1 милиона души, повечето от които евреи.\r\nРусия ще проведе мащабни тържества през май, за да отбележи 75 години от победата във Втората световна война. ", "date": "2020.01.23", "title": "Путин призова към среща на лидерите на голямата петорка от ООН заради глобалната нестабилност"}
{"url": "https://www.actualno.com/america/sasht-spirat-vremennite-vizi-za-bremenni-jeni-news_1426831.html", "text": "      Съединените щати заявиха, че вече няма да издават на бременни жени временни визи за посетители, които искат да влязат в страната за т. нар. туризъм за раждане.      В обявяването на промяната на правилата, която влиза в сила в петък, Белият дом заяви, че чужденците използват визите, \"за да осигурят автоматично и постоянно американско гражданство за децата си чрез раждане на американска земя\", предаде БГНЕС.   С налагането на ограничението Вашингтон иска да защити почтеността на американското гражданство, се казва в изявление. ", "date": "2020.01.23", "title": "САЩ спират временните визи за бременни жени "}
{"url": "https://www.actualno.com/society/jitelite-na-busmanci-iskat-kanalizacija-i-shte-protestirat-za-neja-news_1426840.html", "text": "      Жители на село Бусманци излизат на протест с искане незабавно да бъде изградена канализация в селото. Недоволството им е предизвикано от факта, че не са включени в капиталовата програма на общината за тази година.      „На 24 януари, от 16.30 часа до 18.30 часа живеещите в село Бусманци, район Искър, излизаме на протест заради липсата на канализация и отнетата надежда това да се случи, след като селото ни остана извън агломерациите, включени в обхвата на регионалното предпроектно проучване за ВиК на Столична община. Това проучване е първата стъпка и необходимо условие за финансиране на проекти за изграждане на ВиК мрежа на СО по ОП \"Околна среда\". На проектен етап е определена прогнозна стойност в размер на около 25 млн. лв. за изграждане на канализационната мрежа в рамките на селото без изграждане на връзките за включване към централния колектор. Тези пари от бюджета на Столична община НИКОГА няма да бъдат осигурени за Бусманци, така както досега почти нищо не е достигало до селото. Наясно сме, че единственият ни шанс е финансирането да се осигури по оперативните програми. И когато тази малка надежда ни е отнета, ние, живеещите в с. Бусманци, излизаме на протест!”, заявяват местните, предаде БГНЕС.   Жителите на софийското село са категорични, че протестът е граждански и със социална тематика, ще е мирен и законен, както и че не е подкрепен или свързан с политическа партия.\r\nНедоволните ще се съберат на пътя, свързващ Летище София с околовръстното шосе и са получили уверение от кмета на район Искър Ивайло Цеков и от кмета на Бусманци Калоян Стойнов, че ще дойдат на разговор.  „Проблемът с продължаващата липса на канализация в много райони на Столична община е значим и е от голям обществен интерес. За съжаление в нашата държава най-елементарните за всеки европейски гражданин неща имат шанс да се случат единствено с граждански натиск. Затова този път ние сме твърдо решени да защитим правото си на достоен живот”, заявяват протестиращите. ", "date": "2020.01.23", "title": "Жителите на Бусманци искат канализация и ще протестират за нея "}
{"url": "https://www.actualno.com/politics/ekspert-korupcijata-veche-e-skrita-i-zakonovo-zashtitena-news_1426846.html", "text": "      Високите нива на корупция ще създадат нова политическа формация, която да смени модела на управление в България. Това каза пред „Фокус“ проф. Боян Дуранкев. Той обясни, че корупцията у нас се е развила с течение на времето и в момента тя е скрита и законово защитена. Според него корупцията сега се различава от тази в периода 1991г.-2000г.      „Където и да бръкнем корупцията личи навсякъде. Може да попитаме бившия главен прокурор, колко корумпирани министри са бутнати в затвора. Може да питаме и настоящия какво ще се случи и как ще ги хване. Корупцията вече е толкова префинена, толкова интелигентна, че трудно може да се хване някой със 100 хил. евро в „джоба“, добави професорът.   Проф. Боян Дуранкев каза още, че завишените нива на злоупотреби, които отчитат различните измервателни индекси, се забелязват и от другите държави. Той допълни, че от влизането си в Европейския съюз до сега страната ни е лидер по нива на корупция в съюза. Според Дуранкев новата Европейска комисия ще трябва да се намеси, защото проблемите не могат да бъдат решени вътрешно.То ", "date": "2020.01.23", "title": "Експерт: Корупцията вече е скрита и законово защитена"}
{"url": "https://www.actualno.com/europe/es-predupredi-london-za-vyzmojni-sankcii-news_1426769.html", "text": "      ЕС предупреди Борис Джонсън за „санкции“, ако правителството му не започне да извършва проверки на стоки в Ирландско море след Brexit, съобщи в. „ “.      Брюксел няма да \"търпи отстъпление\" от договореното, предупреди съветник на преговарящия от страна на ЕС Мишел Барние. Реакцията на Брюксел беше предизвикана от неколкократното заявяване от британския премиер Борис Джонсън, че такива митнически проверки не са необходими.   Това предупреждение беше отправено,  след като финансовият министър на Стивън Мнучин заяви, че Вашингтон очаква търговско споразумение между и Великобритания да бъде направено през 2020 г., въпреки нарастващия спор за планирания от „Дауниг стрийт“10 „технически данък“.\r\nОпозиционните депутати предупредиха правителството, че ще бъде „глупаво“ да се бърза с търговските сделки както с ЕС, така и със тази година.   ", "date": "2020.01.23", "title": "ЕС предупреди Лондон за възможни санкции "}
{"url": "https://www.actualno.com/society/sled-mesec-shte-ima-okonchatelno-reshenie-po-deloto-za-nacionalen-park-pirin-news_1426794.html", "text": "      Днес беше последното заседание на по делото за липсата на екологична оценка и оценка за съвместимост на проекта за нов план за управление на 2014-2023 г. Този етап на делото е резултат от  жалба на срещу решение на тричленния състав на ВАС, който постанови, че планът подлежи на задължителна екологична оценка.      На заседанието гражданските организации - WWF и Асоциация на парковете в , членуващи в коалиция , защитиха позицията, че решението на МОСВ планът за управление да бъде приет без задължителна екологична оценка и оценка за съвместимост с , е в грубо нарушение на европейското екологично законодателство. Изпълнението на плана по този начин ще доведе до необратими щети за националния парк, опазващ едни от последните вековни находища от бяла и черна мура.   Прокурорът по делото подкрепи решението на тричленния състав на ВАС, с което се отмени решение № ЕО-1 от 01.03.2017 г. на министъра на околната среда и водите, с което е постановено да не се извършва екологична оценка на проект за актуализация на план за управление на Национален парк „Пирин”. Прокурорът изложи в своите мотиви, че решението на МОСВ не спазва нормативните изисквания на и . \r\nПредставителите на Министерството на околната среда и водите не изразиха никаква позиция извън тази, че подкрепят жалбата си. Въпреки че министерството има  ново ръководство, позицията на МОСВ да се върви към одобряване на плана в този му вид, не се  е променила.  В едномесечен срок съдът трябва да излезе с окончателно решение по този случай, за който защитниците на природа се борят от 2017 година.\r\nПриродозащитната коалиция припомня, че делото, както и останалите дела за Пирин, се радва на висок обществен интерес. В съдебната зала отново присъстваха много граждани, за да се запознаят лично с мотивите на природозащитниците и съответно с тези на представителите на екоминистерството. МОСВ продължава да настоява да не се прави цялостна оценка на въздействието, което прилагането на плана за управление ще окаже върху природата на парка.   Проектът за нов план предвижда стопански сечи и 12 пъти увеличение на площта за туристически зони, в които може да се строят нови ски писти и съоръжения, което означава голи сечи в старите гори на парка.    Наред с това проектът за нов план е недопустим поради противоречие със законовите режими на националните паркове - водохващания с цели различни от питейни нужди, нови пътища и изграждане на нови спортни съоръжения. \r\nВъпреки мащабно увеличение на човешките дейности в парка, министерство на околната среда отказа да подложи на оценка очакваните въздействия. Вече три различни съдебни състава на Върховен административен съд потвърдиха нуждата от такава оценка. ", "date": "2020.01.23", "title": "След месец ще има окончателно решение по делото за Национален парк „Пирин“"}
{"url": "https://www.actualno.com/curious/na-100-sekundi-sme-ot-jadrenata-polunosht-news_1426820.html", "text": "      Символичните стрелки на т.нар. Часовник на Страшния съд бяха преместени през 2020 г. с 20 секунди и сега се намират на едва 100 секунди преди ядрената полунощ.      Това съобщиха в Бюлетина на атомните учени.\r\nЧасовникът на Съдния ден за първи път се появява на корицата на „Бюлетин на атомните учени“ през 1947 г. Времето, останало до полунощ, символизира напрежението в международната ситуация, полунощ означава момента на ядрен катаклизъм. През последните години стрелките се движат само напред.\r\n\"Сега са на 100 секунди преди полунощ. Изразяваме колко близо е светът до бедствие, на секунди - не на часове или дори минути. Това е най-близкото време до Съдния ден в историята на Часовника на Страшния съд \", са думите на шефа на „Бюлетина на атомнвите учени“ Рейчъл Бронсън.  Бившият генерален секретар на ООН Бан Ки Мун присъства на церемонията по демонстрация на времето, оставащо до Страшния съд.   Сред причините за увеличаването на ядрената заплаха учените цитират  недостатъчните действия по въпроса за изменението на климата и дезинформационните кампании в киберпространството, предаде БГНЕС.\r\nИзказвайки се по време на церемония, Бронсън добави, че през последните две години „влиятелни лидери“ унищожават най-ефективните методи за ограничаване на заплахите - международни споразумения със строги контролни режими.    \"Бързо губим постиженията си в ядрената област и последните събития само доказват, че сме на 100 секунди от полунощ\", заяви Шарън Скасони, професор от Института за международна политика в областта на науката и технологиите.\r\nПо-конкретно тя спомена оттеглянето на от ядрената сделка с и последващото постепенно отклоняване на Техеран от спазването на условията му до неотдавнашното изявление, че вече не се чувства обвързан от споразумението. Последващото стартиране на механизма за уреждане на спорове съгласно споразумението също получи отрицателна оценка.\r\n\"Тази година може да настъпи не само пълният крах на ядрената сделка с , но и сериозен удар по договора за неразпространение на ядрени оръжия\", каза експертът.   Освен това тя обърна внимание на липсата на напредък по въпроса за ядреното разоръжаване на Корейския полуостров.\r\n\"Досега и двете страни поддържаха положително отношение към преговорите, но изглежда, че председателят Ким е загубил вяра в способността за преговори на президента Тръмп\", казва Скасони.   Тя отбеляза оттеглянето на от Договора за ракетите със среден и по-малък обсег на действие през 2019 г. и факта, че все още не са взели решение за удължаването на СТАРТ-3, въпреки призивите на Русия за това още от 2017 г.\r\n\"Въпреки факта, че това е проста стъпка и е от полза за Съединените щати. Без СТАРТ-3 и неговото продължаване новата руска ядрена хиперзвукова ракета\" Авангард \"ще бъде извън ограниченията\", каза професорът.\r\nПрез 2018 и 2019 г. часовникът на Страшния съд беше около две минути преди полунощ. Същото време отмерваше през 1953 г. след първия тест на водородната бомба. Най-спокойното време беше 1991 г., когато стрелките  се отдалечиха на 17 минути от ядрената катастрофа./РИА Новости ", "date": "2020.01.23", "title": "На 100 секунди сме от ядрената полунощ "}
{"url": "https://www.actualno.com/analysis/donald-grymp-i-greta-tunberg-bliznaci-po-dusha-news_1426736.html", "text": "      Клаус Шваб основател и президент на Световния икономически форум в искаше рай, но създаде чудовище. Това, което бе замислено като световна икономическа платформа 50 години след основаването си се оказва затворено учреждение, в което участниците разговарят сами със себе си. Всеки изпраща, но никой не проема. Три усти и нито едно ухо - никъде другаде деформацията на съвремеността не е така видима, пише германското издание Focus.      Доналд Тръмп и Грета Тунберг, представящи се за опоненти, в всъщност са близнаци по дух, смята авторът на статията Габор Штайнгарт. пред публиката са опоненти, но в действително са близнаци по сух. Всеки претендира за непогрешимост, всеки отказва уважение на другия. Никой не позволява на противника си и най-малкия аргумент.   Той за нея: Ние трябва да отхвърляме вечните пророци, предричащи гибел и пророчествата им за апокалипсис. Тя за него: \"Нашият дом все още е в огън. И вашето бездействие с всеки час разпалва този огън.\" На него не му харесва дори тонът й: \"Сега не е време за песимизъм.\" Тя заплашва: \"Моето поколение няма да се даде без бой.\"\r\nА Клаус Шваб? Човекът, който преди 50 години обеща да организира глобален диалог, приема объркано общество, изгубило контакт с инакомислието. Микрофоните са отворени, но пред умовете има завеса. Всички се страхуват да не се заразят с чуждите идеи. Любимите думи на Тръмп са: сделка, победа, величие. Любимите думи на : огън, паника, измама. Между тях има пропаст от преднамерено неразбиране.  Точно както срещите на върха G7 и G20, на които ръководна роля имат не политиците, а ръководителите на протоколните служби, форумът е закостенял и се изчерпа в културен смисъл. Тръмп не приема никакви въпроси, дори за времето...\r\nГрета Тунберг разви своя собствена риторика на самообожествяне, прескачайки от един възклицателен знак на друг.  Разсърдената богиня на климата също не я засягат въпросите. По този начин Давос не служи на света. Историята на неопровержимите истини е история на заблужденията. Светът няма нужда от църковна катедра, а от елементарния навик, който наричахме умение да се слуша.    ", "date": "2020.01.23", "title": "Доналд Гръмп и Грета Тунберг - близнаци по душа"}
{"url": "https://www.actualno.com/europe/es-zabranjava-vnosa-na-ptiche-meso-ot-ukrajna-news_1426705.html", "text": "      Европейският съюз временно преустанови вноса на своя територия от Украйна на птиче месо, продукти от птиче месо и термично необработени птичи продукти от украински произход заради наличие на птичи грип в страната. Това съобщи Държавната служба за безопасност на храните и защита на потребителите в Украйна.      „Информацията за това дойде от Европейската комисия вечерта на 22 януари. Като се има предвид докладите на множество мисии за оценка на еквивалентността, резултатите от преговори и предварителни споразумения, това решение от страна на ЕС е неочаквано за украинската страна“, посочват от външното министерство.   В същото време Държавната служба за храни и напитки отбеляза, че „Украйна, в съответствие с международните задължения, като член на Световната търговска организация (СТО) и Световната организация за здравето на животните, е предупредила своите международни търговски партньори за откриването на случай на птичи грип без забавяне“.\r\n„Украинските мерки за контрол и премахване на птичия грип се признават за еквивалентни на мерките, извършвани от държавите-членки на ЕС“, уверява Държавната служба за храни и напитки.  Според информацията яйцата и яйчените продукти не са обект на тези ограничения. ", "date": "2020.01.23", "title": "ЕС забранява вноса на птиче месо от Украйна "}
{"url": "https://www.actualno.com/asia/netanjahu-shte-obsydi-s-trymp-miren-plan-za-blizkija-iztok-news_1426838.html", "text": "      Американският вицепрезидент Майк Пенс покани израелския премиер Бенямин Нетаняху да посети Вашингтон, за да обсъди мирния план на Доналд Тръмп за Близкия изток.      \"Президентът Тръмп ме помоли да отправя покана към премиера Нетаняху да дойде в Белия дом следващата седмица, за да обсъдим регионални въпроси, както и перспективата за мир тук в Светата земя\", каза той на пресконференция в Йерусалим, предаде БГНЕС.   За конфликтите в Близкия изток  ", "date": "2020.01.23", "title": "Нетаняху ще обсъди с Тръмп мирен план за Близкия изток "}
{"url": "https://www.actualno.com/balkani/dachich-predupredi-che-sprjamo-cherna-gora-shte-ima-reciprochni-merki-news_1426767.html", "text": "      Министърът на външните работи на  заяви, че всяка стъпка на Подгорица във връзка с приетия неотдавна Закон за вероизповеданията ще срещне реципрочна реакция от страна на Белград, съобщава „Данас”.      По време на заседание на парламентарната комисия по външни работи той отхвърли като „абсолютна лъжа” обвиненията на властите в Черна гора, че Сърбия подкопава нейната стабилност. Сърбия се държи конструктивно и е готова на всякакъв тип диалог, тъй като иска да развива добри отношения с , подчерта министърът.   Дачич заяви също, че по време на преброяването на населението през 2011 г. 29 % от гражданите на Черна гора са се определили като сърби. В същото време в администрацията работят между 5 и 9 % сърби. ", "date": "2020.01.23", "title": "Дачич предупреди, че спрямо Черна гора ще има реципрочни мерки "}
{"url": "https://www.actualno.com/business/petkova-stroejyt-na-interkonektora-s-gyrcija-shte-prikluchi-prez-oktomvri-news_1426764.html", "text": "      Строителството на трябва да приключи през октомври тази година. Това заяви министърът на енергетиката на среща за отчитане на дейностите по реализацията на проекта IGB. В срещата участваха изпълнителните директори на проектната компания от българска и от гръцка страна – Теодора Георгиева и Константинос Караянакос, представители на доставчика на тръби – „Коринт Пайпуър“, на строителя – АВАКС и на инженер-консултанта – „Консорциум Тибей“.      Теменужка Петкова призова компаниите да работят активно и подчерта, че завършването на изграждането на междусистемната следва да приключи през октомври тази година. По думите й въвеждането в експлоатация на проекта в синергия с Трансадриатическия газопровод е от стратегическо значение. Чрез IGB страната ни ще получава договорените 1 млрд. куб м./год. азербайджански природен газ за страната от втората фаза на газовото находище .   Представителите на „Коринт Пайпуър“ увериха, че производството на тръби се реализира по график. През месец февруари ще се осъществи доставката на необходимите тръби за изграждането на първите 47 км. от интерконектора. Необходимата техника за извършване на автоматично заваряване на тръби, която ще ускори значително процеса по реализация, е доставена в Солун и предстои да се транспортира към трасето в , казаха от АВАКС. В момента продължават да се изпълняват подготвителни дейности по трасето както на българска, така и на гръцка територия. ", "date": "2020.01.23", "title": "Петкова: Строежът на интерконектора с Гърция ще приключи през октомври "}
{"url": "https://www.actualno.com/america/sasht-podgotvjat-nov-kryg-ot-namaljavane-na-danycite-news_1426734.html", "text": "      Министърът на финансите на  обеща нов кръг от намаляване на данъците, за който каза, че ще бъде от полза за обикновените американци.      \"Президентът ни помоли да започнем да работим върху това, което наричаме данък 2.0\", каза Мнучин пред CNBC от Световния икономически форум в .   „Става дума за намаление на данъците за средната класа, а също така ще се търсят и други стимули за стимулиране на икономическия растеж“.\r\nПрезидентът , който през ноември е изправен пред кандидатура за преизбиране, изрази  възможността за намаляване на данъците по-рано тази седмица.   ", "date": "2020.01.23", "title": "САЩ подготвят нов кръг от намаляване на данъците "}
{"url": "https://www.actualno.com/curious/10-priznaka-che-jivotyt-vi-se-promenja-kym-po-dobro-news_1426718.html", "text": "               1. Разпознавате това, което не искате. Изведнъж, вие ставате наясно колко не харесвате работните си навици, колко вашите \"приятели\" ви източват и колко малко се чувствате себе си напоследък. Може да ви се струва, че разчленявате анатомията на бедствие, но наистина ставате наясно какво не искате, за да можете да получите по-ясно това, което искате.   2. Отново се отваряте към хората. Изолацията вече не е най-привлекателният вариант. Дори и просто да мислите за факта, че трябва да отворите сърцето си повече за хората около вас, вече сте на правилния път. 3. Непредвидимо емоционални сте.        Това е просто друг начин да кажеш, че вече не потискаш всичко. Започвате да чувствате отново, което ви доближава една крачка до това да можете да се справите с тези чувства по реален начин. 4. Много досадни клишета започват да имат смисъл. Започвате да виждате колко е важно да работите за мечтите си, да сте упорити и да гледате от позитивната страна на живота. Виждате как любовта е нещо, което откривате вътре в себе си, а не отвън и че всичко останало, което сте мислили за важно до този момент всъщност е било там, за да ви покаже, че не е. 5. Ставате хипер самосъзнателни. Това е просто страничен ефект да станете по-осъзнати. Алтернативно, вие най-накрая достигате до здравословно равновесие да можете да разпознаете както положителните, така и отрицателните аспекти за това кой сте, без да отричате или надувате нито един, нито друг.      6. Промените, които желаете в живота си, обграждат желанието да се чувствате повече като себе си, не по-малко. В миналото може би сте мечтали за живот, в който сте били успешен или невероятно красив или напълно обичан. Когато сте повече в центъра си, искате животът ви да отразява кои сте, а не кои искате да сте. 7. Чувствате се „изгубени“. Което е просто друг начин да кажете, че се отделяте от старите си идеи за това какъв трябва да бъде животът ви или какво трябва да има бъдещето и т.н. Да живееш в настоящето се усеща страшно много като да бъдете „изгубени“, преди да свикнете с него. 8. Вие виждате своите трудности като портали за по-добро разбиране на себе си.    Вместо да се биете с емоционалната си травма или ниската си самооценка - или по-лошото, опитайте се да контролирате нещо друго на нейно място - започвате да осъзнавате, че тези неща ви помагат да разбирате и приемате себе си по-лесно. 9. Започвате да осъзнавате, че ако имате проблем в живота си, проблемът сте вие. Освен факта, че хората обичат да проектират проблемите си върху други хора и да се отклоняват от собствените си грешки, независимо дали ситуацията е била ваша грешка или не, ако ви засяга, вашата отговорност е да промените. Играта на вината е без значение. Толкова е просто. 10. Знаете, че не получавате достатъчно от живота, но сега осъзнавате, че, може би и не давате достатъчно. Оплаквате се, че нямате любов, но всъщност не излизате и се опитвате да се срещате. Мразите работата си, но не търсите нова. Винаги сте стресирани, но не работите върху това да регулирате емоциите си или да можете да се съсредоточите по-силно и да работите по-ефективно. ", "date": "2020.01.23", "title": "10 признака, че животът ви се променя към по-добро"}
{"url": "https://www.actualno.com/society/chlenovete-na-vss-sys-seriozen-karieren-bonus-sled-promeni-v-zakon-news_1426723.html", "text": "      Членовете на Висшия съдебен съвет да са назначават на същата или по-висока длъжност след прекратяване на мандата им. Това приеха депутатите с поправки на второ четене в Закона за съдебната власт.      Според сега действащия закон след приключване на мандата членовете на ВСС можеха да се върнат на равна по степен длъжност в органите на съдебната власт, а за по-висок пост трябваше да се явяват на конкурс.   Освен кариерните бонуси, депутатите приеха и финасови такива за пенсиониращите се магистрати и инспектори към ИВСС. Така в закона се записва, че \"пpи ocвoбoждaвaнe oт длъжнocт cъдия, пpoĸypop или cлeдoвaтeл c пoвeчe oт 10 гoдини cтaж нa тaĸaвa длъжнocт имa пpaвo нa eднoĸpaтнo пapичнo oбeзщeтeниe в paзмep нa тoлĸoвa бpyтни мeceчни възнaгpaждeния, ĸoлĸoтo пpocлyжeни гoдини имa в opгaнитe нa cъдeбнaтa влacт, нo нe пoвeчe oт 20\".\r\nС други поправки в закона бе решено и помощни атестационни комисии към съдилищата да подпомагат работата на Комисията по атестирането и конкурсите при Съдийската колегия на ВСС. Те ще се състоят от трима редовни и един резервен член, които ще се избират на случаен принцип за всяко конкретно атестиране.  Промени в други текстове целят подобряване на правната уредба относно производството по проверка на имуществените декларации. Инспекторатът към ВСС вече ще има право да иска разкриване на данъчна и осигурителна информация.\r\nПредложението на ВМРО и НФСБ за поправка в закона за забрана финансирането на професионалните организации на магистратите от чужди държави и чужди организации обаче не мина, предаде Дарик.   Текстът предвиждаше финансирането на тези организации да бъде само от членски внос, имуществени вноски, дарения от техните членове, както и средства по програми и фондове на Европейския съюз. Идеята обаче не срещна подкрепата на депутатите.    Народните представители от „Атака“ пък бяха предложили съдиите, прокурорите и следователите изобщо да не могат за образуват и да членуват в професионални и неправителствени организации. Тяхната поправка също не видя бял свят.\r\nС промените в Закона за съдебната власт бе прието и съдът да връща искови молби, ако те съдържат груби или нецензурни думи, обиди или заплахи. ", "date": "2020.01.23", "title": "Членовете на ВСС със сериозен \"кариерен бонус\" след промени в закон"}
{"url": "https://www.actualno.com/america/sasht-sys-zakana-kym-naslednika-na-sulejmani-news_1426738.html", "text": "      Специалният пратеник на за Брайън Хоук заплаши , който стана началник на специалните сили Кудс на Иранската революционна гвардия  в началото на месеца на мястото на убития .      Хоук  каза пред саудитския всекидневник „Ашарк ал-Аусат“, че смъртта на Сюлеймани, който беше убит на 3 януари при нападение на американски дрон близо до летището в Багдад, \"е празнина, която иранският режим трудно ще запълни\", съобщи Анадолската агенция.   \"Ако Исмаил Гани следва пътя на убийствата на американците, той ще бъде изправен пред същата съдба\", каза Хоук, когато беше попитан за новия командир на силите Кудс и какво ще се случи, ако тръгне по същия начин като Сюлеймани.\r\nХоук заяви, че иранският режим и силите, действащи от негово име, ще носят отговорност за или американските интереси в региона.   ", "date": "2020.01.23", "title": "САЩ със закана към наследника на Сюлеймани "}
{"url": "https://www.actualno.com/health/strahova-nevroza-simptomi-i-lechenie-news_1426727.html", "text": "              Това заболяване се открива най-често в тежката си форма, а основната причина за това е, че болните не искат да признаят че имат проблем. Най-честият симптом на страховата невроза са пристъпите на страх. Те възникват изведнъж, без видима и обяснима причина, и тяхната продължителност е от около 10 до 30 минути, а в редки случаи и повече от час. Честотата на пристъпите е от 2 до 4 пъти седмично.    може да бъде причинена от преживяна катастрофа или новина за такава, от тежка физическа травма (падане, побой и други), силна уплаха по време на сън и други.\r\nСтраховата невроза има тринадесет най-характерни признака: страх от загуба на контрол, недостиг на въздух, задушаване, виене на свят, страх от смъртта, ускорено сърцебиене, чувство за омекване на крайниците, треперене на тялото, болки в гърдите, силно и обилно потене, усещане за силна топлина на тялото, деперсонализация и гадене или неприятно чувство в корема. За да говорим за истински пристъп на страхова невроза, едновременно трябва да са налице поне четири от тези признаци. Възможно е обаче, пристъпът на страхова невроза да се характеризира и само с 2 или три от посочените признаци.  Много често, болният опитва да изключи и елиминира причинителите на пристъпи на страхова невроза. В повечето случаи обаче, вместо да се случи това, болният остава в тревожно очакване на следващия пристъп.\r\nНай-често, засегнати от страхова невроза са хората на възраст между 25 и 45 години. В наши дни, 1.5 % от населението в световен мащаб, е засегнато от заболяването. Всъщност, този процент вероятно е в пъти по-голям, но поради това, че често болният не признава проблема си, по официални данни, това е процентът на засегнатите от страхова невроза.   Както всяка друга болест, така и страховата невроза, ако бъде своевременно и адекватно открита и лекувана, пълното й лечение е напълно възможно и реално. Това обаче се случва рядко, тъй като, както вече няколкократно казах, болните не признават че имат проблем, и поради тази причина, страховата невроза бива диагностицирана чак когато е навлязла в тежката си фаза. В такъв случай, лечението е с медикаменти и редовни посещения при психотерапевт.    Колкото и странно да звучи за някои, страховата невроза е заболяване, което не е за подценяване, тъй като може да доведе до тежка депресия, затваряне в себе си, дистанциране и загуба на контакт с заобикалящия ни свят и т.н. Навременното й откриване и адекватно лечение могат да предотвратят редица негативни последствия за болния.\r\nОсвен медикаментозно, страховата невроза може да бъде лекувана и с билки, но в никакъв случай не предприемайте самолечение. При съмнение за страхова невроза, незабавно потърсете своя лекар, който ще Ви посъветва какво лечение да предприемете, или пък ще Ви насочи към специалист психотерапевт, който да приложи адекватно лечение на заболяването. ", "date": "2020.01.23", "title": "Страхова невроза - симптоми и лечение"}
{"url": "https://www.actualno.com/business/chastnite-lotarii-otvyrnaha-na-vlastta-news_1426749.html", "text": "      Във връзка с медийните публикации и засиления обществен интерес, предшестващи и стартиралото обсъждане в парламентарната комисия по бюджет и финанси на проектозакона за хазарта, внесен от Валери Симеонов, заявяваме следното:      В днешното си изявление министър-председателят посочи доклада от проверка на Агенцията за държавна и финансова инспекция (АДФИ) като основен аргумент за пропуснати вземания от държавата. Припомняме, че във вчерашното си изявление директорът на агенцията заяви, че няма нарушение на закона. Ето заключението му дословно:\r\n“(...) текстът дава възможност да се събират такси, формирани на различна основа”.\r\nТой обяви и данни, че са внесени над 500 млн. лв. в бюджета от частните лотарии за периода  2014 - 2019 г. Премиерът се позова на хипотетичен вариант, в който АДФИ излага, че лотариите са можели да платят стотици милиони повече, ако законът бил различен.  В тази връзка заявяваме, че нашите лотарийни компании са изплатили всички дължими по закона данъци и такси и спазват буквата на Закона за хазарта такъв, какъвто той е.\r\nСега действащият Закон за хазарта е изменен по предложение на през декември 2014 г. Промяната е аргументирана от министерство на финансите с “необходимостта от избягване на възможности за отклонения на данъчно облагане”. Прилагаме заповедта на министър Горанов и образеца на декларацията, които са публикувани на сайта на Държавната комисия по хазарта и Министерство на финансите.\r\nПо повод Законопроекта за хазарта на Валери Симеонов, премиерът едновременно заяви, че не става дума за “одържавяване” и “национализация”, но обвърза евентуална подкрепа от ГЕРБ при евентуално гласуване в НС под условие (дословен цитат): че “изрично трябва да бъде вписано, че не може да се отдава на концесия, да се аутсорсва и преотдава и трябва да бъде в забранителния списък за приватизация, да е сигурно, че абсолютно никой друг, освен държавата, няма да се занимава с тази дейност”. Така направената от премиера дефиниция описва безусловен монопол и присвояване на основните активи на всички лотарии.    Припомняме, че Конституцията на Република изрично урежда с изчерпателен списък обектите, върху които може да бъде установяван държавен монопол, а именно:\r\n•\tжелезопътния транспорт,\r\n•\tнационалните пощенски и далекосъобщителни мрежи,\r\n•\tизползването на ядрена енергия,\r\n•\tпроизводството на радиоактивни продукти,   •\tоръжие, взривни и биологично силно действащи вещества \r\nГ-н Борисов заяви още, че предлагания от Валери Симеонов проектозакон за хазарта не е свързан с бъдещето и развитието на ПФК „Левски“. Само че предвижда спиране на дейността на компаниите, основни спонсори и дарители на клуба.\r\nВ заключение добави, че е готов на среща с всички. Като страна в този дебат, приемаме поканата за среща на премиера, за да представим позициите си и да уточним тезите му.\r\nНие продължаваме да не разбираме мотивите на депутати, министри и държавни служители в тази открита атака върху частния бизнес в опит за присвояване на активи. Длъжни сме да направим и допълнително уточнение, че противоконституционно отнемане на действащ лиценз носи своите правни последствия и потенциални финансови обезщетения в размер на милиарди.\r\nНове АД Холдинг\r\nIntralot SA\r\nНационална лотария АД\r\nЕвробет\r\nБАРХИ ", "date": "2020.01.23", "title": "Частните лотарии отвърнаха на властта"}
{"url": "https://www.actualno.com/europe/micotakis-njama-sdelka-na-es-za-libija-do-otmjanata-na-sporazumenieto-tripoli-ankara-news_1426765.html", "text": "      Европейският съюз няма да се съгласи на политическо решение на конфликта в Либия, освен ако Турция и Либия не се откажат от морското споразумение, което подписаха през ноември, заяви в четвъртък гръцкият премиер Кириакос Мицотакис, съобщи в. „Kathimerini“, цитиран от БГНЕС.      Международно признатият премиер на Либия Файез ал Серадж заяви тази седмица, че страната му ще бъде изправена пред \"катастрофална ситуация\", освен ако чуждестранните сили не окажат натиск върху базирания в източната част на страната Халифа Хафтар да прекрати блокадата на нефтените находища, която намали добива почти до нула.   През ноември Сарадж подписа споразумение с Турция, по силата на което се цели създаването на изключителна икономическа зона от южния средиземноморски бряг на Турция до североизточното крайбрежие на Либия. То очертава морски коридор, който потенциално разчиства пътя за проучвания за нефт и газ в района.\r\nГърция, която  е на коренно противоположно от това на Турция мнение по въпроси, свързани с минерали в Егейско море до етнически разделения Кипър, казва, че споразумението е невалидно и нарушава международното морско право.  Атина вижда в него цинично заграбване, предназначено да разработването на находищата за природен газ в Източното Средиземноморие и да дестабилизира конкурентите си.\r\n\"На всички засегнати ясно дадох да разберат, че в Либия няма да има политическо решение, с което ЕС ще трябва да се съгласи“, уточнявайки, че съгласие няма да има, „освен ако тези споразумения не бъдат отменени\", заяви Мицотакис пред конферентен панел На Световния икономически форум в в Давос, Швейцария.   ЕС също се противопоставя на морската сделка на Турция и Либия. Председателят на Европейския съвет Шарл Мишел заяви, че този месец той е казал на Сарадж, че споразумението „нарушава суверенните права на трети държави и не е в съответствие с морския закон на Организацията на обединените нации“.     ", "date": "2020.01.23", "title": "Мицотакис: Няма сделка на ЕС за Либия до отмяната на споразумението Триполи-Анкара "}
{"url": "https://www.actualno.com/curious/cirkovi-slonove-v-ekaterinburg-izbjagaha-za-da-se-tyrkaljat-v-snega-video-news_1426739.html", "text": "       Служители на цирка в с помощта на полицията заловиха двете избягали . Докато ги товарели във фургоните, животните видели снега и хукнали към него, „за да се порадват преди дългото пътуване”, съобщ РИА Новости.      По-рано местни жители публикуваха в социалните мрежи снимки и видео, на които се вижда как два слона се опитват да излязат от поляната, на която са ги отвели цирковите работници. Въжето на крака на едната от слониците се скъсало и тя успяла да изскочи на пътното платно. Очевидци са успели да заснемат и как едната от слониците лежи в снега.      От цирка уточняват, че инцидентът се е случил с 45-годишната Карла и 50-годишната Рания по време на изпращането им на гастрол в Санкт Петербург. Животните участват в програмата „Италиански цирк”.\r\nЦиркът в Екатеринбург е построен така, че товаренето става извън територията му. След като напуснали пределите на цирка слоновете вероятно се зарадвали на снега, видели дърветата и минаващите наблизо пешеходци и решили, че са зрители. Рания останала до дървото, а Карла пресякла пътя, за да отиде до снежната пряспа, съобщават от цирка.   От местната полицейска служба съобщават, че служителите на пътната полиция са помогнали на работниците в цирка при залавянето на животните, като са спрели движението , за да обезпечат сигурността на пътя.     ", "date": "2020.01.23", "title": "Циркови слонове  в Екатеринбург избягаха, за да се търкалят в снега (ВИДЕО)"}
{"url": "https://www.actualno.com/pernik/otkriha-mangan-vyv-vodata-v-pernik-news_1426731.html", "text": "      Леко завишени стойности на са установени във водата от водопреносната мрежа в при извършвания контролен мониторинг заради водния режим, предава БНР.      Завишението не е свързано със , въпреки това не се препоръчва продължителен прием на вода за пиене, съобщават от местната регионална здравна инспекция.   Пробите са взети в периода между 13 януари и днес.\r\n„Проблемът няма пряка здравна значимост, дори и при превишаване на нормата до определена степен, но е много важен за консуматора, тъй като този показател променя цвета, мътността, мириса и вкуса на питейната вода“, обясниха от инспекцията.  Манганът и неговите съединения може да постъпват в организма през храносмилателната система, през дихателната система и през кожата. Много рядко той може да предизвика интоксикации. ", "date": "2020.01.23", "title": "Откриха манган във водата в Перник"}
{"url": "https://www.actualno.com/burgas/samo-den-deli-burgas-ot-objavjavane-na-gripna-epidemija-news_1426740.html", "text": "      Областният противоепидемиологичен щаб, който ще заседава на 24 януари, трябва да реши дали да бъде обявена за учениците в . Ако това се случи от 27 до 31 януари децата излизат във ваканция.      Кметът Димитър Николов е обсъдил ситуацията с директора на Регионалната здравна инспекция д-р Георги Паздеров. Николов е предложил на областния противоепидемиологичен щаб да обяви грипна ваканция. Наредено е закупуването на антивирусни и противогрипни лекарства за всички социални заведения, за които се грижи общината.\r\nСпоред изнесените данни тази зима обхваща най-често децата между 0 и 14-годишна възраст, докато през 2019-та година заболяването е засегнало най-вече възрастните хора над 65 години.   Засилен е филтърът в детските градини и ясли, мярка която дава положителен резултат. Външни лица не се допускат в детските заведения, следи се за тяхното здравословно състояние. На всички директори е дадено указание да включват в менюто на детските заведения чай, мед и извънредна дажба цитрусови плодове.  След утрешното заседание на областния противоепидемиологичен щаб ще бъде издадена заповедта за обявяване на грипна епидемия в Бургас.        ", "date": "2020.01.23", "title": "Само ден дели Бургас от обявяване на грипна епидемия"}
{"url": "https://www.actualno.com/climate/13-sa-evropejskite-strani-zastrasheni-da-se-prevyrnat-v-pustini-news_1426748.html", "text": "      Една трета от земната повърхност е изложена на риск от поради изменението на климата и неговите ефекти стават видими в неочаквани части на Средиземноморието, Централна и Източна Европа, предаде БГНЕС.      Един от по-рядко известните аспекти на глобалното затопляне е промяната в почвата на планетата. Опустиняването (или т.н. дезертификация) застрашава средиземноморски страни като Испания и Гърция от известно време, но сега засяга и някои неочаквани части на Европа, като Унгария, казва Моника Лакатос, унгарски метеоролог, за Евронюз. 13 са европейските страни, застрашени от превръщане в пустини.   \"Негативният ефект от изменението на климата може да се наблюдава върху екстремното разпределение на валежите. Поради по-силното изпарение някои региони на планетата ще станат по-сухи, докато други ще бъдат изправени пред по-голям риск от наводнения\", казва Лакатос.\r\nВ националния парк Kiskunság изоставен пресъхнал воден басейн е спомен за езеро, било тук преди години. Водата дълбока метри е давала препитание на рибарите. Днес една от старите вили край него все още стои, с лодка, чакаща на сухите брегове.  Нивата на водите са спаднали с над 6 метра през последните десетилетия в този район. И въпреки широко разпространеното убеждение, засаждането на повече дървета не е непременно най-доброто решение за спасяване на почвата в този регион. Золт Бакронаги е отговорен за опазването на климата в Националния парк Kiskunság:\r\n\"Много проучвания са единодушни, че засаждането на дървета увеличава изпарението и понижава нивото на водите. Освен това допринася за изсушаването“.   Климатичните промени потенциално променят една трета от земната повърхност и излагат на риск хранителните доставки на около 1 милиард души по целия свят.     ", "date": "2020.01.23", "title": "13 са европейските страни, застрашени да се превърнат в пустини"}
{"url": "https://www.actualno.com/america/homoseksualist-shte-komandva-suhopytni-vojski-na-sasht-news_1426751.html", "text": "      За първи път начело на един от родовете войски на бе назначен човек, който открито заявява, че е гей. Сенатът на утвърди кандидатурата на 47-годишния Ерик Фанинг за секретар на сухопътните войски, предаде BBC.      Фанинг е и първият с обратни наклонности, заел толкова висок цивилен пост в американската армия. Цивилните шефове се наричат секретари и имат ранг почти на министър.   Вземането на положителното решение бе възпрепятствано от сенатора републиканец от щата Канзас Пат Робъртс. Той искаше да получи от бъдещия секретар гаранции, че нито един от държаните в Гуантанамо затворници няма да бъде преместен в канзаски затвор.\r\nПрез последните 25 г. той е заемал различни постове в Конгреса и в Пентагона. Фанинг бе и в ръководството на организацията Gay Lesbian Victory Fund. Нейната цел е увеличаване на броя на гейовете в органите на властта.  През 2011 г. администрацията на Обама официално отмени политиката „не питай, не говори“. Тя забраняваше службата в армията на на откровени гейове и лесбийки. Гей общността на приветства назначаването на Фанинг на секретарския пост. ", "date": "2020.01.23", "title": "Хомосексуалист ще командва сухопътни войски на САЩ"}
{"url": "https://www.actualno.com/politics/kpkonpi-otkri-korupcionen-risk-v-promenite-za-otlojenoto-pensionirane-na-voennite-news_1426706.html", "text": "      В Комисията за противодействие на корупцията и за отнемане на незаконно придобитото имущество (КПКОНПИ) отказва да съгласува промените в Закона за отбраната и въоръжените сили , предложени от Министерски съвет.       откри риск в промените, свързани с пределната възраст на военнослужещи и правото им на пенсия, съобщиха от оглавяванета от Сотир Цацаров комисия, цитирани от БГНЕС.   С проекта се предлага най-общо:\r\n- увеличаване с три години на пределната възраст за военна служба за военнослужещите, които не са упражнили правото си на пенсия;  - възможност за увеличаване на пределната възраст до три години „в интерес на службата“ на военнослужещите, които са упражнили правото си на пенсия - по решение на министъра на отбраната, след мотивирано предложение по команден ред;\r\n- регламентиране на възрастта за приемане на военна служба на 40 години за всички категории военнослужещи.   От КПКОНПИ съобщиха, че на редовно заседание е взето решение, че няма да съгласуват следната част от законопроекта : \"Пределната възраст за военна служба на военнослужещите по чл. 160, ал. 1, 2 и 3, които към датата на влизане в сила на този закон са упражнили правото си на пенсия за осигурителен стаж и възраст при условията на Кодекса за социално осигуряване, в интерес на службата може да бъде удължена до три години по решение на министъра на отбраната, след мотивирано предложение по команден ред.\"     В мотивите към законопроекта са посочени критерии, при които може да се пристъпи към увеличаване на пределната възраст за отделни военнослужещи в тази хипотеза, но те отсъстват в самата разпоредба. Липсват ясно разписани критерии /професионална квалификация, компетентност и др./, освен общо посоченото изискване „в интерес на службата“, относно начина на определяне и подбор на лицата, по отношение на които се предоставя възможност за удължаване на пределната възраст за военна служба. Така се създават условия за субективизъм при вземане на решения за определянето на военнослужещите, които да се ползват от възможността да продължат да заемат длъжността си, въпреки упражненото право на пенсия. Според КПКОНПИ това представлява корупционен риск.\r\nПо отношение на останалите разпоредби КПКОНПИ няма бележки и предложение относно наличието на корупционен риск.  ", "date": "2020.01.23", "title": "КПКОНПИ откри корупционен риск в промените за отложеното пенсиониране на военните"}
{"url": "https://www.actualno.com/politics/vacev-pravitelstvoto-mnoji-haosa-v-stranata-s-dejstvijata-si-news_1426772.html", "text": "      ”Партия ГЕРБ започва сама да твори собствените си беди”. Това каза пред БНР анализаторът Валентин Вацев във връзка с вота на недоверие към правителството, внесен от БСП. Той посочи, че реалната опасност за е неговото обкръжение и състоянието на ”партията-държава ГЕРБ”.       По думите на Вацев правителството множи хаоса в страната с действията си.    Според него обаче вотът на недоверие няма да мине , \"освен ако не стане някакво чудо\": \"В обаче знаем как да се предпазим от чудеса - с тежка кесия . Където има финансов ресурс, тези вотове много трудно минават\".\r\nАнализаторът коментира, че за него са важни мотивите на вота и самата идея за него: \"Вотът е мотивиран, приемам като сериозни мотивите му, но замисълът трябваше да бъде по-различен\".   По думите му, ако вотът мине, страната ще се изправи пред ситуация, в която няма да има пряка готовност за поемане на властта:\r\n\"Отстраняването на днешния управляващ екип ще остави в хаос поне за два месеца. Не, че и сега няма хаос\", заключи той.   Според него БСП прекалено много се занимават със себе си : \"Занимават се с измислената вътрешна опозиция. Аз не я виждам\", уточни той и добави, че кризите в управлението е трябвало да бъдат обговорени и разкритикувани от \"Позитано\" 20:    \"Имам чувството, че ръководството на БСП решава въпроса със собственото си стабилизиране\".\r\nВацев коментира, че до този момент в е трябвало да работи правителство в сянка. Той прогнозира голяма криза, свързана и с хазарта.  ", "date": "2020.01.23", "title": "Вацев: Правителството множи хаоса в страната с действията си"}
{"url": "https://www.actualno.com/asia/zmiite-sa-naj-verojatnija-iztochnik-na-ognishteto-na-novija-koronavirus-news_1426669.html", "text": "      Змиите китайски крайт и китайска кобра може да са оригиналният източник на новооткрития коронавирус, предизвикал огнище на смъртоносно инфекциозно респираторно заболяване в Китай тази зима, информира CNN.      Крайтът (Bungarus multicinctus), известен още като тайвански крайт или китайски крайт, е силно отровен вид змия, срещана в голяма част от централен и южен Китай и Югоизточна Азия.\r\nЗа заболяването бе съобщено за първи път в края на декември 2019 г. в Ухан, основен град в централен Китай, и бързо се разпространи. Оттогава болни пътуващи от Ухан заразиха множество хора в Китай и други страни, включително САЩ.\r\nИзползвайки проби от вируса, изолирани от пациенти, учените в Китай определиха генетичния код на вируса и използваха микроскопи, за да го фотографират. Патогенът, отговорен за тази пандемия, е нов коронавирус.  Той е в същото семейство от вируси като добре познатия тежък остър респираторен синдром коронавирус (SARS-CoV) и коронавируса в Близкия Изток (MERS-CoV), които убиха стотици хора през последните 17 години. Световната здравна организация (СЗО) определи новия коронавирус като 2019-nCoV. Какво е коронавирус?    Името коронавирус идва от неговата форма, която наподобява корона или слънчев ореол, когато се изобразява с помощта на електронен микроскоп.    Електронно-микроскопичното изображение разкрива структурни детайли на корона, заради които е кръстен коронавирус.\r\nКоронавирусът се предава по въздушен път и инфектира предимно горните дихателни и стомашно-чревни пътища на бозайници и птици. Въпреки че повечето от членовете на семейството на коронавирусите причиняват само леки грипоподобни симптоми по време на инфекция, SARS-CoV и MERS-CoV могат да заразят горните и долните дихателни пътища и да причинят тежки респираторни заболявания и други усложнения при хората.\r\nТози нов 2019-nCoV причинява подобни симптоми като SARS-CoV и MERS-CoV. Хората, заразени с тези коронавируси, страдат от тежка възпалителна реакция.\r\nЗа съжаление няма налична одобрена ваксина или антивирусно лечение за коронавирусна инфекция. Необходимо е по-добро запозанване с жизнения цикъл на 2019-nCoV, включително източника на вируса, как се предава и как се репликира, както за предотвратяване, така и за лечение на болестта.   Както SARS, така и MERS са класифицирани като зоонозни вирусни заболявания, което означава, че първите пациенти, които са били заразени, са придобили тези вируси директно от животни. Това е възможно, защото докато е бил животински гостоприемник, вирусът е придобил серия от генетични мутации, които му позволяват да заразява и да се размножава вътре в човека.   Сега тези вируси могат да се предават от човек на човек. Теренните проучвания показват, че първоначалният източник на SARS-CoV и MERS-CoV е бил прилеп и че палмови цивети (бозайник, произхождащ от Азия и Африка) и камили са служили като междинни домакини между прилепите и хората.\r\nВ случая на коронавирусна болест през тази 2019 г., докладите посочват, че повечето от първата група пациенти, са били работници или клиенти на местен пазар на едро с морски дарове, които също са продавали преработени меса и живи консумативи, включително домашни птици, магарета, овце, свине, камили и др. като лисици, язовци, бамбукови плъхове, таралежи и влечуги. И тъй като никой никога не е съобщавал за намирането на коронавирус, заразяил водни животни, вероятно е той да произхожда от други животни, продавани на този пазар.\r\nНо когато изследователите извършиха по-подробен биоинформационен анализ на последователността на 2019-nCoV, те предположиха, че този коронавирус може да идва от змии. От прилепи до змии    Изследователите използваха анализ на протеинните кодове, предпочитани от новия коронавирус и го сравниха с протеиноните кодове от коронавирусите, открити в различни гостоприемници, като птици, змии, мармоти, таралежи, прилепи и хора. Изненадващо, те откриха, че протеиновите кодове в 2019-nCoV са най-сходни с тези, използвани при змиите.\r\nЗмиите често ловуват прилепи в дивата природа. Докладите сочат, че змиите са били продавани на местния пазар на морски дарове в Ухан, което повишава възможността 2019-nCoV да е скочил от гостоприемни видове - прилепи - към змии, а след това и към хора в началото на това огнище на коронавирус. Как обаче вирусът може да се адаптира както към хладнокръвните, така и към топлокръвните гостоприемници остава загадка.\r\nАвторите на доклада и други изследователи предстои да проверят произхода на вируса чрез лабораторни експерименти. Търсенето на последователност 2019-nCoV при змии ще бъде първото нещо, което трябва да се направи. От избухването обаче пазарът на морски дарове е дезинфекциран и затворен, което прави предизвикателство да се проследи животното на новия вирус по-трудно.\r\nЗа да се потвърди произхода на вируса, е необходимо вземане на проби от вирусна РНК от животни, продавани на пазара, и от диви змии и прилепи. Отделно от това, отчетените констатации също ще дадат представа за разработването на протоколи за профилактика и лечение.\r\nИзбухването на 2019-nCoV е още едно напомняне, че хората трябва да ограничат консумацията на диви животни, за да предотвратят зоонозни инфекции. ", "date": "2020.01.23", "title": "Змиите са най-вероятния източник на огнището на новия коронавирус  "}
{"url": "https://www.actualno.com/politics/ms-prie-novi-standarti-za-administrativnoto-obslujvane-na-grajdanite-news_1426661.html", "text": "      Правителството прие промени в Наредбата за административното обслужване, с което се реформират изцяло системата за обратна връзка от потребителите и стандартите за качество на административното обслужване, съобщиха от правителствената пресслужба.      Предвидени са 11 метода за измерване на удовлетвореността на потребителите от качеството на административното обслужване, от които 5 стават задължителни. Задължителни за всички администрации стават анкетните проучвания, консултациите със служителите, наблюдението по метода „таен клиент“, анализирането на сигнали и жалби и на медийни публикации.   Въвеждат се нови стандарти за административно обслужване, хармонизирани със съвременните изисквания за качество и съобразяване с потребителския интерес при предоставянето на услуги. Новите стандарти се разделят на общи - задължителни за всички администрации и собствени - задължителни само за администрацията, която ги е обявила. Общите за всички администрации стандарти включват подходящи условия и достъпност до и в центровете за обслужване, стандарти при комуникация с потребителя, стандарти за начина, по който се предоставя информацията за административно обслужване, поддържане на система „Най-често срещани въпроси и отговори“, стандарти за срок за отговор на запитвания, за минимизиране на броя посещения на гише, за използване на опростени и лесни за попълване образци и/или формуляри.\r\nИзмененията в Наредбата за административно обслужване дават възможност на администрациите да усъвършенстват качеството на обслужване чрез постигане на допълнителни, собствени стандарти - за местоположение на центъра за обслужване, осигуряване на паркинг, онлайн комуникация с потребителя, служител с нарочна роля по предоставяне на информация за обслужването, онлайн проверки на статуса на услугата и проактивно информиране на потребителя по инициатива на администрацията, униформено облекло, възможност за контакт и обслужване в извънработно време.   ", "date": "2020.01.23", "title": "МС прие нови стандарти за административното обслужване на гражданите"}
{"url": "https://www.actualno.com/business/nova-taksa-za-lotarii-i-bez-momentalno-otnemane-na-licenz-predlaga-vladislav-goranov-news_1426695.html", "text": "      Нова, но единна такса за хазартни игри от типа лотарии и т.н. предлага със за създаване на Национална агенция по хазарта предлага финансовият министър Владислав Горанов.      Освен това, с промяна през преходни и заключителни разпоредби, управляващите посочват, че \" издадените от Държавната комисия по хазарта лицензи запазват действието си до изтичане на срока им \" (параграф 3).\r\nДе факто, предложената втора промяна от финансовия министър - тази за лицензите, влиза в директно противоречие със на лидера на НФСБ Валери Симеонов. Симеонов искаше в Закона за хазарта да се създаде нов член - чл. 48а, с който да се даде право само на Спортния тотализатор да организира лотарийни игри, след получаване на съответния лиценз. Симеонов иска лицензите за организиране на лотарийни игри , с изключение на томбола, бинго, кено и техните развновидности, които са издадени на лица, различни от Спортния тотализатор, да се прекратяват след изтичането на три месеца, считано от евентуалното влизане на законопроекта в сила . Отделно, в законопроекта на Горанов за създаване на нова агенция по хазарта (Национална агенция по хазарта), в глава \"Функции и правомощия\" (чл. 3) пише, че \"Агенцията, чрез своите органи и другите си служители издава, отказва да издаде, временно или окончателно прекратява валидността (действието) на лицензи за организиране на хазартни игри.\r\nЩо се отнася до новата такса, предложена от Горанов, тя е 25% върху разликата между стойността на направените залози и изплатените печалби за всяка игра . Досега имаше два варианта за облагане - по чл. 30, ал. 3 от Закона за хазарта. Вариант 1 - 15% върху стойността на направените залози за всяка игра. Вариант 2. За хазартни игри, за които се събират такси и комисиони за участие - в размер на 20 на сто върху стойността на получените такси и комисиони. За да тушира превратното тълкуване на този текст от закона, Горанов  предлага  той да се промени така, че таксата да се уеднакви: \" \".     От финансовото министерство (МФ) вече коментираха промените с довода, че така е по-справедливо и е възприето в ЕС. Коментарът на Людмила Петкова от дирекция \"Данъчна политика\" в МФ дойде точно преди началото на днешното заседание на парламентарната комисия по бюджет и финанси, където на първо четене се гледа законопроекта на Валери Симеонов.  Освен това, има и друго интересно предложение на финансовото министерство. Създава се следния тест: \" \".    Какво се случи дотук с инициативата за изменение на закона - научете в материалите за ! ", "date": "2020.01.23", "title": "Нова такса за лотарии и без моментално отнемане на лиценз предлага Владислав Горанов"}
{"url": "https://www.actualno.com/asenovgrad/100-godishnata-baba-pasina-pere-na-ryka-i-mete-pred-doma-si-vseki-den-news_1426701.html", "text": "      100-годишен юбилей отбеляза баба Пасина от асеновградското село Леново. Тя е родена на 22.01.1920 г. Пасина Герзова живее с близките си и отпразнува празника с тях, като се радва на внуци и правнуци. Специален празник й готви семейството в утрешния ден. Тогава ще бъдат поканени специални гости от близо и далече. Точно на рождения си ден тя посрещна официални представители на община Асеновград – заместник-кмета инженер Петър Петров и кмета на селото Борис Ангелов.      Те й пожелаха още 100 години да е здрава, да споделя мъдростта си с бъдещите поколения и да продължава да ги учи на доброта. А баба Пасина скромно отговори, че „няма нужда чак толкова дълго”.  100-годишната жителка на село Леново споделя, че се чувства добре. Пийва си по малко червено винце, но ракийка – не. Ежедневно продължава да се занимава със задълженията си на домакиня.   Пере на ръка, мете пред дома си, храни животните в двора, прави си кратки разходки с приятелки. Казва, че не иска да се залежава, защото това би я погубило. На своя юбилей 100 г. Пасина Герзова признава, че не съжалява за нищо и е изживяла хубав живот. По повод празника си, жената получи подаръци от близките си хора и от община Асеновград, сред които специално гравиран с името й плакет. ", "date": "2020.01.23", "title": "100-годишната баба Пасина пере на ръка и мете пред дома си всеки ден"}
{"url": "https://www.actualno.com/curious/5-te-zodii-koito-gi-chaka-kysmet-prez-fevruari-news_1426698.html", "text": "      Истински късмет ще очаква част от представителите на зодиака през февруари. Астролозите предвиждат множество успешни моменти за някои от зодиите. С доза късмет през втория месец на годината ще могат да се похвалят козирозите, телците, овните, раците и близнаците.       Козирог Козирози, и ние, и вие знаем, че не сте по партитата, но в началото на годината ще трябва да отпразнувате първата позиция в списъка на най-късметлийските знаци през 2020 г. Тази година се очертава да бъде един от най-добрите периоди в живота ви. Ще можете да вземете най-сочните плодове от семената, които засаждате от години. Усилията, които влагате във всичко, което правите, под твърдите очи на вашия владетел Сатурн, ще бъдат изплатени сега, започвайки още от февруари. Вие сте личности, които винаги сте искали да направите живота си по-специален, уникален и пълен с ентусиазъм и точно тази година се очертава подходяща за осъществяване на вашите мечти.\r\nПрез 2020 година астролозите очакват голямо струпване на планети в знака на Козирог, което е свързано с вътрешни трансформации, значителни промени в личните нагласи и убеждения. През следващите четири месеца може да попаднете на информация, която бихте могли да използвате в своя полза. Имайте вяра в себе си и се опитвате да се развивате професионално и не само, но бъдете и нащрек - трябва да сте по-внимателни какъв вид информация получавате и как можете да я използвате в своя полза.  Още през първите месеци на годината козирозите ще забележат, че се чувстват различни - колко различни зависи от решенията, които са взели през последните две години. За мнозина се очакват и колебания във финансов аспект поради желание за промяна на работното място – не се притеснявайте, защото промяната ще е за добро.   Телец Годината ще започне добре и за представителите на зодия Телец във всяка една област. Те ще станат по-отговорни и осъзнати за своята роля в семейството, на работното място, както и по отношение на собственото си благополучие, но и на това на хората около тях. Под влиянието на Юпитер и планетата джудже Церера в началото на годината последователите на знака ще бъдат по-мъдри и по-решителни.\r\nПрез 2020. Телецът ще бъде изключително отговорен по отношение на постигането на финансово спокойствие и комфорт в личен и семеен план. Благодарение на астралните влияния представителите на този зодиакален знак ще намерят съюзници за финансовите въпроси, които ще ги изведат на друго ниво, оставяйки на заден план по-банални сфери от живота. Още през февруари телците ще започнат да разпознават  своите физически и духовни нужди и ще имат яснота и енергия, необходими за извършване на промени в навиците си, постигайки по-добро качество на живот и физическо и емоционално благополучие. През февруари ще мечтаете за голяма любов, щастие и просперитет. Сега тези трепети няма да останат само в сферата на мечтите, но ще имат реален шанс да се сбъднат.      Овен Представители на зодия Овен, февруари ще бъде месецът, в който ще почувствате, че вашата популярност се увеличава с всеки изминал ден. Не са изключени множество нови срещи, по време на които ще завържете интересни запознанства. Някои от тях ще бъдат много обещаващи в бъдещ план, особено в любовно отношение. Затова ви съветваме да бъдете общителни, да наблюдавате какво се случва във вашето обкръжение и да не се отказвате от възможността да се срещате с хора - както с по-близки приятели, така и с нови личности.\r\nЧовек от противоположния пол ще бъде ваш приятел и довереник от сърце. Около третата седмица от месеца, без страх и съмнение, ще може да излеете душата си пред него – бъдете спокойни, тайните ви ще бъдат запазени. Спомен, идващ отдалеч, ще ви донесе много радост, усмивка и емоции в живота ви. Планирайте парти вкъщи и поканете хора, с които се чувствате добре в компания и се забавлявайте до зори, защото именно от това се нуждаете сега. Рак    Раци, безспорно и вие ще сте сред късметлиите през февруари и то във всеки един аспект. В началото на месеца ще имате предложения, които ще променят професионалното ви положение и са шанс, който очаквате отдавна. Съветваме ви да не се колебаете дълго и да приемете предизвикателството, защото промените ще са от ваша полза. През втората седмица на месеца ще получите предложение за заминаване за няколко дни. Възползвайте се и от него, защото това ще бъде възможност да се запознаете с нови хора, в чиято компания ще се чувствате отлично.\r\nЩе се чувствате радостни и изпълнени с енергия, защото най-накрая ще успеете да реализирате някои свои щури идеи, които сте отлагали от дълго време. В средата на месеца връзката ви с партньора ще се стабилизира. Отново ще възвърнете хармонията и чувството си за удовлетвореност и ще отворите вратите за любовта и творчеството. Не само ще се почувствате по-щастливи, но и самочувствието ви също ще се повиши, което ще ви направи и по-актрактивни за отсрещния пол. Близнаци Февруари ще носи и много късмет и хубави емоции и за представителите на зодия Близнаци. Този месец ще ви поднесе много по-приятни моменти от предишните, особено по отношeние на професионалните въпроси. Ще имате шанс да вземете някои добри решения, които ще донесат много ползи. Вторият месец на 2020 ще ви даде и много възможности, но ви съветваме  да следвате своите цели амбициозно и последователно, като същевременно се придържите към здравия разум.\r\nПрез февруари ви очакват много благоприятни дни и ще разберете това, когато започнете различни нови инициативи, но влагайки повече разум в тях. Правете това, което ви харесва, а не това, което трябва да направите по задължение. Помислете за нещо изоставено в миналото, независимо дали става въпрос за ваша страст и хоби или задача от професионален аспект, и се опитайте да я „възродите“. Месецът предвещава и шанс за любовни трепети за самотните представители на зодията. ", "date": "2020.01.23", "title": "5-те зодии, които ги чака КЪСМЕТ през февруари"}
{"url": "https://www.actualno.com/asia/vtori-kitajski-grad-zatvori-vrati-za-posetiteli-i-izlizashti-zaradi-novija-virus-news_1426677.html", "text": "      Втори централен китайски град е поставен под запрещение за влизане и излизане, за да помогне да се контролира разпространението на , избухнала в съседен , съобщиха властите за АФП.      Гарата в Хуанган, провинция Хубей, с население от 7,5 милиона, е на 70 километра от Ухан и ще бъде спряна до по-нататъшно уведомление от полунощ - всички превозни средства ще бъдат проверявани, а баровете и кината ще бъдат затворени, заяви градската управа   Железопътната гара в трети по близост град с население над 1 милион, също ще затвори от тази вечер, въпреки че не бяха обявени други мерки. ", "date": "2020.01.23", "title": "Втори китайски град затвори врати за посетители и излизащи заради новия вирус "}
{"url": "https://www.actualno.com/plovdiv/zadyrjaha-bashta-na-petoklasnichka-za-huliganski-dejstvija-v-plovdivsko-uchilishte-news_1426678.html", "text": "      50 годишен пловдивчанин, баща на момиче в пети клас в пловдивското основно училище \"Княз Александър Първи\" попадна в , след като грубо и зрелищно наруши учебния процес. Той влязъл, преодолявайки охраната, в учебна стая на седми клас и се отправил към чина на 13 годишно момче, за да иска обяснение защо е блъснал детето му. опитала да потуши скандала и да изведе мъжа от учебната стая, но той започнал да дърпа момчето за якето и да му говори на висок глас, обидил и преподавателката. От ръководството на училището са подали веднага сигнал на тел. 112 и полицейският екип е задържал невъздържания баща. Районна прокуратура- Пловдив наблюдава бързото производство за извършени хулигански действия.       ", "date": "2020.01.23", "title": "  Задържаха баща на петокласничка за хулигански действия в пловдивско училище"}
{"url": "https://www.actualno.com/starazagora/poveche-elektroenergija-proizvede-ej-i-es-gylybovo-prez-2019-a-news_1426682.html", "text": "      Над 3,144 млн. мегаватчаса електроенергия произведе през 2019 година, което е с близо 5,5% повече в сравнение с 2018-а, съобщават от централата. За производството  й са използвани близо 5,37 млн. тона лигнитни въглища от , което е с 3,3 на сто повече от предходната година. Използването на местен енергиен ресурс - въглищата от , е сериозен принос за енергийната независимост на и гарантира трудова заетост за хиляди миньори в най-голямото въгледобивно дружество.      През изтеклата година 8,3 на сто от потребената на българския пазар електроенергия е осигурена от „ЕЙ И ЕС Гълъбово”, а произведеното количество от двата блока на 690-мегаватовата мощност е в синхрон с нуждите на електроенергийната система на и подадените диспечерски графици. Най-високотехнологичната въглищна централа в страната е осигурила през миналата година и пълния спектър от услуги за балансиране и управление в реално време на статичната и динамичната устойчивост на електроенергийната система на България. Технологичната гъвкавост на топлоелектрическата централа помага на да покрива изискванията за резерв за първично регулиране на ENTSO-E (Европейска мрежа от оператори на преносни системи за електроенергия) и осигурява възможност и за вторично регулиране на системата.   ТЕЦ „ЕЙ И ЕС Гълъбово” е постигнала над 97% средногодишна ефективност на сероочистване през изминалата година, което е не само потвърждение за ефективността на внедрените модерни технологии, но и за отговорно отношение към околната среда. Над 421 540 тона варовик, който е необходим за  процеса на сероочистване, е използвала централата през миналата година.    ", "date": "2020.01.23", "title": "Повече електроенергия произведе „ЕЙ И ЕС Гълъбово“ през 2019-а"}
{"url": "https://www.actualno.com/crime/trima-rusnaci-s-obvinenie-za-opit-za-ubijstvo-na-emilijan-gebrev-news_1426681.html", "text": "      Трима руски граждани са обвинени в опита за умишлено отравяне на , съобщиха от . В Интерпол обвинените се издирват с червена бюлетина.      \"Във връзка с воденото разследване под надзора на СГП, касаещо опита за  умишлено отравяне на лицата Емилиян Христов Гебрев, Христо Емилиянов Гебрев и В. Т., са повдигнати обвинения срещу три лица руски граждани за опит за предумишлено убийство.   Същите са обвинени за това, че в периода от 28.04.2015 г. до 04.05.2015 г. в гр. София, като съизвършители са направили опит умишлено да умъртвят пострадалите лица по начин и със средства, опасни за живота на мнозина, като деянието е извършено чрез интоксикация с неидентифицирано вещество с фосфороорганичен характер / ФОС /\", се казва в съобщението.\r\n\"В тази връзка СГП е издала Европейски заповеди за арест за всяко едно от обвиняемите лица, както и молби за международно издирване с цел арест и последваща екстрадиция. Лицата са обявени в Шенгенската информационна система и в МОКП-ИНТЕРПОЛ – с червена бюлетина.  Опитът за убийство се случил през 2015 г. Гебрев за пръв път е  разбрал, че нещо не е наред вечерта на 27.04.15 г., когато дясното му  око внезапно се е превърнало в „червено като червеното на руския флаг“.  На следващата вечер симптомите се влошили и бизнесменът е откаран във  военна болница. Дни след това, синът на Емилиян Гебрев - Христо - също  бе хоспитализиран в интензивно отделение.\r\nСлучаят \"Гебрев\" придоби нови измерения този месец след разкритията на чужди медии за връзка с опита за убийство над бизнесмена и руска група за мокри поръчки и дестабилизираща дейност на Балканите.   Тази група в руското ГРУ е създадена през 2009 година и е съставена от най-много 35 души. Пътуват основно в страните от бившия СССР. Едва 2014 г. тези хора се осмеляват да пътуват и в Западна Европа.  Част от тях присъстват в по време на отравянето на Емилиян Гебрев и при отравянето на Скрипал. Защо през 2014 – 2015 г. е била често посещавана от руски шпиони четете в .    Припомняме, че през октомври The New York Times разкри, че специализирана група руски разузнавачи (Отдел 29155) от години е назначена да извършва поръчки за убийства и политически разединения в Европа. Служители на разузнаването и сигурността твърдят, че звеното е отговорно за опита за покушение миналата година срещу Сергей Скрипал - бивш руски шпионин във Великобритания. И още - за неуспешната операция през 2016 г. за предизвикване на военен преврат в Черна гора и за кампания за дестабилизиране на Молдова.\r\nКак в разследването се появи името на един от руските шпиони Сергей Федотов и фалшиво ли е то Какви доказателства има Прокуратурата     ", "date": "2020.01.23", "title": "Трима руснаци с обвинение за опит за убийство на Емилиян Гебрев"}
{"url": "https://www.actualno.com/crime/izpochupilijat-restorant-pijan-slovashki-ministyr-podade-ostvka-news_1426694.html", "text": "      Арестуваният след министър на околната среда на Ласло Солимос подаде оставка, информира РИА Новости.      \"Готов съм да поема отговорност за поведението си вчера. Съжалявам, че четиригодишната ми работа завърши с такава погрешна стъпка\", каза Солимос.   Полицията в задържа в сряда вечерта пиян министърът на околната среда Ласло Солимос и брат му, които се скарали с персонала в един ресторант и разбили входната врата на заведението.\r\nСолимос и брат му са излизали от азиатски ресторант в нетрезво състояние. Солимос е крещял, че е министър на околната среда, а брат му ритнал една от стъклените врати и я разбил. Двамата мъже хвърлили пари на работниците в ресторанта.  Според полицейския доклад, двама мъже са нападнали физически персонала на заведението, а при излизането си единият е разбил стъклената врата на входа. Извършителите са отведени в близкото полицейско управление.\r\nНанесените от двамата братя щети са в размер на 1000 евро. След инцидента един от служителите в ресторанта е потърсил медицинска помощ.   Органите на реда са започнали разследване на хулиганство и нанесени имуществени вреди.    „Президентът ще приеме оставката на министъра на околната среда Ласло Солимос“, заяви Мартин Стрижинец, говорител на президента Зузана Чапутова. ", "date": "2020.01.23", "title": "Изпочупилият ресторант пиян словашки министър подаде оствка "}
{"url": "https://www.actualno.com/pernik/pravitelstvoto-chaka-da-ot-stolichna-obshtina-za-pernik-obshtinata-chaka-pravitelstvoto-news_1426635.html", "text": "      Министерски съвет взе решение да се поиска официално разрешение от Столичния общински съвет за пренасочване на вода от София към Перник. Трима министри (на енергетиката, на регионалното развитие и на екологията) ще поискат от СОС да се ползва инфраструктурата на Софийска вода за пренасочване на необходимото количество воден ресурс от водосбора на „Белмекен“ през Бели Искър към  град .      \"Внасяме предложението в Столична община. Столична община са изискали  същото становище. То касае на 100% възможността през мрежата на София,  безпрепятствено, без да създадем проблеми вследствие на тази дейност на  жители на град София и областта. Становището на концесионера на  ВиК-София казва, че по тази мрежа могат да се преведат допълнително 400  литра в секунда, а нашето искане беше за 300 литра в секунда, за да може  да бъде обезпечено водоподаването към град Перник. Целта е да  възстановим силите на . Предстои възлагане на фирмите-изпълнители.  Очакваме до края на деня да получим точните данни за стойността на  проекта. Той ще бъде качен, за да се запознае обществеността с него.  Виждам много добро отношение от СОС, чакаме тяхното решение\". Това каза  на брифинг след заседанието на МС министърът на икономиката Емил  Караниколов.   След като стане ясна точната финансова стойност на проекта, парите ще бъдат гласувани на извънредно заседание на  МС.\r\nПред обаче лидерът на групата на БСП в Столичния общински съвет  (СОС) Калоян Паргов коментира, че процедурата, която предстои, ще отнеме на общинарите поне 2 дни докато се разгледат всички необходими документи. По думите му първо СОС не  може да направи нищо, преди да бъде  внесено официално предложението от  правителството/ което още не е факт/. Предложението трябва да бъде разгледано,  да бъде направен доклад от  кмета Йорданка Фандъкова със  становище от „Софийска вода“ и чак  тогава той да бъде гласуван на  заседание от СОС. Трябва да има и  писмено съгласие от областния  управител на София, добави той.  Припомняме, че този екшън-план беше решен още в събота, 19 януари, когато на извънредна среща в МС. Още тогава беше казано, че СОС трябва да даде разрешение за използването на водопреносната мрежа на София. Тогава стана ясно и че строежът на съоръжението между Мало Бучино и ще отнеме около 40 дни. Подробностите Кметът Йорданка Фандъкова пък отговори, че това няма как да стане без решение на Общинския съвет след цялостен анализ на наличната документация и предупреди, че ако има опасност водата в столицата да намалее, то водата за миньорския град ще бъде спряна. Позицията на столичния кмет    След заседанието на кабинета се оказа, че все още не е ясно и дали водата, която се договаря за от яз. Бели Искър, е годна за пиене.    \"Изпратили сме до здравните органи искане за анализ до здравните  органи дали водата е заразена. Има възможност елементи да са слезли на  дъното, когато започнем да изпомпваме, може да се раздвижат и да има  негодна за пиене вода. В никакъв случай няма да снабдяваме с негодна за  питейни и битови нужди\", допълни Караниколов.\r\nОказа се, че Камарата на строителите е предложила помощ за изграждането на водопровод от Мало Бучино до и помпена станция при среща с премиера Бойко Борисов.\r\n\"Камарата на строителите предлага на МС помощ и подкрепа за изграждане и подкрепа за водопровод и помпена станция за Перник. Пълна мобилизация на всички фирми, които имат опит в създаването на ВиК мрежи. Надяваме се успешно да се реализират тези 13,5 км и помпената станция\", обяви министър Петя Аврамова.   \"Чувстваме се задължени да помогнем на гражданите на , защото  това са наши съграждани и ние не можем да ги оставим без вода по никой  начин. Готови сме с хора и техника да се включим във всички етапи на изграждането на това трасе, за да не страдат гражданите на Перник\", каза изпълнителният директор на Камарата на строителите  Валентин Николов. ", "date": "2020.01.23", "title": "Правителството чака \"да\" от Столична община за Перник, общината чака правителството"}
{"url": "https://www.actualno.com/curious/tova-sa-zodiite-koito-krijat-istinskoto-si-az-v-lubovta-news_1426598.html", "text": "      Можете да си представите, че сте във връзка, в която не знаете как да бъдете себе си и го криете от партньора? Макар това да звучи неправдоподобно, бихте се учудили колко хора всъщност имат подобен проблем. Нашите астрологични характеристики имат много общо с това защо определени крият истинското си Аз. Истината е, че това, което ни кара да влезем във връзка, често може да бъде и това, което ни спира. А ето и кои са знаците, които имат сериозен проблем с разкриването на същността си.       1. Дева Девата е наистина добър приятел и още по-добър „измамник”. Ако сте партньор на тази зодия, може би мислите, че знаете какво се върти в главата й, но истината е, че това не е така и никога няма да имате тази способност. Девата ще направи това, което трябва да направи, за да получи това, което иска - подкрепа, одобрение или нещо материално. 2. Рак   Ако сте във връзка с Рак, вече със сигурност сте се „оплели”, тъй като този знак рядко разкрива кой е всъщност или какво мисли. Може да е много сърцат, но и доста коварен. Не забравяйте, че човекът, роден под тази зодия, има много малко търпение към вас или нуждата ви да го познавате по-добре. Те дават от себе си това, което мнозина биха определили като „санитарен минимум”, и въпреки че е много ограничено, те са готови да дадат още по-малко, ако не спрете да „ровите” и да изисквате.  ", "date": "2020.01.23", "title": "Това са зодиите, които крият истинското си Аз в любовта"}
{"url": "https://www.actualno.com/europe/otlojiha-deloto-za-ekstradicija-na-djulian-asandj-news_1426699.html", "text": "      Лондонският съд реши да отложи същественото изслушване за екстрадицията на основателя на “Уикилийкс“ от края на февруари за май, съобщава РИА Новости.      Съдия Ванеса Барайтцер уважи искането на адвоката на за отлагане на съдебното заседание поради липса на време за получаване и разглеждане на показания, както и трудности при достъпа на подсъдимия до материалите по делото, предаде БГНЕС.   \"Съдът реши да отложи съдебното заседание с три месеца. То ще се проведе през май\", съобщи съдията.\r\nСледващата техническа среща по делото е насрочена за 19 февруари. Асанж ще участва в нея чрез видеовръзка от затвора в Бермарш, където лежи.   ", "date": "2020.01.23", "title": "Отложиха делото за екстрадиция на Джулиан Асандж"}
{"url": "https://www.actualno.com/politics/vmro-predlaga-oshte-dva-dni-platen-otpusk-za-rabotnici-nepushachi-news_1426605.html", "text": "      ВМРО внесе допълнения в Кодекса за социално осигуряване (КСО), с които се дава възможност на работодателите да дават до два дни допълнително платен годишен отпуск на служителите си непушачи.      С това се опитваме да допълним тази тотална забрана за тютюнопушене на обществени места, обясни в кулоарите на Народното събрание Александър Сиди.   Според воеводите пушачите излизали да пушат извън работните помещения и така си осигурявали допълнителна нерегламентирана почивка. Затова непушачите трябвало да бъдат стимулирани, защото били поставяни в дискриминационни условия спрямо любителите на тютюна.\r\nСамият Сиди е пушач и призна, че и той напуска работното си място за цигара. Това е една добра мярка за подобрение здравето на българските граждани, категоричен е депутатът от ВМРО.  От мярката ще могат да се възползват и пушачите, стига да не палят цигара на работното място, а след работа. ", "date": "2020.01.23", "title": "ВМРО предлага още два дни платен отпуск за работници непушачи"}
{"url": "https://www.actualno.com/europe/dyrjavnata-duma-na-rusija-odobri-na-pyrvo-chetene-izmenenieto-na-konstitucijata-news_1426601.html", "text": "      Държавната дума одобри на първо четене законопроекта на президента за изменение на .      Документът „За подобряване на регулирането на отделни въпроси в организацията на обществената власт“ бе внесен в долната камара в понеделник. Предложенията са насочени към разработване на разпоредби, залегнали в основите на конституционната система, правата и свободите на човека и гражданите.   В законопроекта президентът предложи да се определи на конституционно ниво задължителното изискване да не се допуска чуждо гражданство и разрешение за пребиваване на лица, заемащи ключови длъжности в , включително министър-председателя, министрите и губернаторите. Предлага се и затягане на изискванията към кандидатите за президент: те трябва да са живели в поне 25 години и никога да не са имали друго гражданство. Изменението изключва и клаузата за не повече от два последователни мандата за президента на Русия.\r\nЧаст от предложенията се отнасят до правомощията на и : долната камара ще получи правото да одобрява кандидатурата на премиера, неговите заместници и министри. След съгласуване със Съвета на федерацията се предлага одобрение на кандидатури за постовете на министри на външните и вътрешните работи, отбраната, извънредните ситуации и правосъдието. Също така, според законопроекта, горната камара по предложение на държавния глава ще назначава и освобождава главния прокурор и неговите заместници, както и ще прекратява правомощията на ръководителите на конституционните и върховните съдилища, техните заместници и съдии. Броят на съдиите на Конституционния съд ще бъде намален от 19 на 11 души.  Част от промените ще засегнат президентското вето върху законодателните инициативи: сега президентът може да наложи вето на закон, приет от парламента в рамките на 14 дни, но камарите могат да отменят ветото му - и тогава президентът трябва да подпише закона след 7 дни (14 дни за конституционните закони). Изменението ще даде на президента правото „в рамките на определения период“ (който не е посочен) да оспори конституционността на закона в Конституционния съд. Ако съдът реши, че законът е в съответствие с Конституцията, президентът ще трябва да го подпише след 3 дни, ако не, той ще бъде върнат в Думата. Конституционният съд също ще получи правото по искане на президента, да проверява конституционността на регионалните закони, преди те да бъдат подписани от губернатора.\r\nСъщо така за първи път ще бъде консолидиран статутът на Държавния съвет - той ще бъде орган, който да осигурява координираното функциониране и взаимодействие на държавните органи, да определя основните насоки на вътрешната и външната политика и приоритетите на социално-икономическото развитие на държавата. Президентът ще сформира Държавния съвет, подробностите за неговата работа и функциониране ще бъдат изложени в отделен закон (в момента статутът на съвета е регламентиран с указ).   Освен това член 15 от основния документ за приоритета на международното право в Русия ще остане непроменен, но член 79 ще уточнява, че решенията на междудържавните органи „в тълкуването им, противно на руската Конституция“, не са изпълними. Конституционният съд ще определя дали е възможно да се налагат такива решения.    В законопроекта се предлага още в Конституцията да се фиксира редовната индексация на пенсиите в Русия, както и минималната заплата, не по-ниска от жизнения минимум.\r\nСлед като парламентът приеме законопроекта, той ще бъде внесен за общонационално гласуване. Съпредседателят на работната група по разработването на измененията Андрей Клишас обясни за РИА Новости, че би било възможно да се гласува само ‚за“ или „против“ целия пакет наведнъж. ", "date": "2020.01.23", "title": "Държавната дума на Русия одобри на първо четене изменението на Конституцията "}
{"url": "https://www.actualno.com/balkani/pri-vlizane-v-bosna-i-hercegovina-trjabva-da-razpolagate-sys-767-evro-na-den-news_1426703.html", "text": "      Минималната сума, с която трябва да разполага всеки при влизането си в , е 150 конвертируеми марки или около 76, 6 евро за всеки ден от планирания престой в страната, съобщи МИА.      Министерският съвет на БиХ одобри предложението на Министерството на вътрешните работи за минимална сума, необходима за издръжката на чужденец, която не е променяна години наред.    ", "date": "2020.01.23", "title": "При влизане в Босна и Херцеговина трябва да разполагате със 76,7 евро на ден  "}
{"url": "https://www.actualno.com/europe/v-germanija-zadyrjaha-bylgarin-za-ubijstvoto-na-synarodnik-v-ispanija-news_1426688.html", "text": "      В Германия задържаха българин за убийството на свой сънародник в Испания, съобщава испанският вестник \"Вангуардия\".      46-годишният мъж е заподозрян за убийството на друг българин на 40 години, чийто труп е бил открит на 27 октомври в крайпътна канавка в град Марбея. По тялото му е имало огнестрелни рани.   По данни на испанската полиция разследващите са установили предполагаемия извършител на престъплението за десет дни, а пет дни по-късно установили и къде пребивава в Германия.\r\nВ автомобила на заподозрения разследващите от Испания и Германия открили следи от кръвта на жертвата, въпреки че 46-годишният мъж го бил почистил основно, преди да избяга от средиземноморската страна. Освен това той сменил и регистрационните номера.  В тайник в колата криминалистите открили и 5,6 кг кокаин.\r\nПредполага се, че мотивът за убийството е разчистване на сметки между двамата българи.   В момента сънародникът ни е в затвор в Германия. Предстои да бъде екстрадиран в Испания.    Той е обвинен в убийство, трафик на наркотици, фалшифициране на документи и незаконно притежание на оръжия. ", "date": "2020.01.23", "title": "В Германия задържаха българин за убийството на сънародник в Испания"}
{"url": "https://www.actualno.com/plovdiv/plovdivskata-kultura-sled-evropejskata-stolica-na-kulturata-news_1426686.html", "text": "      Една четвърт от бюджета на Пловдив за култура тази година ще бъде отделена на археологията, стана ясно от брифинг на зам.-кмета по култура, археология и туризъм Пламен Панов. Общо за традиционни културни събития са предвидени почти 2 млн. лв. Още 3 млн. ще дойдат от наградата на името на Мелина Меркури, която фондация \"Пловдив 2019\" спечели миналата година. Всъщност разширените планове включват финансиране от почти 10 млн. лв., за остатъка от сигурните средства ще се търсят активно източници от европейски програми и спонсори.          През тази година продължават разкопките на Мал тепе, предвидени са средства и за техническо проектиране на пространството около Централна поща - озеленяване, реставрация и консервация. Сериозна сума се влага в довършването на консервацията и отварянето за посетители на Одеона, което включва дейности по сцената и художествено осветление на подземните галерии. Когато всичко това е готово, може да се твърди, че площад Централен ще бъде наистина готов. \r\nОт парите за култура ще бъдат подпомогнати музеите, библиотеките и читалищата в Пловдив. Ще бъде завършена фасадата на зала \"Лотус\", има идея за нов аквариум в Природо- научния музей, нов прожектор за Планетариума.  Общината ще подпомогне идеята на МОН и Министерството на културата учебни часове да се изнасят в културни пространства. Наред с музеите и Народната библиотека, тук вече роля ще играят и 24-те читалища в община Пловдив.  Най- голямото и изоставено от години кино \"Космос\", което периодично влиза в различни планове, но досега не е помръднало от застоя, тази година трябва да претърпи първата стъпка към превръщането си в Център за култура и изкуство, проект има, отделени са 150 000 лв за техническо проектиране. \r\nПредстои сериозен ремонт на къща Недкович в Стария Пловдив, а къща Ламартин вече стана обект на разговори между община Пловдив и посолството на Франция. Очаква се френската държава да подпомогне възстановяването на историческия паметник на културата и той да се превърне в резидентен център.   Един от най-успешните културни проекти на Пловдив в последните години беше дигитализирането на културното наследство в редица институции. Очаква се този процес да продължи, разчита се на финансиране от Норвежкия фонд за иновации.    Община Пловдив досега не е била особено активна в кандидатстването по проекти, свързани с културата. Това положение смята да промени Пламен Панов, който има опит в тази дейност и беше ръководител на мащабния и много успешен проект за дигитализацията на културното наследство. Една от идеите му е обучение на културните оператори за подобряване на работата им, да могат да кандидатстват с проекти по програмата \"Творческа Европа\".\r\nДве от сериозните инвестиции в културната сфера от миналата година - Голямата базилика и Градската художествена галерия, ще бъдат довършени през тази година с 1 млн лв. Фондация \"Пловдив 2019\", създадена преди пет години по повод спечелването на домакинството на Европейската столица на културата, ще продължи да действа с по-малък състав и на ново място, в общински имот. ", "date": "2020.01.23", "title": "Пловдивската култура след Европейската столица на културата"}
{"url": "https://www.actualno.com/curious/70-godini-ot-rojdenieto-na-luis-alberto-spineta-news_1426595.html", "text": "       почете Луис Алберто Спинета.      Луис Алберто Спинета е роден на 23 януари 1950 г. в жилищния квартал на Буенос Айрес - Белграно.\r\nТой е известен с прякора \"Ел Флако\" (на испански за \"кльощав\").\r\nЛуис Алберто Спинета е аржентински певец, китарист, композитор и поет. Един от най-влиятелните рок музиканти на Аржентина. Той е смятан за един от основателите на аржентинския рок, считан за първото въплъщение на испаноезичния рок.  Спинета е посветен изцяло на собствената си музика. В текстовете му има влияния от множество писатели, поети и художници като Артур Римбо, Винсент ван Гог, Карл Юнг, Зигмунд Фройд, Фридрих Ницше, Мишел Фуко, Жил Делез, Карлос Кастанеда и Антонин Артауд.\r\nНа 23 декември 2011 г. той публикува в Twitter акаунта на сина си Данте, че е болен от рак на белите дробове. Умира на 8 февруари 2012 г. в родната си Аржентина на 62-годишна възраст.\r\nПепелта му беше разпръсната във водите на Рио де ла Плата, според последното му желание.     ", "date": "2020.01.23", "title": "70 години от рождението на Луис Алберто Спинета"}
{"url": "https://www.actualno.com/music/odd-crew-shte-bydat-specialni-gosti-na-koncerta-na-five-finger-death-punch-i-megadeth-v-sofija-news_1426599.html", "text": "             Odd Crew са една от най-успешните български банди, с над 20 години история. Сформират се през 1998 година в София и съставът на групата остава непроменен и до – Васил Райков (вокали), Васил Първановски (китара, беквокали), Мартин Стоянов (бас, беквокали) и Боян ‘Bonzy’ Георгиев (барабани). Бандата се утвърждава не само на българската, но и на международната сцена и си спечелва огромен брой фенове. В момента групата работи по новия си албум, който се очаква да излезе на пазара през 2020.   FIVE FINGER DEATH PUNCH идват за първи път в , а гостуването е част от най-голямото им Европейско турне до момента! Към обиколката се включват и мултиплатинените легенди MEGADETH! Шоуто на 22 февруари ще е наистина разтърсващо – с невероятни светлинни и сценични ефекти, страхотен лайнъп и любими хитове! Ограничено количество билети за концерта на FIVE FINGER DEATH PUNCH все още могат да бъдат закупени в мрежата на Eventim, както и онлайн на .    ", "date": "2020.01.23", "title": "Odd Crew ще бъдат специални гости на концерта на Five Finger Death Punch и Megadeth в София!"}
{"url": "https://www.actualno.com/politics/rumen-radev-evropejskata-integracija-na-zapadnite-balkani-e-ot-znachenie-za-cjala-evropa-news_1426591.html", "text": "      Европейската интеграция на е от значение не само за региона, но и за цяла и ще продължи да оказва необходимата подкрепа на своите съседи за нейната реализация. Това заяви държавният глава на среща с президента на Република Албания в Йерусалим. Двамата президенти участват в отбелязването на 75-ата годишнина от освобождаването на Освиенцим и Деня за възпоменание на . Във възпоменателното събитие участват над 40 държавни и правителствени ръководители от цял свят.      Президентът Радев благодари на своя албански колега за предприетите от конституционни промени, с които страната официално призна българското малцинство. Обсъдена беше и предстоящата визита на българския държавен глава в Република Албания.   И Румен Радев, и Илир Мета откроиха значението на регионалната транспортна, енергийна и дигитална свързаност като необходим фактор за икономически растеж в . и Албания отдават голямо значение на изграждането на Транспортен коридор №8, който да улесни икономическия и туристически обмен.\r\nПо време на срещата бяха разгледани и теми свързани с регионалното партньорство в Югоизточна Европа, сътрудничеството в областта на сигурността и отбраната и други.  Държавният глава Румен Радев изрази съпричастността на българския народ към пострадалите от тежкото земетресение в Албания в края на миналата година. ", "date": "2020.01.23", "title": "Румен Радев: Европейската интеграция на Западните Балкани е от значение за цяла Европа"}
{"url": "https://www.actualno.com/actualno/pet-tajni-konspiracii-za-slavi-trifonov-news_1426625.html", "text": "      Конспирациите за Слави Трифонов винаги са се радвали на различни бодове с бели конци, но откакто показа политически амбиции по фейсбук стените се съшиха пъстри конспиративни гоблени. След като стана ясно например, че съдът отказа да регистрира \"Няма такава държава\" заради символите на знамето и Трифонов на \"Има такъв народ\", плъзна забележителна теория. Тя гласи, че водещият всъщност от самото начало е знаел тая работа и умишлено предложил такова име и лого, за да изглежда, че му правят постоянно спънки, пък после нарочно да вдигне гордо глава и да се тупа в гърдите как всички му пречат, но въпреки това лошо ги чака. Тази теория е страшно забавна най-вече заради това, че тя едновременно убедително защитава собствената си очевидност и едновременно никой например не я обяви още в началото, когато Трифонов правеше опити да регистрира партията. Че можеше още есента конспиративните потоци да се отприщят, но ни един не каза навремето - спокойно, прави се на луд, за да му откажат, той си знае работата. Все още, и завинаги ще е така, чакаме конспирация, която да не се е появила постфактум. Затова, ще преварим всички възможни вариации и още тук ще предложим няколко скрити хода на Трифонов.       Забуленият в мъгла образ на новия водещ на вечерното шоу по бТВ, от който лъха мистерия по градските билбордове, -Николаос Цитиридис. Но нещата не са чак толкова прости - нима наистина никой не разбира, че такъв човек все пак не съществува? Слави Трифонов е провел серия от пластични процедури, за да се превърне в Николаос Цитиридис, докато през това време самият Годжи реално е поел ролята на Слави Трифонов, провеждайки серия от пластични операции, за да заприлича на Слави Трифонов. Но кой тогава е в ролята на Годжи? Това е Иво Сиромахов. Който е Гъмзата. Който е Крисия. А самата тя, понеже е най-близо до възрастта на Цитиридис, е самият Николаос Цитиридис. Питайте Антон Хекимян.   Сложно е, но ще разберете. Както помним, Слави Трифонов направи доста слабо интервю с Бoйко Борисов, от което олекна. Но олекна, защото са се разбрали с Бoйко Борисов той да се превърне в политическа сила, която да стане коалиционен партньор, понеже Борисов винаги има проблем с хората от коалицията - я обърканият Реформаторски блок, я ненормалните патриоти. Така че Трифонов ще критикува ГЕРБ, знаейки, че само така може да натрупа вот, но този вот е изчислен така, че да няма как да е достатъчно голям, за да измести ГЕРБ. По този начин партията му ще се нареди точно след ГЕРБ, което ще породи съюз между двете и най-сетне ще заздрави завинаги ГЕРБ във властта, която с правилния коалиционен партньор няма да има мърдане. За онези, които стръвно следят тази тематика, нека уточня: всичко, кoeто знам за връзките на Слави Трифонов, съм научил против волята си. Но запознати източници твърдят, че онези пет-шест танцьорки - може да прочетете в едносрични сайтове как водещият тъжи заради тях, а те се женят за други полуслучайни мъже през това време, незаинтересовани от голямата слава на бившия си - та онези пет-шест танцьорки са основната причина Трифонов да влезе в политиката. Неговата най-голяма цел е да прокара закон, който със сложни юридически процедури да направи така, че те да се върнат при него и той най-сетне да намери мир и да се спаси от разочарованията си, а когато пее, да не пее през сълзи на концертите.     Кадрите от влизането в Народното събрание по случай референдума, протестите на самия Трифонов пред парламента преди време, снимките от учредяването на партията му: всичко това има за цел да послужи за кадри за нова песен. Не че не стои зад много неща и дори по личните самопризнания за разпределянето на ресурса в държавата, но има нещо много весело в това как въпросното изречение винаги се казва като едно-единствено и след него махваш за чао и си тръгваш. Я да видим как ще изглежда.\r\nЗад всичко стои Доган.   Не е прилично един текст да не завърши след това изречение. Затова - край.   ", "date": "2020.01.23", "title": "Пет тайни конспирации за Слави Трифонов"}
{"url": "https://www.actualno.com/dobrich/v-dobrich-shte-uchat-fermerite-kak-da-zadyrjat-vlagata-v-pochvata-news_1426611.html", "text": "      Обучителен семинар е планиран в рамките на тазгодишното издание на Борсата за семена и посадъчен материал, което „Добрички панаир“ АД ще проведе за 26-и път от 29 януари до 1 февруари.      В рамките на семинара ще бъде представена безоранната технология и начините да бъде върнато плодородието на почвата. При все по-честите засушавания и високи температури експерти ще разясняват, че почвата може да се пази от прегряване и изпаряване на влагата в нея чрез засяване на покривни култури. Целта е да се ограничат болестите по растенията и да се увеличи добивът.   Посетителите на изложението ще научат как в домашни условия да си правят качествен компост.\r\nБорсата за семена и посадъчен материал за поредна година открива календара на селскостопанските изложения в страната. Очакват се представители на Министерството на земеделието, храните и горите и на Държавен фонд „Земеделие“.   ", "date": "2020.01.23", "title": "В Добрич ще учат фермерите как да задържат влагата в почвата"}
{"url": "https://www.actualno.com/europe/sreshta-na-liderite-na-zapadnite-balkani-prez-fevruari-news_1426609.html", "text": "      Председателят на Европейския съвет обяви от , че ще организира среща на върха на лидерите на през февруари. Той съобщи новината на среща със сръбския президент .      \"Очаквам Мишел скоро да организира среща, която ще събере всички лидери на Западните Балкани, където ще продължим да говорим\", заяви Вучич пред сръбските медии.   На вечеря в Йерусалим с домакин на израелския президент, Мишел и Вучич обсъдиха позициите на и , двете страни, които вече са започнали преговори за членство в ЕС. ", "date": "2020.01.23", "title": "Среща на лидерите на Западните Балкани през февруари "}
{"url": "https://www.actualno.com/dobrich/rumyncite-sa-blizo-70-ot-chujdite-turisti-v-dobrichko-news_1426600.html", "text": "      От 1700 чуждестранни туристи, посетили Добричка област през ноември, 69,5% са румънци, сочат данните на Териториалното статистическо бюро. След тях се нареждат гражданите на Турция – 3,7%, на Германия – 3,2% и на Италия – 2,7 на сто. Общо 7,6 хиляди са отседналите в района през ноември, което е ръст от 18,7% спрямо същия месец на предходната 2018 г. Най-голям е делът на българите – 77,9 на сто, а 44% от сънародниците ни са настанени в хотели една, две или три звезди.      Реализираните нощувки през периода са 14 100, което е 22,7% ръст на годишна база, а приходите достигат 855,2 хил. лв. като 75,1% от тях са формирани от български туристи.\r\nС 2,1 процентни пункта е нараснала общата заетост на леглата в сравнение с година по-рано и достига 11,2%.\r\nВ област Добрич през ноември са функционирали общо 48 места за настаняване с над 10 легла – хотели, мотели, къмпинги, хижи и др. Броят на стаите е 2000, а на леглата – 4,2 хиляди. За една година местата за настаняване са се увеличили с 2,1%, докато стаите и леглата в тях намаляват съответно с 1,7% и 3,7%.   ", "date": "2020.01.23", "title": "Румънците са близо 70% от чуждите туристи в Добричко"}
{"url": "https://www.actualno.com/sofia/neshtata-otivat-kym-po-goljam-budjet-na-sofija-za-2020-godina-news_1426621.html", "text": "      Проектобюджетът на София за 2020 година е в размер на 1,722 млрд. лева т.е. с 20 млн. лева повече от дискутираното преди седмица, когато се проведе по темата.      За делегирани държавни дейности перото е 555 млн. лева. 782 млн. лева идват от собствени приходи. Повишават се данъчните приходи с 306 млн. лева, с което стават 388 млн. лева. Неданъчните приходи стават 393 млн. лева.   Постъпленията от автомобилния данък стават 114 млн. лева. От данък \"недвижими имоти\" се очакват общо 112 млн. лева приходи.\r\nКапиталовата програма е в размер на 475 млн. лева. По оперативни програми тази година се очакват приходи от 261 млн. лева, а от собствени приходи – 214 млн. лева.  20 млн. лева се отделят специално за инфраструктура и екология. Ще има основни ремонти на квартални улици, продължава да се изгражда третият лъч на метрото. 213 млн. лева се отделят за обновяване на градския транспорт. Около 35 млн. лева ще отидат за управление на отпадъци като основна мярка за прочистване на въздуха. Ще се изграждат нови паркове - \"Кукуряк\", \"Източен парк Въртопо\" и др.\r\n22,6 млн. лева ще бъдат похарчени за дигитализация на общинските услуги, а 15 млн. лева - за отчуждаване на имоти.   32 млн. лева ще отидат за строителство на 13 нови детски градини, за 2 ясли и 6 училища. С тези пари ще се ремонтират основно 25 учебни заведения и детски градини. За строежа на други 7 детски градини и още 4 училища общината кандидатства за държавно финансиране в размер на  40 млн. лева.    Банята в \"Овча купел\" и тази в Горна баня ще бъдат реставрирани. Ще бъде построен и Център за съвременно изкуство край НДК. Не са уточнени суми, защото общинарите тепърва ще ги разискват. \r\nНа въпрос защо остават недовършени много проекти, които е трябвало да бъдат завършени през 2019 година, зам.-кметът Дончо Барбалов коментира, че Агенцията по отчуждаване е преминала под ръководството на главния архитект, за да се работи по-качествено. Що се отнася до протестите в \"Обеля\" - за ниските изкупните цени на имоти при \"Ломско шосе\", които се отчуждават, зам.-кметът отговори, че трябва да се доверим на съдебния контрол и на законите. Припомнете си материалите ни по темата за \" \" тук.\r\nМеждувременно общинските съветници на \"Демократична България\" призоваха колегите си от другите групи да ги подкрепят в позицията им да има местен референдум за строежа на инсинератора за горене на боклуци. За да бъде разгледано предложението от СОС, то трябва да получи подписите на поне ⅕ или 13 от общинските съветници. Демократите имат 12 съветници. Как се разви сагата - припомнете си в материалите за ! ", "date": "2020.01.23", "title": "Нещата отиват към по-голям бюджет на София за 2020 година"}
{"url": "https://www.actualno.com/politics/protest-sreshtu-ivan-geshev-na-pyrvoto-mu-zasedanie-na-vss-kato-glaven-prokuror-video-news_1426608.html", "text": "      Позната вече организация - гражданско движение \"Боец\", организира протест по време на днешното редовно заседание на ВСС. На него се събраха двадесетина души.        \"Боец\" претендира, че има лъжа по отношение на статистиката за успеваемостта на Иван Гешев като прокурор, която беше представена при обсъждането на кандидатурата му за главен прокурор. Само че статистиката, която НПО-то представи за вярна на база отговор по Закона за достъп до обществена информация (ЗДОИ) от Софийска градска прокуратура (СГП), касае данни за работата на новия главен прокурор единствено в качеството му на \"наблюдаващ прокурор\" - няма представени данни за работа по дела и в качество на прокурор, различен от наблюдаващия. Повече подробности си припомнете в !\r\nВъпреки това, \"Боец\" прати писмо до председателя на ВКС Лозан Панов да постави темата в дневния ред на ВСС. В официалния дневен ред за , 23 януари, такава точка не фигура. От \"Боец\" казаха и, че са пратили сигнал до новия европейски прокурор Лаура Кьовеши.   Заглавна снимка:   ", "date": "2020.01.23", "title": "Протест срещу Иван Гешев на първото му заседание на ВСС като главен прокурор (ВИДЕО)"}
{"url": "https://www.actualno.com/pernik/vyv-voden-rejim-pernik-moje-da-izkara-do-april-objasni-kmetyt-stanislav-vladimirov-news_1426538.html", "text": "      Един кмет няма място на протеста, но е нормално хората да са гневни. Тук имаме обективно несвършена работа. Разчитаме в този да имаме вода до април. Това заяви кметът на Станислав Владимиров по повод недоволството, което перничани готвят, заради водното бедствие.      Живея в квартал \"Твърди ливади\". Къпем малкото си дете с вода от чешмата. Като всички перничани, справяме се. Зареждаме се с вода, коментира градоначалникът.   По думите му повечето заведения за обществено хранене, които имат възможност, имат хидрофобни системи, други ползват бидони. Риск няма как да няма. Този риск от санитарно-хигиенна гледна точка стои във всеки един момент, заяви Владимиров. Поръчани са химически тоалетни, ще поискаме и от държавата помощ в тази посока, тъй като общината не може да се справи, стана ясно още от думите на кмета.\r\nРазчитаме в този да имаме вода до април месец, разчитайки на ВиК дружеството, каза още кметът.  Министерски съвет има готовност да изгради съоръжението за 45 дни ( ), припомни градоначалникът. Кметът не пожела да влиза в политическа реторика по отношение на вота на недоверие на БСП заради водната криза, тъй като посочи, че сега в момента той трябва да преведе през тази ситуация.  ", "date": "2020.01.23", "title": "Във воден режим Перник може да изкара до април, обясни кметът Станислав Владимиров"}
{"url": "https://www.actualno.com/curious/lubopitni-fakti-za-kitaj-news_1426622.html", "text": "             Ще ви представим някои любопитни факти за , за които вероятно сте нямали никаква представа.                                       ", "date": "2020.01.23", "title": "Любопитни факти за Китай"}
{"url": "https://www.actualno.com/politics/bivsh-mvr-ministyr-se-opasjava-che-se-sysredotochava-mnogo-vlast-za-borbata-s-terorizma-news_1426541.html", "text": "      Трябва да се спре с маневрите около НСО, защото ми се струва, че ще бъдат създадени 3-4 квази НСО-та. Така бившият МВР министър Веселин Вучков коментира пред bTV съдбата на държавната охранителна служба.      Според Вучков, който критикува и ГЕРБ, и ДПС по темата, не може и да се стига дотам, че да се плаща на държавна служба за охрана, ако не бъде поета такава заради липса на сигнал. Това специално беше предложение на ДПС, съгласно което началникът на НСО да предлага имената на важните фигури под заплаха, а министърът на финансите да утвърди тарифа, по която застрашените от атентати и прочие негативни събития сами да си плащат охраната.   Преди второто четене на поредните поправки в МВР, от ГЕРБ предложиха ново звено, което да се занимава с охраната на висши ръководни държавни служители и редови служители на МВР, и на НАП. Според замисъла, новото звено в полицията ще обединява жандармерията и Специализирания отряд за борба с тероризма (СОБТ) и ще трябва да се занимава и с критични ситуации, терористични актове и масови безредици. Нуждата от такава охрана ще се преценява и осигурява след \"конкретна застрашеност\", ако има \"заплаха във връзка с осъществяване на служебните им задължения\" и след решение на специална комисия от висшето професионално ръководство на МВР. Вносители са бившият МВР министър Валентин Радев и председателят на комисията по отбрана ген. Константин Попов.\r\nВучков изрази опасение, че сега се възражда тенденция да се капсулират звена от системата за сигурност, които се занимават с тероризъм. По думите му, това е опасно, защото решението дали има заплаха се взема от ограничен кръг от фигури. Сега поне по Закона за НСО това не е точно така – има и външни на структурата лица, които дават становища и участват в процеса по вземане на решения.   ", "date": "2020.01.23", "title": "Бивш МВР министър се опасява, че се съсредоточава много власт за борбата с тероризма"}
{"url": "https://www.actualno.com/society/bylgarija-e-sred-dyrjavite-s-naj-malko-razvodi-v-evropa-news_1426573.html", "text": "      Ново проучване установява, че е сред страните с най-малко разводи в Европа през последните двадесет години, с коефициент от 20 процента на разтрогнатите бракове през първите 15 години от сключването им. С най-малко разводи и преди нас в тази група е Румъния (14%), следвана от Италия, Полша и Словакия.  С най-много разводи е Швеция (36%), следвана от Финландия и Латвия, съобщиха от brak.bg.      ​​Проучването на английската организация \"Marriage Foundation\" показва, че нивата на разводите през първите пет години от са намалели значително в цяла Европа. Изследването е на база данните на Евростат за броя на разводите, според продължителността на брака през първите 15 години.   Процентът на разводите у нас през първите 5 години от брака е 6.5% и не се е променил от 1990 година насам. Леко увеличение от 2 процента се забелязва при разводите до 10-та година от брака, при сключените през 2007 година бракове (14%), спрямо тези сключени през 1990-та (12%).\r\nПо брой сключени бракове на глава от населението през 2017 година е малко под средното равнище, спрямо останалите страни от Европейския съюз, с 4 брака на 1000 души спрямо 4.3 на 1000 души средно за целия ЕС.  Данните на Националния статистически институт у нас показват, че броят на у нас се е задържал, без особена промяна, през последните две десетилетия. През 2018г., подобно на 2000 г., броят им е 10 596.\r\nНай-много двойки у нас се развеждат във възрастовата група от 40 до 49 години. Това съставлява 38 процента от разводите през 2018г. След тях следват разводите в групата между 30 и 39 годишните - 27 процента. На трето място се нареждат на възраст между 50 и 59 години - 21 процента.   За да се намали броят на разводите у нас, двойките следва да полагат повече усилия, особено между 40 и 49 годишна възраст, когато степента на разводи е най-голяма, съветват специалисти.    С цел превенция на разводите и насърчаване на двойките да поддържат близостта помежду си, за девета поредна година в ще се проведе Международната Седмица на брака. Инициативата се отбелязва ежегодно в над 25 страни по света от 7 до 14 февруари. През последните години известни личности, специалисти в сферата на семейното здраве, представители на неправителствения сектор и институциите, църквите от трите клона на християнството, предприемачи и стотици двойки се включиха в Седмицата на брака. От старта на инициативата у нас броят на сключените бракове е нараснал с 35 процента.\r\nЗдравите бракове носят огромна полза за съпрузите и децата. Те създават атмосфера на сигурност и стабилност, заедно с много радост и забавни моменти. Изследванията на социалната наука, през последните 30 години, показват, че мъжете и жените, които са сключили брак и продължават да са в близки , живеят по-дълго, наслаждават се на по-добро здраве и са по-удовлетворени от живота.\r\nПовече информация за инициативите по време на Седмицата на брака у нас може да намерите на .    ", "date": "2020.01.23", "title": "България е сред държавите с най-малко разводи в Европа"}
{"url": "https://www.actualno.com/curious/17-izumitelni-fakta-za-vtorata-svetovna-vojna-news_1426614.html", "text": "                                7. Четири от всеки пет германски войници, убити във войната, загиват на Източния фронт.                    ", "date": "2020.01.23", "title": "17 изумителни факта за Втората световна война"}
{"url": "https://www.actualno.com/cars/tesla-veche-struva-nad-100-mlrd-dolara-news_1426555.html", "text": "      Акциите на Tesla Motors достигнаха нови рекордни стойности, благодарение на което пазарната капитализация на производителя на електромобили за първи път в историята на компанията премина 100 млрд. долара.      На 22 януари една акция на Tesla се търгуваше за 579,51 долара, което означава капитализация от 104 млрд. долара. Така компанията на Илон Мъск задмина Volkswagen, който струва 100 млн. долара. Тази стойност е три пъти по-висока от тази на Ford и два пъти от на General Motors. В същото време е два пъти по-ниска от Toyota, която продължава да е най-скъпият автомобилен производител в света.   Успехите на Tesla се обясняват с успешните показатели на компанията за третата четвърт на 2019 г., както и с пускането на новия завод на компанията в Китай. Пазарна стойност от 100 млрд. долара е първият показател, който Мък трябва да постигне, за да получи и най-големият бонус в историята на автомобилната индустрия.\r\nПреди 2 години, когато Tesla беше оценявана на \"само\" 59 млрд. долара, Мъск се съгласи да се откаже от всички възнаграждения, които му бяха гарантирани през следващите 10 години. Той се договори с акционерите да получи общо 12 бонуса във вид на акции на компанията. Последният ще му бъде изплатен, когато пазарната капитализация достигне 650 млрд. долара.  Ако това стане, Мъск ще е получил 55,8 млрд. долара. В момента той е собственик на 19% от акциите на компанията, а за да вземе първия транш трябва стойността на Tesla да се задържи над 100 млрд. долара в продължение на 6 месеца.    ", "date": "2020.01.23", "title": "Tesla вече струва над 100 млрд. долара"}
{"url": "https://www.actualno.com/balkani/89-jertvi-na-trafik-na-hora-spaseni-pri-akcija-na-interpol-news_1426544.html", "text": "      При спецоперация \"Тезей\" на Интерпол бяха спасени 89 души - жертви на трафик на хора. Сред тях има и 7 деца, съобщава МИА, цитирана от БГНЕС.      Всички те са били жертви на престъпни банди от Балканите. Жертвите са били принудени да проституират, да работят при нечовешки условия и да просят по улиците.   Операция \"Тезей\" е извършена миналия месец и е продължила една седмица. В нея са взели участие 3 000 полицаи от 8 държави, включително Турция, Албания и Молдова.\r\nПроверявани са гранични пунктове, жп и автобусни гари и определени квартали.  Задържани за общо 72 трафиканти на хора и още 167 лица, съпричастни към престъпленията, съобщават от агенцията. ", "date": "2020.01.23", "title": "89 жертви на трафик на хора спасени при акция на Интерпол"}
{"url": "https://www.actualno.com/society/novijat-direktor-na-bnr-zapochva-s-revizija-na-zaplatite-i-honorarite-v-radioto-news_1426545.html", "text": "      Едно от първите неща, които ще направи новият генерален директор на БНР, е да изиска разчетите и  счетоводните книги за работна заплата , хонорари и допълнителни бонуси. Това заяви Андон Балтаков пред БНР      Той беше избран след две последователни гласувания на СЕМ с 4 гласа \"за\" и един \"въздържал се\". Така следващите 3 години БНР ще бъде управлявано от Андон Балтаков. Кой е той можете да прочетете в .\r\nОт ситуационния анализ, който е направил Балтаков се оказало, че основен фактор в работата на БНР са хората , техните таланти и мотивацията им. По думите му проблемите в радиото са трупани с десетилетия, без да се решават. Затова генералният директор започва поредица от срещи с работещите.   \" Не трябва да има реклама в БНР .\", категоричен беше Балтаков. Според него радио пазарът е изключително тесен. Рекламният пазар не може да поеме  издръжката на БНР. В същото време Българското национално радио  произвежда продукция, която останалите медии не биха  се заинтересовали да произвеждат. По думите му комерсиализацията на обществените медии не трябва да се допуска.  Относно проблема с финансирането новият генерален директор на припомни, че законът е правен през 1998 година когато не само политическата, но и икономическата конюнктура са били съвсем различни.\r\n\"Този закон наистина трябва да се промени. Мисията, която е посочена за обществените медии, е хубаво да бъде осъвременена от гледна точка на дигиталните платформи и въобще достигането до пълната палитра на обществото.\", обясни философията си Балтаков.\r\nПо думите му трябва да има предвидимост на финансовия поток в радиото, без то да бъде зависимо от решенията на финансовото министерство.     припомня, че в деня на избора на новият генерален директор - 22 януари, депутатите удължиха с месец и половина срока, в който Сметната палата трябва да предостави резултатите от възложения ѝ финансов одит на Българското национално радио (БНР). Окончателният доклад трябваше да бъде готов в края на януари, но се налага срокът да бъде продължен заради забавяне при получаване на информацията, свързана с решения на Управителния съвет на БНР.   Одитът на финансовото управление на БНР обхваща периода от 1 януари 2017 г. до 30 септември 2019 г., а окончателния доклад на Сметната палата трябва да бъде готов до 10 март 2020 г. Още по темата четете .\r\nРешението за финансова проверка депутатите взеха през месец септември 2019г., а причина за това стана информацията, че обществената медия е натрупала дефицит в размер на около 4 млн. лева.\r\nТогава бе създадена и Временната анкетна комисия, която да провери обстоятелствата около замлъкването на програма „Хоризонт“, случило се на 13 септември, както и всички твърдения за политически натиск срещу ръководството и журналисти от медията.\r\nСкандалът от миналата година в крайна сметка доведе и до избора на нов генерален директор на БНР, след като СЕМ прекрати предсрочно мандата на Светослав Костов.   Още за медийния скандал можете да прочетете в  ", "date": "2020.01.23", "title": "Новият директор на БНР започва с ревизия на заплатите и хонорарите в радиото "}
{"url": "https://www.actualno.com/society/otnovo-sme-pyrvi-po-korupcija-v-es-news_1426571.html", "text": "      Международната неправителствена организация публикува своя за 2019 г. в 180 държави. , изпълнителен директор на асоциация „Прозрачност без граници“, припомни пред БНР, че индексът представлява скала от 0 до 100, в която 0 е най-високо, а 100 е най-ниско ниво на корупция.      Индексът е композитен и е стъпил на няколко изследвания – в глобален план те са 13, а за – 10 и са на различни международни организации, които дават различни разрези на обществото и икономиката.   „Тази класация е задълбочено изследване и е далеч от простото разбиране за нивото на подкупничество например“, каза Славов.\r\nЗа особено движение в класацията няма – запазваме последното място в Европейския съюз с ниво на индекса, което може да се определи като тревожно и на което имам системни проблеми с корупцията, допълни той.  Тенденцията е от 2012 г. да сме на последно място, като изключим може би една година, в която измести от последното място.\r\nВ световен мащаб страната ни се е изкачила от 77-о до 74-о място в класацията на „Трансперънси интернешънъл“.   „Нашата стойност на индекса е наполовина от тази на , която има 87 стойност на индекса, което показва, че това е държавата (заедно с Нова Зеландия) с най-добра позиция по отношение на борба с корупцията – тези две страни оглавяват класацията“, отбеляза Славов.    Според него основните причини, на които се дължи тази тенденция за , са ключови стълбове като свобода на медиите, доверие в изборния процес и начина на неговото осъществяване, финансиране на политическите партии, назначенията в публичните институции и не на последно място върховенството на закона.\r\nПрипомняме, че по резултати от 2018-а индексът за възприятие на корупцията на България през 2017 година е 43 пункта, като с това страната заема 71 място в световната класация. В рамките на регионалната класация на държавите-членки на Европейския съюз, страната ни и тогава продължава да заема последно място (средната стойност на индекса за ЕС е 66). Сравнението между индексите на България и на останалите държави от ЕС показва не само липса на развитие в рамките на един относително дълъг период – на фона на тенденциите при други държави-членки на ЕС индексът откроява тенденция на сериозно изоставане. Тя е особено видима на фона на позитивния тренд при държави от централна и Източна Европа, с които България се съизмерва от началото на демократичните промени, като Естония (от 64 т. през 2012 г. до 71 т. през 2017 г.), Латвия (от 49 т. през 2012 г. до 58 т. през 2017 г.), Чехия (от 49 т. през 2012 г. до 57 т. през 2017 т.), Литва (от 54 т. през 2012 г. до 59 т. през 2017 г.) и Румъния (от 44 т. през 2012 г. до 48 т. през 2017 г.) ", "date": "2020.01.23", "title": "Отново сме първи по корупция в ЕС"}
{"url": "https://www.actualno.com/cinema/italianskite-festivalni-kinohitove-predateljat-na-marko-belokio-i-martin-idyn-na-pietro-marchelo-na-24-tija-sofija-film-fest-news_1426580.html", "text": "      Верен на впечатляващия си авторски стил, италианският майстор на киното Марко Белокио прикова зрителското внимание на световните кинофестивали през 2019 година с най-новия си филм „Предателят“. Творбата му получи номинация за „Златна палма“ в Кан, а също и за най-добър филм, сценарий и най-добър актьор - Пиерфранческо Фавино, на Европейските филмови награди.       „Предателят“ разказва за живота на т.нар. „бос на двата свята“ Томазо Бушета, първият информатор в съдебен процес срещу мафията в Сицилия през 1980. „Това е биография в истински Белокио стил. Визионерски и оригинален, той обединява ужас и наподобяващ сън делириум, какъвто е случаят и в „Добро утро, нощ“ от 2003 година за отвличането на бившия министър-председател Алдо Моро, извършено от терористите на „Червените бригади“, пише „Cineuropa“.   Марко Белокио поставя акцент върху двата противоречиви начина, по които „честта“ се приема от мафията, демонстрирайки лицемерието и лъжата на човек, който живее заобиколен от религиозни образи, критикуващ морала на останалите, докато сам поръчва убийството на други хора. Новият му филм започва с огромно парти от началото на 80-те години в Сицилия, където „Коза ностра“ обсъжда как да контролира търговията на хероин, която впоследствие ще доведе до война между фамилията Корлеоне и старите мафиоти. Пиерфранческо Фавино е изключително впечатляващ в образа на Бушета. Той се радва на живота, красивите дрехи, вилите и много жени, но в светската суета се прокрадва безпокойство и несигурност... Той е пълна противоположност на своя съперник Тот Рийна (Никола Кали), шеф на Корлеоне, който убива семейството на Бушета след предателството.\r\nФилмът на Белокио не заобикаля политическите измерения на историята, а изследва в дълбочина връзките между „Коза ностра“ и другите институции, до които в крайна сметка водят разкритията на Бушета. В тези връзки участва и седемкратният министър-председател Джулио Андреоти, обвинен в съюз с мафията. Същият този политик, който като любител на киното и министър инвестира цялата си енергия в цензуриране на по-„неудобните“ филми (дори отказва виза на „Крадци на велосипеди“), в „Предателят“ Марко Белокио съвсем буквално го съблича по бели гащи.  * * * „Мартин Идън“ е първият пълнометражен игрален филм на известния италиански документалист Пиетро Марчело. Творбата е екранизация на едноименната полубиографична класика на Джек Лондон. Американският писател е на 33 години, когато създава своя роман, превърнал се в един от първите бестселъри в историята на литературата на ХХ век след отпечатването му през 1909 година.   В основата на сюжета е разказа за неразбран от обществото гений, който има много общи черти със самия Джек Лондон. И двамата са авантюристи, жадни да опознаят света, самоуки и отхвърлящи културата на богатата класа. Действието във филма е пренесено в Неапол, където бедният и необразован моряк Мартин (в ролята Лука Маринели, една от звездите на Италия и сред най-търсените актьори в момента) изживява възхода и падението на страстната си любов към богатата Елена (Джесика Креси). Решен да сбъдне мечтата си да се ожени за нея, Мартин се хвърля стремглаво към книгите, за да повиши социалния си статус. Той се превръща в успешен писател, едва след като осъзнава горчивата истина, че всички около него се интересуват само от славата и богатството му…    „Това, с което филмът впечатлява, е използването на уникален архивен материал в контраст с повествованието. Смесването им на практика не е нещо ново – мнозина са го правили и преди, от Леон Парие през 1928 година до Пабло Лорен през 2016, но за Пиетро Марчело този подход носи допълнителна енергия във връзката между текста и историческата реалност“, пише в ревюто си „Cineuropa“ след представянето на „Мартин Идън“ на фестивала във Венеция, където филмът е сред номинираните за „Златен лъв“, а Лука Маринели получава престижната награда „Coppa Volpi“ за най-добър актьор.\r\n„Политически и философски провокативна история, разказана с изключително кинематографично майсторство...“, така определят екранизацията на „Мартин Идън“ специалистите в Торонто, където Пиетро Марчело получава наградата Platform Prize за високи художествени заслуги, демонстриращи силна режисьорска визия.\r\nОЧАКВАМЕ Ви на #КИНО!    ", "date": "2020.01.23", "title": "Италианските фестивални кинохитове  \"Предателят\" на Марко Белокио и \"Мартин Идън\" на Пиетро Марчело на 24-тия София Филм Фест"}
{"url": "https://www.actualno.com/burgas/kak-da-razberem-dali-mojem-da-preborim-sami-gripa-ili-e-nujen-lekar-news_1426563.html", "text": "      Динамична е ситуацията с . В няколко области вече е обявена грипна епидемия , но картината се променя всеки ден и така ще е до началото на месец февруари, когато вирусът затихва. Според епидемиолози неговият пик е от средата на януари до първата седмица на февруари . За поредна година няма национална противогрипна здравна стратегия по отношение на заболяването, която да информира и насочва хората в правилната посоа на лечение, твърди д-р Светозар Сардовски от Медицински център „Аргомедика“ в София.      Кардиологът има проучвания и публикации по темата и всяка година се опитва да помогне чрез своите съвети. Те се основават на доказани научни и медицински данни. Преди време неговия призив: „ Няма нужда да ходите и на лекар при грип “ предизвика полемика. Лекарят обаче пояснява кои са точно случаите, при които да се посещава и при кои да не се посещават кабинетите на специалистите. За д-р Сардовски каза още: „Ако неочаквано и бързо се появи комбинация от втрисане с висока температура над 38 градуса, болки в цялото тяло включително в очите, главоболие, схващане до тежка слабост и кашлица и е зима, почти е сигурно, че това е грип. Ако можете да ходите някъде е само до аптеката за да си вземете противогрипно средство Тамифлу или Реленца. Това са единствените противогрипни препарати на пазара . Самоизолирайте се от контакти, най- малко с лицева маска, за да не заразите другите. Лечението е най-ефективно, ако започне до 48-мия час, като след това ефектът спада значително, до липсата му след пет дни, когато вече може да настъпят усложнения“.\r\nСпециалистът добавя още, че има случаи при които задължително трябва да се отиде на лекар :“ Алармиращите оплаквания са задух и учестено дишане, гръдна болка, обърканост, тежко повръщане и/или диария с невъзможност за поемане на течности, възобновяване на симптомите след първоначално подобрение. И запомнете, че грипът не е безопасна настинка. Средно 10% от населението се разболява, с немалка смъртност, която е средно 15 (10-20) души на 100 000 души население, или 1,5 на 1000 заболели. Най-опасен е за децата до 5 години, възрастните над 65 години и всички със значими хронични заболявания - сърдечно-съдови, белодробни, диабет и други, които обаче, задължително е трябвало да се ваксинират. Тези, които не са се ваксинирали и са с висок риск от заразяване или в близък контакт с болни, с цел предпазване може да вземат по 1 таблетка тамифлу на ден за 10дни в пика на епидемията, да мият на ръцете си, да носят маски в обществения транспорт и на други места, където има много хора“.\r\nЛекарят е на мнение, че ако има национална стратегия свързана с грипа, може се избегне ненужното самолекуване и лечение с уж безопасни, но всъщност далеч по-опасни комбинации от най-различни симптоматични медикаменти, добавки и антибиотици изписвани и от здравни специалисти. Те нямат никакво действие при неусложнен грип, ако е такъв в самото начало. Противовирусните препарати засега са най-ефективните и единствените за директна борба срещу грипния вирус.Те доказано ускоряват времето до клинично облекчаване на симптомите, намаляват риска от усложнения на долните дихателни пътища и хоспитализациите. Наличието на национална стратегия ще намали разпространението и заразяемостта от грип, смята д-р Сардовски.  Съветите си лекарят завършва с думите „Бъдете здрави, но и по-мъдри“. ", "date": "2020.01.23", "title": "Как да разберем дали можем да преборим сами грипа или е нужен лекар?"}
{"url": "https://www.actualno.com/crime/postradalite-ot-hitrino-shte-objalvat-prisydite-iskat-maksimalno-nakazanie-news_1426583.html", "text": "      Адвокатът на пострадалите Николай Димитров е доволен, че има осъдителни  присъди за трагедията в , но не е съгласен с размера им. Затова ще обжалва присъдата на Окръжния съд в Шумен и ще  търси максимално наказание. Това заяви той пред BTV.      На 22 януари Окръжният съд в Шумен на влаковата композиция, катастрофирала в село Хитрино на 10 декември 2016 г. При инцидента загинаха 7 души, а десетки бяха ранени.   Машинистът на влака получи присъда от 15 години в затвор, а помощникът му – 10 години. Като причина за катастрофата магистратите обявиха - високата скорост, с която влакът е навлязъл в селото – почти двойно над позволената от 40 км/ч.\r\nСпоред адвокатът на подсъдимите Ивайло Йорданов  присъдите са очаквани като размер, но той също ще обжалва размера им.  Жителите на Хитрино още си спомнят със страх за инцидента и също смятат, че причината за скоростта е високата скорост и безотговорността на машинистите.\r\nАдв. Димитров изтъкна, че машинистите и фирмата, която ги  покровителства, са загубили ценно време и ресурс, за да се опитат да  вкарат лъжи в съдебния процес с помощта на държавни органи, работещи в  техен интерес.   „Бяха изготвени фалшиви доклади от държавни органи, прехвърляше се  вината върху инфраструктура, цистерни и незаключени стрелки“, допълни  още той.     припомня, че дни преди решението на съда, бяха оповестени експертизи, които потвърдиха вината на машинистите. Всичко за обрата по делото можете да . \r\nТогава адвокатът на пострадалите поиска по 20 години затвор за двамата обвинени. Подробности  ", "date": "2020.01.23", "title": "Пострадалите от Хитрино ще обжалват присъдите, искат максимално наказание"}
{"url": "https://www.actualno.com/politics/borisov-za-hazarta-ako-dokladyt-na-inspekcijata-e-veren-shte-imat-problem-mnogo-hora-news_1426581.html", "text": "      Ако докладът, който прави Агенцията за държавна финансова инспекция (АДФИ) в Комисията по хазарта е верен, ще имат проблем много хора. Това предупреди премиерът преди редовното правителствено заседание, цитиран от БГНЕС.      Министър-председателят съобщи, че от няколко дни, докато е бил на срещата в Давос, в публичното пространство са се ширели дълбоки неистини относно това, че някой има идея да национализира . Борисов заяви, че на неговото бюро е имало доклад на АДФИ, в който се казва, че са засечени разлики от неплащане на такси за стотици милиони. В този доклад обаче никъде не фигурира името на футболния клуб \"Левски\". И в тази връзка премиерът недоумява каква е връзката.\r\nЗа да успокои феновете, Борисов заяви, че ще се срещне утре с тях на разговор, както го прави със всички. По време на срещата Борисов ясно и на феновете ще каже, че не става дума за укриване на доклад.\r\nДали е виновна Комисията и дали ще бъдат осъдени, ще стане впоследствие ясно, тъй като в момента по проверката се работи на пълни обороти. Едно обаче е сигурно - никой на никого няма намерение да взима фирмата, още по-малко да се национализира. Ако има нарушения, ще му се вземе лицензът. Къде е национализацията, попита още Борисов.      Премиерът е възложил на министъра на финансите Владислав Горанов и на председателя на бюджетната комисия в парламента Менда Стоянова, ако се стигне до гласуване на промените в Закона за хазарта, да бъде изразена позицията на ГЕРБ.\r\n„Ние можем да подкрепим, изрично трябва да бъде вписано, че не може да се отдава на концесия, да се аутсорсва и преотдава и трябва да бъде в забранителния списък за приватизация, да е сигурно, че абсолютно никой друг освен държавата, няма да се занимава с тази дейност. Внушението е, че трябва едва ли не да се вкарат други играчи в този бизнес. Ако този доклад е верен, ще имат проблем много хора. Ако не е, няма от какво да се безпокоят. Ние сме изпълнили нашето задължение да изпратим, да се провери и да се констатира и това го правим в много фирми, в много компании и места. Сега е дошло времето на проверката тук“, добави още , цитиран от агенция \"Фокус\".    Припомняме, че промените в , с които се определя каква такса се плаща (чл. 30, ал. 3 от Закона), бяха приети през 2014 г. по предложение на Йордан Цонев и група Народни представители от ДПС и БСП.    Законът е такъв, какъвто е. Не може да се нарушава Конституцията по целесъобразност. \"Не може да вземем от един да дадем на друг – това ли е грижата за здравето на нацията?\". Така бизнесменът Васил Божков коментира темата с новия законопроект за хазарта, предложен от Валери Симеонов.\r\nЗнаете, в мотивите на законопроекта е записано, че една от целите е осигуряването на повече пари за Спортното министерство и програмите му за насърчаване на физическото възпитание и практикуването на спорт \"от различни групи на населението, развитие и насърчаване на учащите, включително деца в риск, към системна физическа активност\".\r\nИзпълнителният директор на \"Национална лотария\" Димитър Ганев коментира по-рано темата с финансирането на \"Левски\". Ние сме в клуба за по-малко от 13 месеца – в \"Левски\" са постъпили малко под 19 млн. лева за този период от компании на г-н Божков, посочи още той. Има и още 5 млн. лева, които са под форма на дългосрочно финансиране от \"Национална лотария\" със срок до 2023 година, когато ще се вземе решение дали да бъдат вкарани в основния капитал, подчерта Ганев.     ", "date": "2020.01.23", "title": "Борисов за хазарта: Ако докладът на инспекцията е верен, ще имат проблем много хора"}
{"url": "https://www.actualno.com/crime/evakuiraha-detska-gradina-i-uchilishte-v-blagoevgrad-sled-signal-za-bomba-news_1426551.html", "text": "      Училище и детска градина в бяха евакуирани заради . Сигналът е подаден към 8.20 ч. за внесено взривно устройство в 11 ОУ.      „Учениците са спокойни, според плана за евакуация са изведени от училището и преместени в намиращата се в съседство сграда на Професионалната гимназия по строителство, архитектура и геодезия”, каза пред БГНЕС педагогическият съветник /психолог/ в 11 ОУ „Хр. Ботев” Луиза Георгиева.   Пожарна и патрулки пристигнаха пред училището, сигналът се проверява, по стандартна процедура в такива случаи сградата трябва да остане запечатана за 24 часа.\r\nОпразнена е и сградата на детската градина до училището. Полицаи и специалисти оглеждат помещенията и класните стаи в училището, намиращо се в кв. „Орлова чука”.  Издирва се и подателят на сигнала.\r\nСигналът, който е малко вероятно да се потвърди, се проверява. ", "date": "2020.01.23", "title": "Евакуираха детска градина и училище в Благоевград  след сигнал за бомба"}
{"url": "https://www.actualno.com/balkani/ankara-prizova-atina-da-uvajava-mejdunarodnoto-pravo-news_1426590.html", "text": "      Министърът на отбраната на Хулуси Акар осъди остро опитите на гръцката страна да разположи оръжие на 16-те острова, обявени за демилитаризирана зона, съобщава Анадолската агенция. Турция е направила всичко възможно за урегулиране на разногласията, свързани с , в рамките на добросъседските отношения.      „Анкара очаква да действа в съответствие с международните закони, договори и добросъседските отношения”, заяви министърът по време на посещението си в турското военно предприятие „Roketsan”.   Той напомни, че Турция не само води ефективна борба срещу тероризма, но и срещу дейности в Егейския регион, Източното Средиземноморие, на Кипър и в Либия.\r\nСпоред изказването му, тази дейност е в съответствие с международното право и се осъществява в съответствие с принципите на зачитане на териториалната цялост на други държави.  „Турция се обявява за стабилен свят, спокойствие и спазване на законите. Въпреки това представителите на турските власти при всеки удобен случай са подчертавали и ще продължават да подчертават, че няма да допуснат накърняване правата на Турция. Анкара е категорична по този въпрос”, подчерта Акар. ", "date": "2020.01.23", "title": "Анкара призова Атина да уважава международното право "}
{"url": "https://www.actualno.com/business/bylgarskata-bulpros-prodyljava-da-raste-tyrsi-ot-300-do-500-novi-slujiteli-news_1426090.html", "text": "               BULPROS изпраща една успешна година, а резултатите ни са повече от добри – за 10-а поредна година бележим ръст. В основните ни бизнеси растежът е двуцифрен, а в някои дейности достига над 30%. Там, откъдето започнахме, години наред успяваме да постигнем ръстове, които смятах за невъзможни. Очевидно има търсене на подобни продукти и услуги, трябва да намерим верните решения, за да ги удовлетворим и да постигнем целите си, обяснява Ивайло Славов.\r\nРъководената от него компания не спира да се разширява, като постоянно обогатява услугите си и предлага нови решения на клиентите си. Стъпка в тази посока е придобиването на SAP интегратора BEAM – българска компания със сериозен опит в автомобилната индустрия, производството и финансовите услуги.   \"Вече можем да предоставяме дигиталните SAP решения на нашите клиенти, така засилваме компетенциите си в цялата ERP област. BEAM разполага с много добри консултанти и експерти, има много клиенти и богат опит на пазара и е идеалното допълнение към групата на Bulpros. С тяхна помощ ще предоставим една по-модерна и завършена услуга в областта на SAP решенията, която ще ни помогне да навлезем на нови международни пазари\", посочва Славов.     BULPROS е международна група, но с българско ДНК. Тя работи също и чрез свои дружества в Бългapия, Гepмaния, Πoлшa, Kaнaдa, CAЩ, Beлиĸoбpитaния, Cъpбия, Румъния и др. Не се срещат често български компании, които са толкова успешни и купуват чужди компании, обикновено се случва обратното.\r\n\"Вече всички сме граждани на света, а при общите правила в ЕС няма граници за бизнесите. Ние сме българска компания и много се гордеем с това, но се възприемаме като участник на по-голям пазар, където се конкурираме с други световни компании. Важното е кой е по-креативен и по-бързо и умело открива подходящите възможности на различни пазари\", казва ръководителят.\r\nКлючовата дума за компанията е диверсификация - на бизнеса, на клиентите, но и на пазарите. Освен обичайно силните позиции в Германия, BULPROS вече е истински стабилна и в Северна Америка – в и Канада. \"Новият ни перспективен пазар е Израел, където спечелихме клиенти, а през 2020 г. смятаме да отворим офис и да работим директно с все повече местни фирми, с които да обменяме опит и ноу-хау\", разкрива Славов. BULPROS не пренебрегва и Югоизточна Европа, ще продължи да развива офиса си в Белград, а малко по-късно през тази година ще отвори офис и в Крайова, който ще бъде първият за компанията в Румъния.   ИТ и аутсорсинг индустрията остава сред двигателите на българската икономика, макар че през изминалата година леко забави растеж поради липсата на достатъчно кадри. \"Аутсорсинг индустрията в е и ще бъде в добра форма през следващите поне 10 години, тъй като сме достатъчно конкурентни като цена и качество на услугите. Броят на фирмите нараства двуцифрено всяка година, идват и все повече международни инвеститори\", посочва Ивайло Славов.\r\nЕкспертният бизнес на компанията също расте активно, което води до отварянето на нови работни места. \"Имаме големи нови световни клиенти, назначихме 350 нови служители през изминалата година, а през 2020 г. смятаме да наемем още между 300 и 500 души. 80% от новите ни служители ще бъдат в балканския регион – най-вече в Бургас, Варна, Белград и Крайова\", разкрива управителят на BULPROS.   Най-голямото предизвикателство пред ИТ индустрията остава недостигът на кадри – проблем, който изисква спешно решение, тъй като секторът се нуждае от 20-30 000 души през следващите няколко години. \"Очевидно не можем да ги създадем, нито да върнем всички български студенти от чужбина. Най-важният въпрос и най-голямото предизвикателство е как да доведем необходимите кадри. Трябва да привлечем подходящите хора от Украйна, Молдова, Беларус, страните от Западните Балкани\", твърди Славов.\r\nВ българските региони нещата също не са розови. Всичко, което се случва в ИТ у нас, е концентрирано в 4-5 големи града. В София, Пловдив, Варна, Бургас и отчасти Велико Търново, Русе и Стара Загора през следващите години ще има ръст на ИТ и аутсорсинг индустрията. Във всички останали градове шансовете за голям ръст са нищожни, тъй като липсват образователни възможности и няма предпоставки да се създават ИТ стартъпи, фирми, екосистема, посочва Славов. Живеещите в чужбина образовани българи са друг възможен ресурс, но той още по-трудно може да бъде възстановен.\r\n\"Искаме да върнем български ИТ специалисти от Централна и Западна Европа, но не е никак лесно. Хората избират да емигрират не само заради заплащането. В нашия сектор все по-малко са хората, които напускат заради пари, тъй като заплатите са достатъчно високи. Повечето емигрират, търсейки по-добра социална среда, по-добро образование за децата си, по-интересни кариерни възможности и др. Връщането е труден процес – щом веднъж си живял в по-сигурна и организирана среда, не е лесно решение да я напуснеш\", обяснява Славов.\r\nИТ фирмите работят активно за връщане на българи от чужбина и привличане на чужди квалифицирани кадри, но успеваемостта не е достатъчно добра. \"Ако говорим за целенасочено връщане и привличане в целия сектор, темпото е много бавно. Бройката на издадените сини карти е също нищожна спрямо необходимостта. Борим се, организираме програми и инициативи, но все още сме далеч от истината\", признава Славов. BULPROS обаче е добър пример в това отношение, тъй като 25-30% от служителите в българските офиси на компанията са живели извън страната, но са се върнали. Преди около десетилетие BULPROS стартира дейността си с 5 души, в момента в компанията работят около 1300 служители. Подобен мащабен растеж неизбежно носи предизвикателства, които обаче не тревожат Ивайло Славов.\r\n\"Броят на хората или оборотът на една компания не е най-същественото. Ключови са дейността, организацията и правилната стратегия. Най-трудно е да управляваш 20 или 50 души, тъй като няма как да си позволиш да наемеш добри мениджъри. От 100 души нагоре правилата са съвсем различни и всичко зависи от точните хора, процеси и организация\", обяснява той.\r\nА какво е нужно, за да работите в компания като BULPROS? \"Наличието на познания и образование е добра основа, но най-важен е характерът. Качества като лоялност, отдаденост към работата, издръжливост, амбиция за развитие често са по-важни от конкретните умения, които се усвояват и развиват с необходимото желание\", убеден е Ивайло Славов.  ", "date": "2020.01.23", "title": "Българската BULPROS продължава да расте, търси от 300 до 500 нови служители"}
{"url": "https://www.actualno.com/burgas/osigurjavat-po-lesen-dostyp-do-burgaskija-kvartal-meden-rudnik-news_1426577.html", "text": "      Облекчаване на придвижването до обмисля Община Бургас. Според специалистите това може да стане, като две от кръстовищата регулирани със светофар, станат кръгови. Изготвя се подробен план и инвестиционен проекти за изграждането и на нова улица. Очакванията са, че това ще подобри пропускателната способност към и от комплекса. Общинските съветници ще трябва да вземат решение за изменение на действащия план, за да се оптимизира трасето на улицата и да се гарантира нейната функционалност.       Кръстовища, които ще станат кръгови, се намират при разклона за квартал \"Горно Езерово\" и при първото влизане към комплекса с ляв завой. Обслужващата улица ще е двупосочна, ще има тротоари и осветление. Тя ще започва от кръстовището и ще бъде успоредна на булевард \"Захарий Стоянов\". Нейният изход е на кръстовището при разклона за квартал \"Горно Езерово\".\r\nОчаква се в бъдеще новата улица да обслужва и разширението на промишлена зона Юг-Запад на Индустриален и логистичен парк - Бургас, както и бъдещия футболен стадион.   Община Бургас продължава и с предпроектните проучвания за нова пътна връзка на жилищен комплекс \"Меден рудник\", която да започне и завърши с две нови кръстовища. Първото ще бъде преди Пречиствателната станция, а второто на пътя за Созопол, като трасето ще минава и през водна площ.\r\nОбщината ще пристъпи към изпълнението на проектите, когато стане ясна стойността на строителните дейности.     ", "date": "2020.01.23", "title": "Осигуряват по-лесен достъп до бургаския квартал \"Меден рудник\""}
{"url": "https://www.actualno.com/football/uventus-premina-prez-roma-i-dostigna-do-polufinal-za-kupata-news_1426550.html", "text": "      Отборът на Ювентус се класира за полуфиналите на Купата на Италия, след като победи Рома с 3:1 у дома. На \"Ювентус Стейдиъм\" домакините започнаха вихрено мача и натрупаха три гола преднина още до почивката.      Кристиано Роналдо откри резултата в 26-та минута след асистенция на Гонсало Игуаин, като това бе 13-ти гол за португалеца в последните му 10 мача. Петкратният носител на Златната топка също така се разписа в 15 различен клубен турнир в кариерата си от общо 17, в които е участвал.   Родриго Бентанкур покачи на 2:0 в 38-та минута, а точно преди почивката централният защитник Леонардо Бонучи вкара трети гол за \"бианконерите\" с изстрел с глава, като и за двете попадения асистенции направи крилото Дъглас Коста.\r\nПрез втората част \"вълците\" стояха по-добре на терена и успяха да върнат един гол в 50-та минута, след като изстрел чрез Ченгиз Юндер срещна напречната греда, отби се в гърба на Джанлуиджи Буфон и попадна във вратата.  На полуфиналите Ювентус ще се изправи срещу Милан или Торино.     ", "date": "2020.01.23", "title": "Ювентус премина през Рома и достигна до полуфинал за Купата"}
{"url": "https://www.actualno.com/asia/lodka-se-preobyrna-v-indonezija-news_1426557.html", "text": "      Най-малко 10 души изчезнаха в резултат на преобръщане на лодка край брега на Суматра в западна . За това съобщи Стар, цитиран от ТАСС.      \"На борда са били 20 души. Десет от тях бяха спасени, други десет са обявени за изчезнали\", заяви представител на местните власти, предаде БГНЕС.   Отбелязва се, че пътуващите в лодката са били нелегални мигранти, отправили се към Малайзия в търсене на работа.\r\nОперацията по издирването продължава в района на инцидента.   ", "date": "2020.01.23", "title": "Лодка се преобърна в Индонезия "}
{"url": "https://www.actualno.com/prasspress/bojat-ne-nastana-tretata-svetovna-i-letjashtoto-kilimche-news_1426629.html", "text": "      Ленин използва Първата световна война, за да превърне “войну империалистическую в войну гражданскую” - и създава първата болшевишка държава в света.      След Втората световна война Сталин разшири съветското влияние върху голяма част от Европа и ние се паднахме в неговата част.\r\nАко в хода на Историята има някаква мистична логика, можем да спекулираме, че след Третата световна Путин ще възстанови Съветския съюз, заедно с концепцията за Третия Рим и Второто унищожение на Содом и Гомор.\r\nКонцепцията за Третия Рим е стара политическа халюцинация за наследството на Византия, която била наричана Втори Рим.  Такива амбиции и претенции са имали Симеон Велики, който се е самотитулувал “император на българите и ромеите”, после някои сръбски монарси, турски султани (след падането на Константинопол) и руски царе.\r\nОще от времето на Петър Първи, който прави Русия велика държава, съществува и концепцията за Втори Содом и Гомор - това са проповядвали противниците на Петър в Русия. Понеже Петър полагал усилия да европеизира Русия, опонентите му твърдели, че това е духовен разврат и отстъпление от заветите на предците.\r\nСамото “европеизиране”, което насилствено налагал царят, било доста комично и в стил “криворазбраната цивилизация”, но е факт, че Петър прави Русия морска държава и империя, опердашва шведите и завинаги отнема статута им на Велика държава.    Със старта на Третата световна е по-сложно - особено през последните години изнервеното човечество току припознава някой конфликт като начало на световен пожар - всеки път като стане нещо грубо между Индия и Пакистан; или при ожесточаване на палестинския въпрос; при анексията на Крим… Гражданската война в Сирия също понякога я представят като пролог към Трета световна. (Превратим войну гражданскую в войну мировую.)\r\nОт сегашния конфликт между и засега Путин има пряка полза заради повишените цени на петрола - те са като екстази за руската икономика, която е износител на енергийни ресурси.\r\nА след като американският дрон бастиса , цените на петрола се качиха на летящо килимче и литнаха навъзбог.\r\nИранците се ядосаха, пък взеха, че се изпотъпкаха на погребението на Сюлеймани - 50 души бяха стъпкани до смърт в тълпата по време на печалните церемонии. Засега това са жертвите на Третата световна, която пак излезе демо версия (плюем си в пазвите). Нека Аллах да им дари покой, а пък актуалната кандидат-Трета световна да си остане Поредна Никаква.   Автор:   ", "date": "2020.01.23", "title": "Боят не настана: Третата световна и летящото килимче"}
{"url": "https://www.actualno.com/society/vkp-vze-na-specialen-nadzor-deloto-za-ubijstvoto-v-s-galiche-i-za-smyrtta-na-bylgarski-fen-news_1426552.html", "text": "      По разпореждане на главния прокурор Иван Гешев Върховната касационна прокуратура взе на специален надзор делото за извършеното на 11.01.2020 г. в с. Галиче убийството на 18-годишната Андреа.      На проведената в понеделник, (20.01.2020 г.), среща с премиера и бащата на жертвата главният прокурор пое ангажимент и впоследствие издаде заповед, с която разпореди на административните ръководители на прокуратурите да извършат проверка на разследванията по две и повече досъдебни производства срещу един и същ обвиняем, какъвто е случаят с обвиняемия за убийството, съобщиха от прокуратурата.   Със заповед на главния прокурор Върховната касационна прокуратура взе на специален надзор делото за убития на 05.01.2020 г. в гр. Солун български гражданин Тоско Бозаджийски.\r\nДосъдебното производство е образувано на 21.01.2020 г. с постановление на прокурор от Софийска градска прокуратура по повод изпратени материали от клуб „Ботев – Пловдив“, за това, че на територията на Република Гърция в гр. Солун умишлено е умъртвено лице с българско гражданство.  С постановление на главния прокурор разследването по досъдебното производство е възложено на Национална следствена служба.\r\nПрипомняме ви, че на среща в Министерски съвет от 20.01.2020 г. с министър-председателя и бащата на убитото лице, главния прокурор Иван Гешев пое ангажимент да сезира Софийска градска прокуратура, която да прецени налице ли са данни за образуване на досъдебно производство на територията на Република България.    ", "date": "2020.01.23", "title": "ВКП взе на специален надзор делото за убийството в с. Галиче и за смъртта на български фен"}
{"url": "https://www.actualno.com/society/mvnr-s-preporyki-kym-pytuvashtite-v-kitaj-zaradi-novija-opasen-virus-news_1426616.html", "text": "      314 са потвърдените случаи на заразени с новия коронавирус (2019-nCoV) в световен мащаб, сочат официални данни на Световната здравна организация. От тях 309 са в Китай, 2  - в Тайланд, 1 - в Япония и 1 - в Република Корея. 270 от случаите в Китай са регистрирани в град Ухан, провинция Хубей, откъдето се счита, че е започнала епидемията. 51 заразените там са тежко болни, а двама са в критично състояние. В град Ухан се съобщава за 6 смъртни случая.      Разпределението на заболелите по региони в Китай е следното: провинция Хубей – 270, провинция Гуандун – 17, община Пекин – 5, община Шанхай – 2, община Чунцин - 1, провинция Чжецзян – 5, провинция Дзянси – 2, провинция Съчуан – 1, община Тиянжин – 2, провинция Хенан – 1, провинция Хунан – 1, провинция Шандонг – 1, провинция Юнан – 1 и Тайван – 1.\r\nПо информация на българското посолство в Пекин с цел ограничаване на разпространението на епидемията от , 23 януари 2020 г., местните власти са забранили влизането и излизането от китайския град Ухан, смятан за огнище на заразата, включително и за чуждестранни граждани. Затворени са летищата, а градския транспорт не функционира.   Към момента на международното летище в Пекин няма въведени специални мерки, но се препоръчва пътуващите да следят официалната страница на летището за актуална информация.  На този етап СЗО не препоръчва ограничаване на пътуването или търговията.\r\nОт българското външно министерство препоръчват на българските граждани, които пътуват или пребивават зад граница (особено в рисковите дестинации), да спазват следните предпазни мерки:\r\n- избягване на близък контакт с хора, страдащи от остри респираторни инфекции;    -  често миене на ръцете, особено след директен контакт с болни хора или тяхната среда;   - избягване на близък контакт с живи или умрели селскостопански или диви животни;\r\n- пътуващите със симптоми на остра респираторна инфекция трябва да практикуват етикет за кашлица (да поддържат дистанция, да покриват кашлица и кихане с тъкани или дрехи за еднократна употреба и да мият ръцете си).\r\nВ случай на симптоми, подсказващи за респираторни заболявания преди, по време или след пътуване, съветваме пътуващите да потърсят медицинска помощ и да споделят историята на пътуванията си със своя лекуващ лекар.\r\nПри необходимост от съдействие, българските граждани могат да се свържат с посолствата на Република в региона на следните телефони:   -  Пекин, Китай, на тел.: +86 10 6532 1946 и в извънработно време на тел.: +86 10 6532 1916;   -  Джакарта, Индонезия, по всяко време на денонощието на следния телефон: +62 81296000691;\r\n-   Токио, Япония, на тел.: +81 3 3465 1021 и в извънработно време на тел.: + 81 80 7966 5608;\r\n-   Сеул, Корея, на тел.: +82 2 794 8625; +82 2 794 8626 и на дежурен телефон в извънработно време: + 82 10 3549 8625;\r\nСигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.\r\nМВнР препоръчва на българските граждани, при пътувания в чужбина, да се възползват от възможността да се регистрират в рубриката \"Пътувам за…” на следния адрес: (https://mfa.bg/bg/embassyinfo). ", "date": "2020.01.23", "title": "МВнР с препоръки към пътуващите в Китай заради новия опасен вирус "}
{"url": "https://www.actualno.com/crime/tramvajna-katastrofa-v-sofija-ima-informacija-za-zaginal-news_1426632.html", "text": "      Сигнал за верижна катастрофа между четири трамвайни мотриси  в района на  жк \"Дружба\", бул. \"Искърско шосе“ е подаден към 11:30 часа, съобщава МВР. Инцидентът е станал след спирка на трамвай 20 в района.       Един човек е загинал, а други шестима са пострадали при сблъсъка, обобщава БГНЕС.\r\nОт болницата съобщиха, че пострадалите във верижната катастрофа в столичния квартал \"Дружба\", които са приети в СО на УМБАЛ \"Св. Анна\" - София АД са шест (5 жени и 1 мъж). Те са на възраст от 29 г. до 71 г. Сред тях е ватманът на едната мотриса - жена с порезна рана на главата и сътресение на мозъка. Тя е хоспитализирана в Клиника по неврология без опасност за живота. Другите пациенти са предимно с гръдни травми (има една жена с травма на коляно) и са освободени за домашно лечение.   Как е станал инцидентът? Първоначална версия: Всичко е започнало от повреден трамвай, който не успял да се отмести на  собствен ход. Два трамвая след него спрели, за да го изчакат да  потегли.\r\nИнж. Иво Василев, зам.-директор на Столичният електротранспорт, обясни, че загиналият най-вероятно е слязъл от един от трамваите, след което е тръгнал да пресича релсите между двата спрели трамвая.    В този момент трети трамвай (номер 20) се удря с висока скорост във втория чакащ, а той от своя страна в първия в колоната. Загиналият бил смазан между мотрисите. Вследствие на удара има счупен пантограф, а един от трамваите е и с огънати ламарини.\r\nИнж. Иво Василев подчерта, че при удара е пострадала ватманката на последния трамвай - Боряна Кюркчиева. Тя е с 31 години трудов стаж и по думите му е \"изключително опитна\". Той уточни още, че Кюркчиева е почивала на 18 и 19 януари. \r\nВ момента на място се извършва оглед от столични полицейски екипи. По случая е образувано досъдебно производство, в рамките на което ще се установяват и  причините за възникналия инцидент. Коментар: Инж. Иво Василев, зам.-директор на Столичният електротранспорт,  коментира, че трамваят, причинил катастрофата, е бил в изправност. Самата мотриса била наскоро ремонтирана и боядисана, а след като я огледа добави, че и всичките й  спирачки са изрядни.   По думите му е имало достатъчно място и видимост от  тръгването на светофара, за да може ватманката Кюркчиева да види спрелите трамваи пред нея.  \"Не е изключено и спирането да е било направено по-късно отколкото е било  необходимо, но какво точно се е случило ще каже следствието\", коментира  още той пред БГНЕС.\r\nВасилев уточни, че трамваите в града могат да се движат с максимална скорост от 50 км./ч. Според него е възможно тази скорост да бъде развита в участъка от спирката до сблъсъка, тъй като мотрисата е единична. Движението на трамваите в района временно е спряно.    Временно е променен маршрутът на трамваите по линия 20 и 23, съобщиха от пресцентъра на Столичната община. Трамваите от линия 23 ще се движат от \"Гео Милев\" до станция Изток, а трамваите от линия 20 се движат от Пета метростанция на ул. \"Пиротска\" до \"Гео Милев\". В участъка от гара Искър до \"Гео Милев\" са пуснати автобуси.\r\nКолко и какви инциденти с трамваи станаха в София през миналата година - припомнете си в !\r\nВижте кадри от инцидента в  *   ", "date": "2020.01.23", "title": "Трамвайна катастрофа в София, има информация за загинал*"}
{"url": "https://www.actualno.com/society/evropari-za-razvitie-sys-sigurnost-za-naj-golemite-gradove-news_1426517.html", "text": "      Парите за градско развитие, които ще идват по наследника на досегашната оперативна програма \"Региони в растеж\", ще отидат основно за десет големи града в България. Това са казали на \" \" кметове, участвали в съвещание на Националното сдружение на общините в (НСОРБ) в Правец.      Новината всъщност е от зам.-министъра на регионалното развитие и благоустройството Деница Николова. А градовете са: София, Пловдив, Варна, Бургас, Русе, Стара Загора, Плевен, Велико Търново, Благоевград и Видин   По друг приоритет на бъдещата оперативна програма ще се отпуснат пари за още 30 или 40 града. Колко точно ще са, зависи от промени в Закона за регионалното развитие, които ще определят дали населените места от тази категория трябва да имат над 30 хиляди жители, или може и да са по-малко.\r\nВъзможностите на новата оперативна програма ще са такива, че определени средства може да се акумулират и във фонд заедно с пари от други програми. Но тези средства ще се отпускат само за интегрирани проекти за развитие по определени показатели. Ще се получават средства за проекти за цялата територия на общината.  Населените места, които не попадат в една от тези категории, ще получават средства по линия на Програмата за развитие на селските райони.\r\nВ Югозападния регион за развитие двата града с финансиране ще са София и Благоевград. Имало още 6, които биха покрили критериите.    ", "date": "2020.01.23", "title": "Европари за развитие - със сигурност за най-големите градове"}
{"url": "https://www.actualno.com/europe/evrodeputati-sykrashtavaneto-na-budjeta-e-nepriemlivo-za-silna-kohezionna-politika-news_1426633.html", "text": "      Координаторите на Комитета за регионално развитие (REGI) единодушно решиха вчера да замразят всички политически дебати, свързани с (МФР) за 2021-2027 г. до февруари, когато Европейският съвет трябва да преразгледа въпроса.  Членовете на REGI призоваха Съвета да гарантира, че техните бюджетни предложения не жертват финансирането за сближаване и че се постига бърз напредък по всички извънбюджетни въпроси, включително тези в полето за преговори, като същевременно се спазват демократичните прерогативи на в рамките на процедурата за съвместно вземане на решение.      За да се подготвят за възможността, че не е постигнато окончателно споразумение навреме за започване на новите програми за периода 2021-2027 г., членовете на ЕП решиха също да помолят Комисията да предложи мерки за действие в извънредни ситуации, за да се гарантира непрекъснатостта на финансирането от кохезията за преходна година (2021 г.).   Председателят на REGI Юнус Омарие (GUE / NGL, FR) каза: „Последното предложение за бюджет от финландското председателство е неприемливо за Парламента и нашия комитет, и сега чакаме ново предложение от Съвета.“\r\nКомитетът REGI е отговорен в рамките на Европейския парламент за три основни законодателни акта, свързани с многогодишната финансова рамка (МФР): Регламента за общите разпоредби, Европейския фонд за регионално развитие, и Регламента Interreg, както и за предложения за създаване преходен фонд.  Финансирането на кохезионното и регионалното развитие представлява една трета от бюджета на ЕС и всякакво съкращаване би имало сериозно отрицателно въздействие върху гражданите и бизнеса в цяла Европа, според евродепутатите от REGI. Напротив, те смятат, че трябва да се увеличат преките инвестиции в европейските градове и региони, за да се гарантира, че ЕС има подходящи инструменти за борба с климатичната криза и да се избегне задълбочаване на социалните и териториалните неравенство. ", "date": "2020.01.23", "title": "Евродепутати: Съкращаването на бюджета е неприемливо за силна кохезионна политика"}
{"url": "https://www.actualno.com/literature/otkys-ot-13-neshta-koito-psihicheski-silnite-hora-ne-pravjat-news_1425713.html", "text": "      До известна степен всички ние сме психически силни, но винаги може да се желае повече. Когато развивате психическа сила, вие започвате по-добре да контролирате емоциите и мислите си и запазвате позитивна нагласа въпреки обстоятелствата, в които се намирате.      Както някои могат да развиват физическа сила по-лесно, така други са по-силни психически. Има няколко фактора, които определят колко лесно развивате психическа сила:\r\nГенетика – гените играят роля за това дали сте повече или по-малко склонни към психични проблеми, като например разстройства на настроението;\r\nЧерти на характера – на някои хора просто им е в природата да разсъждават по-трезво и да имат по-позитивна нагласа;  Житейски опит – преживяванията ви оказват влияние върху това как възприемате себе си, другите и света като цяло.   Естествено, не можете да промените някои от тези фактори. Не можете да изтриете с гумичка травматичното си детство. Не можете да направите нищо, ако сте генетично предразположени към синдрома на дефицит на вниманието и хиперактивност. Това обаче не означава, че не можете да станете по-силни психически. Всеки има капацитета да подобри психическото си здраве...\r\nЗа да разберете какво представлява психическата сила, трябва да осъзнаете как мислите, поведението и чувствата ви се преплитат и често участват заедно в създаването на низходящата спирала, онагледена в горния пример. Ето защо се нуждаем от тристранен подход, за да развием психическа сила:    1. Мисли – трябва да разпознаем нерационалните мисли и да ги заменим с по-реалистични.\r\n2. Поведение – трябва да запазим позитивна нагласа въпреки обстоятелствата.\r\n3. Емоции – трябва да контролираме емоциите си, за да не започнат да ни контролират те.   Постоянно чуваме „Мисли позитивно“. Но оптимизмът сам по себе си не е достатъчен, за да изявим най-доброто от себе си.\r\nЛесно е да се чувстваме психически силни, когато всичко в живота ни върви добре, но понякога се появяват проблеми. Загуба на работата, природно бедствие, болест в семейството или смъртта на любим човек понякога са неизбежни. Когато сте психически силни, вие ще се справите с житейските предизвикателства по-лесно. Предимствата на това да увеличите психическата си сила включват:   По-голяма устойчивост на стрес – психическата сила е полезна в ежедневието, не само по време на криза. Вие ще сте запознати с повече методи за по-ефикасно и по-ефективно справяне с проблемите и това може да намали нивото ви на стрес като цяло.\r\nПо-голяма удовлетвореност от живота – с увеличаване на психическата ви сила вие ще станете и по-уверени в себе си. Поведението ви ще съответства на ценностната ви система, което ще ви донесе вътрешен мир и вие ще прозрете кое е наистина важно в живота.\r\nПо-добри резултати – независимо дали целта ви е да станете по-добър родител, да повишите продуктивността си в офиса или да постигнете по-добри резултати в областта на спорта, когато увеличите психическата си сила, вие ще достигнете пълния си потенциал. ", "date": "2020.01.23", "title": "Откъс от \"13 неща, които психически силните хора не правят\""}
{"url": "https://www.actualno.com/society/prognoza-za-vremeto-23-januari-chetvyrtyk-news_1426487.html", "text": "      Днес ще бъде предимно слънчево, но ветровито. Ще продължи да духа умерен северозападен вятър, на места обаче се очаква да е силен, в планинските райони дори ураганен. Дневните температури ще се понижат и максималните ще са между 3° и 8°, в София - около 4°. Атмосферното налягане ще се понижи, но ще остане по-високо от средното за месеца. Това съобщи за Агенция \"Фокус\" дежурният синоптик Мартин Славчев от Националния институт по метеорология и хидрология.      По Черноморието ще е предимно слънчево. Ще духа умерен вятър от запад-северозапад. Максималните температури ще са 5° - 7°, близки до температурата на морската вода. Вълнението на морето ще е 1-2 бала.\r\nНад планините ще е предимно слънчево, но ветровито. Ще духа силен, по високите и открити части – бурен северен вятър. Температурите ще се понижат и максималната на височина 1200 метра ще е около минус 1°, на 2000 метра – около минус 5°.\r\nВ петък вятърът ще отслабне, до вечерта ще се смени с югозападен. Ще бъде слънчево. Ще започне затопляне, което ще продължи и през почивните дни, когато преобладаващите максимални температури ще са между 9° и 14°.  В събота от запад ще се появи висока облачност, до вечерта ще се увеличава, вятърът ще се ориентира от запад-северозапад. В неделя облачността ще е предимно значителна, почти без валежи, вятърът пак ще стане югозападен. ", "date": "2020.01.23", "title": "Прогноза за времето – 23 януари (четвъртък)"}
{"url": "https://www.actualno.com/starazagora/stara-zagora-utochni-kakyv-shte-e-budjetyt-na-obshtinata-za-2020-godina-news_1426500.html", "text": "      148 364 818 лева е макрорамката на проекта за бюджета на община Стара Загора за 2020 година, стана ясно снощи по време на общественото му обсъждане. В нея са включени субсидията за делегирани от държавата дейности и средства от собствени приходи, дейности, финансирани с общински приходи и преходният остатък. 177 258 390 лева е индикативният годишен разчет за сметките за средства от Европейския съюз и бюджета на общината. За сравнение през 2019 година средствата, с които е разполагала общинската администрация, са били повече - малко над 153 милиона лева.      Запазване на фискалната устойчивост, провеждане на последователна и предвидима политика и запазване на балансиран стабилен общински бюджет са основният приоритет пред ръководството на община Стара Загора. Акцент тази година ще се постави върху повече и по-качествени услуги в образованието и здравеопазването, както и върху подобряване на градската среда, модернизация на транспортна инфраструктура, ВиК мрежи и други, разясни Цанка Ганева, директор на Дирекция „Финанси, бюджет и счетоводни дейности“. В проектобюджета се наблюдава повишаване на разходите по различните функции с цел подобряване на предлаганите услуги.   През настоящата година ще продължи работата по няколко преходни обекта - Културен център „Стара Загора“, новия гробищен парк, Центъра за даровити деца, кръговото кръстовище в кв. „Кольо Ганчев“, изграждане на ново улично осветление и ремонт на съществуващото. Новите обекти, които влизат в инвестиционната програма са подобряването и благоустрояването на „Руския пазар“, ремонтът на зоопарка, изграждането на въжена градина и спортна зала в парк „Артилерийски“. С европейско финансиране ще се продължи работата по проектите за модерен градски транспорт, за обновяване на образователната инфраструктура и за подобряване на качеството на атмосферния въздух. \r\nСнощи стана ясно, че се подготвят проектните предложения за паркоустрояване и подобряване на Станционната градина и Летния театър, който е разположен в парк \"Митрополит Методий Кусев\".  Цанка Ганева обясни, че ще се обърне внимание и на селата на територията на община Стара Загора, а ако бъдат включени в следващия програмен период за европейско финансиране, ще има възможност значително да се подобри жизнената среда в тях. Към момента издръжката им се осигурява от общия старозагорски бюджет, заради което и облагородяването им става по-бавно. Според главния финансист ресурсите всичко, което общината успее да привлече като ресурс за селата по европейски програми, ще се разходва само и единствено за тях. \r\nБяха направени няколко предложения в Бюджет 2020 да бъдат включени различни по тип услуги, ремонти и кампании. Детайлите и точната му рамка обаче ще станат ясни на 13 февруари, когато документът ще бъде разгледан и гласуван от общинския съвет.    ", "date": "2020.01.23", "title": "Стара Загора уточни какъв ще е бюджетът на общината за 2020 година"}
{"url": "https://www.actualno.com/america/nova-strelba-s-jertvi-i-raneni-v-sasht-news_1426510.html", "text": "      Неизвестен откри огън в град Сиатъл в щата Вашингтон. Според NBC, в резултат на стрелбата един човек е загинал, шестима са ранени. Полицията призова гражданите да избягват района, предаде БГНЕС.      Градското полицейско управление заяви в Twitter, че издирването на заподозреният, който е избягал, продължава. Служителите на реда отбелязаха, че \"има няколко жертви\", но не уточниха точният им брой.   По първоначална информация, трима от простреляните са в стабилно състояние. Пострадало е и 9-годишно момче, чието състояние се оценява като сериозно. 55-годишна жена е в критично състояние, твърди Fox News.\r\nСтрелбата е станала в район на Сиатъл с натоварен трафик и множество туристи. До момента няма информация за самоличността на заподозрения и мотивите му.  Това е третата подобна стрелба в центъра на Сиатъл за последните два дни, съобщават американските медии. ", "date": "2020.01.23", "title": "Нова стрелба с жертви и ранени в САЩ"}
{"url": "https://www.actualno.com/society/jertvite-na-vlakovi-incidenti-v-bylgarija-de-fakto-se-uvelichavat-news_1426522.html", "text": "      Жертвите от тежки катастрофи в Европейския съюз като цяло намаляват, но в се увеличават. Това сочи официална статистика на Евростат за периода 2010 - 2018 година, цитирана от в. \" \".      Съгласно данните, намалението в ЕС с почти 25% - от 2292 жертви до 1721. За сравнение, в има увеличение - през 2010 година жертвите са 39, на следващата година са 74, а през 2018 година са 42. Според статистиката на МВР в жп инциденти в през 2017 и 2018 г. са загинали 19 човека, а други 15 са били ранени.   У нас 33 от тези 42 инцидента се дължат на неизправности в локомотиви и  страната държи своеобразен рекорд по дела на тази причина за  катастрофите. Обикновено водеща причина за инцидентите в другите държави  е дерайлирането на влакове, независимо дали заради човешка, или заради  техническа грешка. При това делът на инцидентите, дължащи се на  неизправни локомотиви у нас, се увеличава непрекъснато в годините.\r\nИма още няколко страни членки, в които броят на жп инцидентите се  увеличава през този 8-годишен период. В Холандия например през 2010 г.  те са били 24, а през 2018 - 29. В Унгария от 142 през 2010 г. жп  катастрофите се увеличават плавно до 162 през 2018 г. В Италия от 100  стават 109, а в Испания - от 45 стават 49 за същия период. Леко  увеличение има и в Германия - от 297 годишно през 2010 г. до 302 осем  години по-късно. Във Великобритания обаче, която има не по-малко развита железопътна мрежа от Германия, инцидентите с влакове през 2018 г. са само 50.  В ЕС, през 2018 година са загинали 885 души, а 760 са сериозно ранени. Повече от половината инциденти - 57%, се дължат на хора, които без разрешение са се намирали върху релсите. Други 26% са се случили при пресичане на жп линии с превозно средство или пеша. Жп инцидентите намаляват плавно през годините в почти всички страни членки и във включените в статистиката страни, които не са членове на ЕС.\r\nКато отделна статистика има данни за тунела под Ламанша, където през 2018 г. е имало 5 жп инцидента, но в предните години е бил само по един на година.    ", "date": "2020.01.23", "title": "Жертвите на влакови инциденти в България де факто се увеличават"}
{"url": "https://www.actualno.com/society/na-pyrvo-chetene-drastichno-po-visoki-globi-za-stopani-na-neregistrirani-jivotni-news_1426578.html", "text": "      Солидни глоби заплашват не само стопаните на нерегистрирани животни в задния двор, а и кметовете и ветеринарите, ако не докладват за тях. Това е предвидено в приетите на първо четене промени в Закона за ветеринарномедицинската дейност в парламента.      Измененията са внесени от Министерски съвет и „за“ тях гласуваха - 108 народни представители, „против“ - 2 и „въздържали се“ - 32, с което те бяха приети.\r\nЗавишени са отговорностите, като не само на собствениците, но и на кметовете и регистрираните ветеринарни лекари, които ще изпълняват ЗВМД, а за това ще следят 14 институции.\r\nЕдна четвърт или общо 25 от членовете в промените са посветени на глобите и имуществените санкции. Най-общо нарушенията по агрохранителната верига ще се наказват с глоби от 500 до 5000 лв., а при повторение – от 1000 лв. до 8000 лв., ако не е предвидена по-тежка санкция за конкретното провинение.     Има нови и допълнителни задължения на собствениците за идентификация на животните, опазването на здравето им и изисквания за хуманно отношение към тях.\r\nПредвижда се да отпадне изискването стопаните да подават лично заявление за регистрация в Областната дирекция по безопасност на храните (ОДБХ).\r\nАко промените бъдат одобрени и на второ четене това заявление в бъдеще ще се подава при кмета или кметския наместник, който от своя страна ще има 15-дневен срок да го предостави в ОДБХ.    С промените се допълват задълженията на местната власт при констатиране на заболяване, с цел по-добра координация и своевременно предприемане на мерки за ограничаване разпространението и ликвидиране на заразата.\r\nСобствениците и ползвателите на животновъдни обекти ще трябва да спазват изискванията зарегистрация на всички налични животни в дворовете им, идентификация им, опазването на здравословното им състояние, както и да документират движението от и към животновъдните обекти.   За тази цел ще е необходимо да създадат и изпълняват програми за самоконтрол на болести и да спазват определени изисквания при населване на животновъдните обекти.\r\n\"Малко над 69 млн. лв. е дала държавата за покриване на разходите и дейностите по превенция и унищожаване на огнищата на АЧС, посочи министърът на земеделието Десислава Танева по време на представянето на промените в закона.\r\nТя уточни, че настоящата година са регистрирани две огнища, които са индустриални, след което в Центъра за оценка на риска са направени изследвания и проучвания за начина на проникването.   „Върви нашият план, обявен есента на миналата година, по отварянето на всички мерки към животновъдите по програмата за развитие на селските райони. Всеки от тях според категорията ферма може да се подкрепи и да изпълни новите изисквания за биосигурността.\r\nПет мерки, общият бюджет ,който се предоставя по тази линия на програмата за развитие на селските райони е близо 70 млн. евро. Единствено и само за животновъдите в посока биосигурност“, каза още министърът. ", "date": "2020.01.23", "title": "На първо четене: Драстично по-високи глоби за стопани на нерегистрирани животни"}
{"url": "https://www.actualno.com/cinema/milcho-manchevski-shte-predstavi-lichno-novija-si-film-vyrba-v-sofija-prez-mart-news_1426359.html", "text": "      Установилият се в Ню Йорк македонски режисьор Милчо Манчевски, чийто успешен дебют „Преди дъжда“ беше номиниран за „Оскар“ през 1994 година, се завръща в родината си, за да разкаже историята на три македонки, копнеещи за майчинство. Най-новата му филмова творба „Върба“ („Willow“) проследява борбата на жените с традициите, с представите за лоялност, с контрола, упражняван върху телата им, с проблеми като бременност и осиновяване. Тяхната цел далеч не е промяна на света или консервативното общество, но тяхната лична кауза - да станат майки, ги превръща в невероятни героини. Трите горчиво-сладки истории, една средновековна и две съвременни, са огледални и контрастиращи една на друга, като в хода на действието се изследват темите за любовта, доверието и майчинството.      Нишките на отделните сегменти са преплетени в едно цяло през деликатни, повтарящи се мотиви. В този визуално пищен филм актьорското присъствие на младата звезда Сара Климоска, Наталия Теодосиева, Ненад Нацев, както и на изключителната Камка Точиновски („Пънкът не е мъртъв“) е забележително и приковават вниманието на зрителите.   „Върба“ е копродукция на базираните в Скопие компании Banana Film и Baba Film, Scala Productions - Великобритания, Pioneer Pictures - Унгария, Албанския филмов институт в Тирана, както и белгийските компании Saga Film и BNP Paribas Fortis Film Finance. Филмът беше показан с голям успех пред зрителите и филмовата критика на кинофестивала в Рим миналата година.\r\nМилчо Манчевски е роден през 1959 година в Скопие; завършва кино и фотография в Университета на Южен Илинойс, САЩ. Преди да се отдаде на киното прави експериментални филми, както и музикални клипове за световно-известни изпълнители, които печелят награди. След номинациите за „Оскар“и „Златен лъв“ във Венеция през 1994 година, неговият шедьовър „Преди дъжда“ влиза в класацията на „най-добрите 1000 филма на всички времена“, като печели и още 30 награди от международни фестивали. Малко след световния успех на „Преди дъжда“, Милчо Манчевски се премества да живее в Ню Йорк, където преподава режисура във Факултета за изкуства, кино и телевизия към Нюйоркския университет. Публиката на София Филм Фест познава още неговите филми - „Прах“ (2001), „Сенки“ (2007) и Майки“ (2010), копродукции с българско участие, както и „Бикини Муун“ (2017), повечето представени лично от режисьора.  Среща с Милчо Манчевски и неговия нов филм „Върба“ – на 24-тия София Филм Фест през март! ", "date": "2020.01.23", "title": "Милчо Манчевски ще представи  лично новия си филм \"Върба\"  в София през март"}
{"url": "https://www.actualno.com/chronicles/izliza-pyrvo-pechatno-izdanie-na-petoknijieto-news_1426352.html", "text": "      Петокнижието представлява една цялост, чието съдържание е маркирано от две значителни събития: сътворението на света, човешкия род и избрания народ (Битие) и подготовката за влизане в Ханаан (Обетованата земя) (в края на Второзаконие). През този период стават централните събития в древната еврейска история: евреите избягват от египетско робство, Господ избира своя народ и му обещава свещената земя, Мойсей сключва съюз (завет) с Яхве, оформя се законът на евреите, евреите пътуват през пустинята.      В Петокнижието се утвърждават основите на целия Стар завет. Ключовите моменти са представени като божие начинание: божиите дела умело показват на израилтяните, че Бог е велик, вездесъщ и добър. От неговите дела в Библията се изтъкват особено освобождението на израилтяните от Египет (Изход) и влизането им в Ханаан (Исус Навиев). С течение на времето тези събития, възприемани като особен Божи дар, ще станат символ на окончателното избавление и спасение. От това проличава истинският характер и литературният вид на Петокнижието: религиозна история.   Историята на избрания народ започва с изхода от Египет и сключването на Завета на Синай (около 1250 пр.н.е.). С появата на национално съзнание у израилтяните започва и създаването на Библията в по-широк смисъл. Онова, което е писано в Библията за по-ранни събития и мислите, които се приписват на предишни векове, се считат за записани от евреите предания и мъдрости на изтъкнати личности от еврейската древност. Сред тях се откроява Мойсей, организатор на религията на израилтяните, техен пръв водач и законодател.\r\nСпоред религиозната традиция на юдаизма и християнството, Петокнижието е създадено от Моисей, когато той записва думите на Бог на планината Синай. Според преобладаващото научно становище, то е съставено по време на Вавилонския плен (VI век пр. Хр.) на основата на по-ранни текстове. В началото на V век пр. Хр. то за пръв път е пренесено от книжника Ездра от Вавилон в Юдея, където в средата на същото столетие е фиксирана и неговата съвременна редакция.   ", "date": "2020.01.23", "title": "Излиза първо печатно издание на Петокнижието"}
{"url": "https://www.actualno.com/asia/szo-ne-byrza-s-merki-sreshtu-novata-zaraza-ot-kitaj-makar-che-tja-se-razprostranjava-news_1426506.html", "text": "      Броят на заразените в Китай от коронавируса от нов тип надхвърли 570 души и потвърдено починали 17 души, съобщи Държавният комитет по хигиена и здраве на Китай, предаде БГНЕС. Въпреки това, засега няма да има извънредни мерки от страна на Световната здравна организация (СЗО), но дискусиите в Женева ще продължат.      По-рано вестник People Daily, позовавайки се на официални данни, информира за 554 случая в 27 региона на страната. Починали са 17 души. Според актуализирани данни 95 заразени са в критично състояние. Повече от 5 800 души, които са били в близък контакт с болните, всички са под карантина.   Според публикуваните статистически данни, повечето случаи са регистрирани в провинция Хубей, административният център на който е град Ухан, откъдето започва разпространението на епидемията. Там вече има ограничение на движението на градския транспорт. Първият случай е открит на територията на провинция Хейлундзян, която граничи с Русия. В Пекин броят на заразените се е увеличил с още четирима души, до 14 души.\r\nНа второ място сред регионите по брой на случаите на коронавируса е южната провинция Гуангдонг, следвана от Чжецзян и Шанхай.  Правителството на Китай въведе засилени мерки за предотвратяване на възникващата епидемия, поддържайки активни контакти със Световната здравна организация. Според властите, борбата срещу разпространението на пневмонията е в \"най-критичния етап\". Според специалисти, вирус с инкубационен период от две седмици се разпространява главно от капчици във въздуха, но дивите животни се превръщат в основен източник, съдейки от анализ на компетентните правителствени агенции. ", "date": "2020.01.23", "title": "СЗО не бърза с мерки срещу новата зараза от Китай, макар че тя се разпространява"}
{"url": "https://www.actualno.com/celebrate/sv-sveshtenomychenik-kliment-episkop-ankirski-news_589126.html", "text": "      Свети Климент се родил в гр. Анкира (днешната турска столица Анкара), в областта Галатия – една от люлките на малоазийското християнство, което оставило спомена за безбройни и славни изповедници на евангелската вяра. Своя бърз възход във вярата, благочестието и изповедническото мъжество той дължал на блажената си майка Ефросиния. Убедени в словата на апостола, че \"не повярвал мъж бива осветен чрез вярваща жена\" (1Кор. 7:14), нейните родители я омъжили за един закоравял езичник, но надеждите им не се оправдали. Този мъж не само не мислел да приеме вярата на жена си, но с всички средства полагал усилия да привлече нея към езичеството. По цели нощи вярващата християнка се молила на Бога да й дари или духовно единство, или пълна разлъка с този неповярвал мъж. Господ се отвърнал от този порочен човек, като непотребен Свой раб, и той скоро умрял, като оставил Ефросиния с пеленаче на ръце, на което дали името Климент.      Когато той бил на 12 години, умряла и майка му. За останалия сирак се погрижила приятелката на майка му, богатата и благородна София, която нямала деца. Тя била много състрадателна. По време на един глад в Галатия мнозина от жителите на Анкира оставяли на произвола на съдбата своите дечица, понеже нямали с какво да ги хранят. Климент, който и след майчината смърт се намирал под добро влияние, събирал тези дечица и ги водел в дома на София, а тя ги хранила и обличала. Благодарение на Климентовата помощ нейната къща се превърнала не само в дом за бедните, но и школа за възпитание. Защото нейният питомец учил тези изоставени деца и ги подготвял за кръщение.\r\nТези негови занимания и чистият му живот събудили общото уважение към него и затова рано приел свещенство, и едва достигнал 20 години, той бил избран за Анкирски епископ. Сега върху плещите му легнала не само грижата за Софиините питомци. Той с успех разпространявал християнството и укрепвал всички в евангелските добродетели.\r\nСкоро настъпило времето на тежки изпитания за Църквата. Тъкмо в Мала Азия пламнал и се пръснал по света пожарът на деветото гонение срещу християните. Главният прицел на гонителите станали християнските епископи, останалите клирици и дори църковните четци. Органите на римската власт изпълнявали царския указ за гонението с такова усърдие, че в тъмниците не оставало място за углавните престъпници. Ревностният архипастир на Анкира бил първата жертва. Мъчителите изнемогвали и се сменяли един след друг в изтезанията. Пребит и стърган с железни зъбци, младият епископ не приличал на себе си. Цялото му тяло се превърнало на една рана; дори вътрешностите му се показали. Когато най-сетне го захвърлили в тъмницата, за общо изумление на другата сутрин го намерили напълно изцелен. Решили да го изпратят в Рим. Отново се заредили мъчения и тъмница, но на Бога било угодно да го прослави с такива изцеления, че поразеният народ масово изповядвал християнството и мнозина поради това приели мъченическа смърт.  От Рим той бил прехвърлен в Никомидия, където отново го предали на изтезания заедно с неговия новопокръстен ученик Агатангел. Никога не изнемогвала душата на великия страдалец. Като виждал с очите си, колко много люде преминават в християнството поради неговото страдание, свещеномъченикът просто се сродил с болката и сам желал все повече да страда.   Тъмничните надзорници припомнили на градското началство за отдавнашните затворници Климент и Агатангел: \"Много години те са мъчени от разни властници, но са все живи и здрави, и ние почнахме да си мислим дали те не са безсмъртни?\" По заповед на Максимин св. Климент бил отведен в Анкира и тогавашният управител наредил да го затворят в тъмницата и всеки ден да го измъчват най-жестоко. В продължение на два месеца всеки ден нанасяли по лицето и главата на удивителния мъченик 150 удара с чепата тояга. Самите мъчители били слисани от неговото непоколебимо търпение. Той понесъл изтезанията на единадесет мъчители от започването на гонението до мъченическата си смърт - цели 28 години.\r\nПо случай пристигането на нов анкирски управител на Климент било позволено да излезе от тъмницата в нощта срещу Богоявление (6 януари) и да остане сред своето паство до 23 януари. Той извършвал божествената служба и произнасял проповеди, в които предсказал своята скорошна смърт и близкото прекратяване на гоненията. По време на самото богослужение, когато принасял безкръвната евхаристийна жертва, св. Климент Анкирски бил обезглавен заедно със своите дякони Христофор и Харитон в 296 г. и техните останки били погребани от блажената София.    Св. мъченик Агатангел бил измъчван до смърт и починал малко по-рано, но неговата памет се празнува на 23 януари заедно с паметта на неговия учител св. Климент Анкирски.  ", "date": "2020.01.23", "title": "Св. свещеномъченик Климент, епископ Анкирски"}
{"url": "https://www.actualno.com/cars/i-kanada-naloji-solena-globa-na-volkswagen-news_1426498.html", "text": "      Съд в Торонто осъди най-големия европейски производител на автомобили Volkswagen да плати глоба в размер на 196,5 милиона канадски долара (150 милиона щатски долара), след като автомобилният производител се призна за виновен за нарушаване на екологичните закони при скандала \" \", предаде БГНЕС.      Съдът прие споразумение, което германският автомобилен производител постигна с правителството на Канада, което през декември повдигна 60 обвинения срещу компанията.   По същество, скандалът избухна заради данни за манипулации при официални тестове на дизелови коли на VW за покриване на екостандартите за вредни емисии. Как започна всичко - припомнете си в ! ", "date": "2020.01.23", "title": "И Канада наложи солена глоба на Volkswagen"}
{"url": "https://www.actualno.com/asia/desetki-postradali-pri-poredni-bezredici-v-bejrut-news_1426481.html", "text": "      Над 50 души бяха ранени при сблъсъци в централната част на Бейрут. Те избухнаха между полицейски подразделения и протестиращи активисти, съобщи представител на ливанското дружество на Червения кръст. Според него седем демонстранти са откарани в болница, останалите са получили помощ на място, предаде БГНЕС.      По-рано силите за борба с безредиците използваха водни оръдия и сълзотворен газ срещу агресивно настроени младежи, където се намира сградата на парламента. Активистите хвърляха камъни и коктейли Молотов по служители на реда. След пристигането на подкрепления, полицейските сили изтласкаха демонстрантите от централните квартали на града до крайбрежните улици.   Според телевизионния канал Al Jadeed, следи от погрома отново са регистрирани в търговските райони на Бейрут: витрините на магазините са счупени, офисите на банки и търговски фирми са опустошени, има и счупени банкомати. Според канала групи радикали, участвали в безредиците, са били докарани с автобус до столицата вчера следобед от Северен Ливан.\r\nСунитското движение Ал-Мустабал, ръководено от бившия премиер Саад Харири, който подаде оставка през октомври, осъди бунтовете, подчертавайки, че неговите привърженици нямат нищо общо с тях.   ", "date": "2020.01.23", "title": "Десетки пострадали при поредни безредици в Бейрут"}
{"url": "https://www.actualno.com/business/za-sydbata-na-hazarta-ne-e-zaguben-kojto-jade-tikvenika-a-kojto-mu-go-dava-znaete-koj-e-tikvenikyt-news_1426530.html", "text": "      Има една точка, писана от Маркс и Енгелс и тя е за ограничаване на държавните предприятия. Едни съдружници се оплакват, че Божков искал да ги убие – това много напомня оплакванията на Пеевски. Това не е навлизане в сектор, а одържавяване на едно-две предприятия, точно точка 7 от Комунистическия манифест. Така Красен Станчев, основател на Института за пазарна икономика, коментира темата с новия .      Според Станчев, сегашните действия на държавата на пръв поглед изглеждат проблем за собственика на \"Национална лотария\", но всъщност е проблем и на хората, тъй като създава тенденция.   \" \", заключи Станчев пред bTV. Според него обаче най-вероятно няма дължими пари от страна на бизнеса на Божков по сегашния закон. Имаме различно третиране от държавата на различни стопански субекти, но за това не са виновни субектите, а държавата, е позицията на Станчев.\r\nИстината е, че у нас трябва да се върне държавата в някои сектори и да се наложи друг дисциплиниращ ефект. Съгласен съм с професионализма на г-н Божков, но има голямо вътрешно противоречие. Контролът не е никакъв, защото законът дава възможност тази игра да се игра. Това заяви икономистът Кольо Парамов. Той е категоричен, че чрез парламентарно влияние се приела законова поправка, за да може да се плащат данъци на широка основа, което прави Спортният тотализатор, и на тясна основа, както плащат частните лотарии. И напомни, че това е станало по времето на Пламен Орешарски.  Станчев прогнозира и, че както беше с Тотото, сега ще излязат различни моралисти, ще кажат колко е лошо да се играе хазарт, а после ще се даде бизнесът на определени хора да го стопанисват. Икономистът припомни и за случая със заплахата за , който беше без никакви последствия. \"Много от големите бели на модерна бяха създадени по времето на Станишев и на Орешарски\", каза Парамов. Предполагам, че вината е първо в парламента за приетия закон, а след това за изпълението на Държавната комисия по хазарта, заключи Станчев. Трябва да се известни имената на тези, подготвили закона , категоричен е Парамов. Той смята и, че бизнесът на Божков няма да плати повече пари за пет години назад, а най-много за месец, ако изобщо бъде платено нещо заради нарушение на закон.   Вижда се, че това е нападение срещу една фирма. Г-н Божков ще спечели срещу всеки арбитраж, каза още Красен Станчев. И опонира на Парамов, че държавата трябва да мисли за хазарта, но не и за сметка на завземане на бизнеса на някой. Така се случи и с КТБ, напомни той.    Какво каза Васил Божков за ситуацията – припомнете си в !\r\nКакво дотук откри АДФИ за данъците от хазарта – припомнете си в ! ", "date": "2020.01.23", "title": "За съдбата на хазарта: Не е загубен който яде тиквеника, а който му го дава. Знаете кой е тиквеникът"}
{"url": "https://www.actualno.com/society/novini-ili-novini-kartinata-na-pechata-za-23-januari-news_1426501.html", "text": "      Редакционният екип на представя краткия преглед на печата, посветен на акцентите от вестниците, за днешния 23 януари, четвъртък.       Извънреден гратисен период за прехвърляне на парите за втора пенсия от частните фондове към НОИ ще получат жените от т.нар. първа кохорта. Такъв вариант за промяна в Кодекса за социално осигуряване обсъжда комисия на социалното министерство, КФН, частните фондове и синдикатите.\r\nПо този начин ще се даде възможност на тези първи пенсионери с \"втора пенсия\", които са пропуснали петте години за прехвърляне към НОИ да го направят, обясни пред в. \"24 часа\" социалният министър Деница Сачева.  Първите пенсии от фондовете трябва да започнат да се плащат през 2021 г. и много от тях ще са ниски, стана ясно в края на 2019 г. Близо 200 000 жени обаче са изпуснали времето за прехвърляне към НОИ и вероятно ще пострадат в размера на пенсията. Това са жени, навършили вече 56, 57, 58 и 59 г. Нормалният срок за прехвърляне към НОИ за 55-годишните пък изтича през тази година. Комисията за защита на потребителите (КЗП) ще има право да иска блокиране на достъпа до български сайтове, които имат нелоялни търговски практики като например заблуждаваща реклама, фалшиви намаления, невярна информация за очакваните резултати от дадена стока или по друг начин нарушават правата на потребителите. Тези допълнителни права на КЗП ще бъдат дадени с промени в Закона за защита на потребителите, които бяха приети на второ четене от Комисията по икономическа политика и туризъм към парламента.    Според новите текстове КЗП ще може да иска от доставчиците на хостинг услуги премахване на съдържание от сайтове в интернет или ограничаване достъпа до онлайн магазини, ако търговците масово нарушават правата на потребителите и сами не премахнат от сайта некоректните си търговски практики. Специалности, подготвящи кадри, които да могат да работят с 3D принтери и други новите технологии, ще стартират следващата учебна година. Бъдещите възпитаници на Химикотехнологичния и металургичен университет ще учат за начина, по който да създават смеси за продукти с определени свойства, обясни ректорът на университета проф. Сеня Терзиева.\r\nТака, използвайки 3D принтерите като инструменти, чрез които да получат желаната от тях форма, студентите ще могат да направят детайли за електротехниката или компютърните технологии, за броните на колите, както и за биоразградими опаковки. Новите специалности в ХТМУ са общо 8. ", "date": "2020.01.23", "title": "Новини или Novini - картината на печата за 23 януари"}
{"url": "https://www.actualno.com/crime/otnovo-goljam-pojar-v-dragomanskoto-blato-video-news_1426515.html", "text": "      За пореден път в Драгоманското блато избухна голям пожар. От качени във Facebook материали се вижда, че огънят е обхванал голяма площ.           Според , пожарът е много голям, защото пламъците се виждат от 20-тина километра. На място са дошли пожарникари, за да ограничат огъня и да му попречат да премине през пътя и да тръгне по Чепън планина.\r\nЗасегнати са и мостчетата за разходка, като тепърва, ще се изясняват и оценяват щетите. Според официална информация на МВР обаче са изгорели 400 декара тръстика. Добрата новина е, че огънят вече е погасен. Основните първоначални заключения са, че пожарът е подпален умишлено! Има подозрения, че е дело на бракониери - за да изгонят скрили се в блатото диви прасета. Стана ясно и, че на около 10 километра от блатото е имало втори пожар, по същото време.  През септември пожар  изпепели 1/5 от природния резерват.\r\nДрагоманското блато попада в две от защитените зони към \"Натура 2000\". То е дом на стотици видове птици и бозайници. Разпростира се на площ около 350 хектара. Намира се на няколко километра от град Драгоман и на 38 км от София. ", "date": "2020.01.23", "title": "Отново голям пожар в Драгоманското блато (ВИДЕО)*"}
{"url": "https://www.actualno.com/europe/boris-djonsyn-velikobritanija-e-gotova-da-izleze-ot-es-na-31-januari-news_1426503.html", "text": "      Британският премиер Борис Джонсън е уверен, че след приемането на законопроекта за Brexit (Брекзит) от двете камари на парламента на страната, кралството е готово да напусне ЕС на определената дата - 31 януари. Това беше оповестено в официално правителствено изявление, предаде БГНЕС.      \"Парламентът прие законопроекта за напускане на Европейския съюз. Това означава, че Обединеното кралство ще напусне ЕС на 31 януари и ще продължи напред. Понякога изглеждаше, че никога няма да преминем финалната линия на Brexit, но накрая успяхме\", каза Джонсън, като призова за прекратяване на споровете между привърженици и противници на Brexit и се съсредоточи върху решаването на належащите проблеми на кралството, борбата с престъпността и подобряването на работата на болниците.   След като законопроектът беше одобрен от Камарата на общините, той  беше гласуван и от Камарата на лордовете на британския парламент в сряда вечерта. Сега документът трябва да бъде подписан от кралица Елизабет II. Очаква се това да се случи в (23 януари) или петък, след което документът, определящ условията за излизане на страната от ЕС, ще придобие силата на закон. Това ще позволи на Обединеното кралство и ЕС да ратифицират споразумението за Brexit, което трябва да бъде направено през следващите дни. Ръководителят на Европейската комисия  Урсула фон дер Лайен и председателят на Европейския съвет Шарл Мишел в петък ще подпишат необходимите документи в Брюксел, а на 29 януари споразумението ще бъде финализирано от Европейския парламент.\r\nОт \"Даунинг Стрийт\" подчертават, че страните ще имат време да изпълнят всички необходими формалности и Великобритания ще е готова да напусне ЕС в 23:00 часа местно време на 31 януари.   ", "date": "2020.01.23", "title": "Борис Джонсън: Великобритания е готова да излезе от ЕС на 31 януари"}
{"url": "https://www.actualno.com/crime/jena-li-stoi-zad-paleja-na-kyshtata-na-advokat-iren-savova-news_1426519.html", "text": "      Основният заподозрян за палежа на бащината къща на адвокат Ирен Савова в Ихтиман е Борислав Николов. Той е имал съучастник, който е разказал какво е станало. Съучастникът е трафикант на мигранти и твърди, че всъщност не е участвал фактически в палежа, пише в. \" \".      Според показанията, Николов предложил на съучастника си 500 лева, за да участва в палежа. Той отказал, защото се уплашил, че в къщата можело да има дете.   Разследащите стигнали до Борислав, защото го познали на записи от  камери. На тях се виждало специфичното му накуцване, което го издало,  въпреки че бил със скрито лице за разлика от другаря си.\r\nВ дома на Борислав са открити огнестрелни оръжия и много патрони, за които се смята, че са незаконни. Най-интересната находка обаче била тефтер. В него подробно бил описан графикът на адв. Савова и на свидетели по дело с материален интерес над 2 млн. лв., по което юристката работи. Има и няколко посегателства срещу очевидците.  Записките ще бъдат приобщени и по друго разследване - за това, че адвокат Савова е следена. В него има данни и за поръчителя на палежа. Според адвокат Савова това е бизнесдама, която се занимава с домове за възрастни хора и притежава няколко балнеолечебни центъра в Сапарева баня. Тя ги получила като наследство от разстреляния си съпруг.\r\nБизнесдамата и Савова дълги години са работили заедно. Савова е била наета от нея по договор за правни услуги. След разрив в отношенията обаче юристката си търси неизплатени суми за над 2 млн. лв. Според Савова именно бизнесдамата е поръчала и разлепянето на нейни некролози преди година. Подозира я и в палеж на дома на един от свидетелите по процеса, по който двете се съдят.   Засега Николов не дава обяснения. Съдът в Ихтиман го остави зад решетките.     ", "date": "2020.01.23", "title": "Жена ли стои зад палежа на къщата на адвокат Ирен Савова?"}
{"url": "https://www.actualno.com/america/trymp-pak-zaplashi-da-naloji-mita-na-avtomobilite-ot-es-news_1426521.html", "text": "      Президентът на Доналд Тръмп отново заплаши Европейския съюз на тема \"търговска политика\" - с познат похват, а именно бъдещо увеличение на мита, предаде Агенция \"Фокус\", позовавайки се на AFP.      \"С Европейския съюз е по-трудно да се справим отколкото с който и да е друг. Те се възползват от нашата страна от много години“, заяви Тръмп в кулоарите на Световния икономически форум в Давос.   \"В крайна сметка ще е много лесно, защото ако не стигнем до сделка, ще трябва да въведем 25% мита върху техните автомобили\", добави той.\r\nПо-рано министърът на финансите на Стивън Мнучин също заяви, че страната му е готова да наложи мита върху европейските автомобили, ако ЕС не премахне допълнителните данъци върху американските дигитални компании.  \"Ако хората искат избирателно да налагат данъци върху нашите дигитални компании, ние ще обмислим налагането на мита избирателно върху автомобилните компании\", каза той в Давос, визирайки Франция. Какъв данък срещу най-големите технологични компании в беше приет във Франция - припомнете си в ! ", "date": "2020.01.23", "title": "Тръмп пак заплаши да наложи мита на автомобилите от ЕС"}
{"url": "https://www.actualno.com/society/ombudsmanyt-novata-naredba-za-parnoto-ne-garantira-po-spravedlivi-smetki-news_1426569.html", "text": "      Новата – \"стара\" Наредба за топлоснабдяването не решава проблемите на хората и не представя  нова концепция за по-справедливо заплащане на услугата \"топло\", смята  омбудсманът Диана Ковачева.      Това се вижда в до министъра на енергетиката Теменужка Петкова по проекта на Наредбата, предложен от ресорното министерство на 13 януари за обществено обсъждане. Текстовете можете да видите .   В писмото си доц. Ковачева изтъква, че по отношение на проблемите, свързани с Топлофикация има големи очаквания относно справедливото заплащане на реално ползваното парно, в това число и такса сградна инсталация, а проектът на наредба не отговаря на обществените очаквания за по-ясна и справедлива методика за разпределение на топлинната енергия в сгради - етажна собственост.\r\nНормативният акт, посочва омбудсманът, не съдържа нови предложения по отношение на това, как се формира дяловото разпределение на топлинна енергия в сгради-етажна собственост. По тази причина, според доц. Ковачева, новата „стара“ наредба не дава на гражданите дълго търсената и очаквана справедливост, а именно фактуриране на консумираното количество топлинна енергия, въз основа на действителното потребление най-малко веднъж годишно – принцип, залегнал в Закона за енергетиката (ЗЕ).  Омбудсманът смята и че не е намерен и балансът между икономическите интереси на участващите в процеса страни и гарантиране правото на потребителите на заплащане на реално ползвана услуга.  В становището до енергийната министърка националният обществен защитник припомня аргументите на Върховния административен съд (ВАС), който на първа инстанция отмени разпоредби в действащата наредба за топлоснабдяването. Аргументите на съда, свързани с нарушения на административните правила при изработване на нормативни документи и при определяне на формулата за сградна инсталация, „важат с пълна сила и за новата наредба“, категорична е Диана Ковачева. \r\nВ мотивите към проекта липсва описание на очакваните финансови резултати, както и анализ за съответствие с правото на ЕС (Директивата за енергийна ефективност). Освен това, във формулата за сградна инсталация не са отчетени всички параметри, относими към количеството топлинна енергия, отдадена от сградната инсталация.    ", "date": "2020.01.23", "title": "Омбудсманът: Новата наредба за парното не гарантира по-справедливи сметки"}
{"url": "https://www.actualno.com/asia/pojar-prinudi-kanbera-da-zatvori-letishteto-si-news_1426520.html", "text": "      Пожарите в близост до австралийската столица Канбера затвориха  летището на града, предаде БГНЕС. Пътническите полети бяха спрени, за да се направи път на самолетите, работещи по гасене на пламъците, съобщиха властите.      Високите температури и силните ветрове подхранват избухването на нови пожари в няколко области в Източна Австралия (23 януари), завършвайки период на почивка след няколко дни дъждове и по-хладно време. Страната се бори с безпрецедентна вълна от пожари от септември насам, които опустошиха редица общности и диви животни.   Полетите до и от столицата на Австралия бяха прекратени около обяд местно време в четвъртък, \"за да се позволят авиационни пожарогасителни операции\", заяви говорител на летището в Канбера пред АФП. Не е ясно колко дълго ще бъдат засегнати услугите, но терминалът не е евакуиран, каза говорителят.\r\nСпешните служби в Канбера заявиха, че летището е било затворено \"поради настоящите условия\".  Пожар, горящ на юг от летището, излезе извън контрол, съобщиха властите и предупредиха, че той може да представлява заплаха за живота на хората, които са директно на пътя му. \"Хората в тези предградия са в опасност и трябва да потърсят незабавно убежище с приближаването на огъня\", предупредиха властите.\r\nПожарът досега е изгорил повече от 350 декара, докато втори фронт извън контрол пламна на запад от летището. Въпреки че летището се използва от противопожарни усилия за борба с огъня от няколко месеца, това беше първият път, когато операциите му бяха прекратени.   Междувременно австралийските власти са изгубили контакт със самолет, участвал в гасенето на горските пожари в щата Нов Южен Уелс в югоизточната част на страната, близо до Сидни.     ", "date": "2020.01.23", "title": "Пожар принуди Канбера да затвори летището си "}
{"url": "https://www.actualno.com/pazardjik/dokoga-rekite-topolnica-i-medetska-shte-bydat-ocveteni-vyv-vsichki-cvetove-na-dygata-video-news_1426535.html", "text": "       Ще вземе ли някой мерки за замърсяването на реките Тополница и Медетска? Този въпрос отново излиза на дневен ред, след като от много време нещата стоят по един и същ начин и периодично се поставят въпроси, по отговорите на които не се вземат достатъчно мерки.       Реките текат, оцветени в цветовете на дъгата, най-вече синьо. И има официални доказателства за замърсяване – по официални данни от държавата, през октомври миналата година концентрацията на мед е била 740 пъти над нормата, на манган – 99 пъти, а на алуминий – 98 пъти. Пробите са взети там, където се съединяват реките Тополница и Медетска. Река Тополница пък отива в язовир \"Тополница\", който се ползва за напояване. Сега той не се използва за тази цел.\r\nПри село Чавдар, което се намира на доста километри от това съединяване на двете реки, също има сериозно замърсяване – между 10 и 13 пъти на трите посочени по-горе в текста вещества.     Според репортаж на bTV и твърдения на природозащитното дружество \"Балканка\" всичко идва от мина \"Медет\". Тя не работи от 1992 година, но от хвостохранилището се изливат вредни химически вещества – чрез дренажните води.\r\nДържавното дружество \" \" носи отговорност за почистването на водите. По план, одобрен от държавата, е трябвало да бъде построена пречиствателна станция в периода 2010 – 2016 година. \"Може би в рамките на 2020 година пречистването на водите ще е факт\", казват от \"Еко Антрацит\".\r\nДружеството получава всяка година 5 млн. лева от държавния бюджет, а за конкретния район от 1994 досега са дадени 40 млн. лева за рекултивация на хвостохранилища. Но от 20 000 декара площ на хвостохранилището на мина \"Медет\" 18 000 са на концесия, затова има частична рекултивация.    За капак там, където е хвостохранилището, има опасност от свлачище, потвърдена от РИОСВ Пазарджик. Според \"Балканка\", това може да доведе до неконтролируемо преливане на своеобразното езеро. Тогава вече щетите ще са далеч по-големи. ", "date": "2020.01.23", "title": "Докога реките Тополница и Медетска ще бъдат оцветени във всички цветове на дъгата? (ВИДЕО)"}
{"url": "https://www.actualno.com/america/signal-za-novi-problemi-s-toka-vyv-venecuela-news_1426509.html", "text": "      Четири щата във Венецуела имат проблеми с доставката на електроенергия, твърди международната организация с нестопанска цел NetBlocks в акаунта си в Twitter, предаде БГНЕС.      \"Значително прекъсване на тока спря интернет връзката в няколко щата на Венецуела в осем вечерта местно време (02:00 часа българско). Проблеми се наблюдават в щатите Мерида, Тачира, Трухильо, Зулия\", се казва в доклада.   През последните месеци страната бяха регистрирани няколко големи прекъсвания на тока, когато Каракас и повечето щати останаха без светлина. Според правителството причината е саботаж на ВЕЦ \"Симон Боливар\". Николас Мадуро обвини за случилото се \"американския империализъм\".\r\nДържавният департамент отхвърли тези твърдения.   ", "date": "2020.01.23", "title": "Сигнал за нови проблеми с тока във Венецуела"}
{"url": "https://www.actualno.com/europe/koj-koj-e-v-novoto-rusko-pravitelstvo-news_1426335.html", "text": "              Първи вицепремиер Андрей Белоусов Белоусов е потомствен икономист. През 1990-те години работи в РАН,а през 2000-те в собствения му Център за макроикономически анализ и краткосрочно прогнозиране. През 2006 година става зам.-министър на икономиката, след две години е назначен от Путин на длъжността директор на департамента по икономика и финанси.\r\nПо инициатива на Путин Белоусов създава Агенция за стратегически инициативи, която се занимава с подобряването на инвестиционния климат в Русия. През 2012 става министър на икономическото развитие, но остава на поста само година.  През 2013 става помощник на президента. Белоусов е смятан за член на президентския екип - всички документи и икономически предложения, постъпващи към президента минават през Белоусов. Той е строг държавник и вярва в \"кръга от врагове\" около Русия. През 2014 година подкрепя присъединяването на Крим. Най-голямата му инициатива е изземването на свръхдоходите на металургичните нефтохимическите компании на обща стойност от 500 млрд. рубли. На следващия ден след предложението на Белоусов 9 от 14 компании губят общо 400 млрд. рубли на борсата, а самият Белоусов нарича бизнесмените от списъка,предалиписмото на медиите\"глупаци\" и \"идиоти\". срещу идеята му остро застава министерството на финансите. В крайна сметка идеята на Белоусов се променя до неузнаваемост - държавата не само, че не изземва доходите от компаниите, но и разглежда възможността да им отдели до 7 трилиони рубли за инвестиционни проекти. Вице-премьер — Марат Хуснулин.      Вицепремиер — Марат Хуснулин 53-годишният вицепремиер започва кариерата си като лаборант. През 1990-те започва строителен бизнес. В периода от 2001 до 2010 година оглавява министерството на строителството в Татарстан. През есента на 2010 година кметът на Москва Сергей Собянин го кани в екипа си, където става зам.-кмет, отговарящ за строителството. Заедно с Хуснулин в Москва се преместват и колегите му от Татарстан-46 негови земляци заемат ръководни постове в държавните учреждения, свързани със строителство. Татарски компании стават едни от най-големите изпълнители на строителните проекти в Москва. Вицепремиер — Дмитрий Чернишенко     Чернишенко е близък приятел на от студентските му години. След завършването си работи като програмист, след което учредява студио за  компютърна графика, което се превръща в холдинга Media Arts Group . През 2005 продава дела си и напуска компанията, за да се заеме с организирането на зимните Олимпийски игри в Сочи през 2014 година.   След Олимпиадата за кратко оглавява инвестиционната компания Volga Group, назначен е и за президент на Континенталната хокейна лига, създадена по инициатива на Владимир Путин. През 2015 година е назначен за председател на \"Газпром-медиа холдинг\". Министър на икономическото развитие — Максим Решетников    Заедно с Хуснулин Решетников е още един представител на Собянин в новото правителство. Той никога не е бил учен-икономист или банков инвеститор. Кариерата му е свързана с държавното управление в регионите, отговаряйки за бюджетното планиране. Автор е на инвестиционната стратегия на Москва за 2014 година. Отговарял е за реформата на уличната търговия, която се осъществи с премахването на търговските точки )\"незаконни постройки\" Обяснява необходимостта от реформата със желанието да подобри инвестиционния климат за бизнеса, благодарение на изчистването на града и въвеждането на ред. При управлението му е въведена система патентит за индивидуални предприемачи, а също са увеличени и данъците за собствениците на елитни жилища. През 2017 година е избран за губернатор на Пермския край. В същата година става член на \"Единна Русия\", а година по-късно влиза във висшия съвет на партията. Министър на културата — Олга Любимова Любимова е завършила православна гимназия, която сравнява с \"лагер на Ал Кайда\", заради което решава да не свързва живота си с църквата. Завършва журналистика и театрален факултет. По-късно започва работа  в информационната агенция към Руската православна църква. По думите ѝ преосмислянето и връщането към вярата е дошло, когато се е срещнала с патриарх Алексий  II.  През 2015 г. става съветник в департамента по кинематография към министерството на културата. Името ѝ се свързва със странни опити за цензура в руското кино. Филмът на Сергей Дворецки,попаднал в \"списъка на позора\" по решение на Любимова, получава награда в Кан и попада в късата листа за наградите Оскар.   Министър на просвещенето — Сергей Кравцов Кравцов е с педагогическо образование, но цялата му кариера е свързана с административна работа. През последните години отговаря за матурите при учениците.    Министър на здравеопазването — Михаил Мурашко Мурашко оглавява федералната служба по надзор в областта на здравеопазването от 2013 година. Той е акушер-гинеколог и е бил на ръководни длъжности в профилни медицински организации в Коми, а после става здравен министър на региона. През 2015 година е назначен за председател на руския здравен надзор. Тогава той нееднократно се изказва за допълнителни мерки за контрол над частния сектор. В началото на годината Мурашко се изказа за минимизиране на наказателното преследване на лекари. Министър на цифровото развития, връзките и масовите комуникации — Максут Шадаев За своите 40 години Шадаев е успял да работи, както в големи IT компании, така и на сериозни държавни постове, в това число и в министерството, което вече ръководи. Няколко години е работил в IBS , където стига до длъжността директор по развитието на бизнеса. По-късно става съветник на генералния директор на Научния изследователски институт \"Восход\", който не занимава с информатизацията на държавните органи и се контролира от министерството на масовите комуникации. През следващите няколко години е съветник на министъра.\r\nКой е новият руски премиер може да прочетете в  ", "date": "2020.01.23", "title": "Кой кой е в новото руско правителство?"}
{"url": "https://www.actualno.com/america/bivsh-kmet-na-nu-jork-e-rekordior-po-poharcheni-pari-v-prezidentskata-kampanija-v-sasht-news_1426499.html", "text": "      Бившият кмет на Ню Йорк и милиардер Майкъл Блумбърг, който се кандидатира за президент като кандидат от Демократическата партия на , вече е похарчил повече от 250 милиона долара за политическа реклама. Това съобщи в информационна агенция Bloomberg, позовавайки се на проучване на Advertising Analytica, което изследва тенденциите в рекламните разходи по време на предизборни кампании, предаде БГНЕС.      Според изследването, Майкъл Блумбърг, който от самото начало на кампанията си обяви, че ще я финансира от лични средства, е похарчил 209,3 милиона долара за телевизионна реклама, 13,7 милиона долара за реклама по кабелните телевизии и 1,1 милиона долара за реклама по радио и 27,2 милиона долара за реклама на цифрови платформи. Разходите на Блумбърг са 116 милиона долара повече от сумата, изразходвана за политическа реклама от друг кандидат за президент на Демократическата партия - калифорнийският милиардер Том Щайър и повече от осем пъти по-високи от разходите за политическа реклама от сенатора Бърни Сандърс.   Доналд Тръмп е изразходвал около 46 милиона долара за политическа реклама.\r\nИмето на кандидата от Демократическата партия на на изборите през 2020 г. ще бъде обявено на националния конгрес на партията на 13-16 юли в Милуоки, Уисконсин. Републиканците ще проведат своя предизборен конгрес от 24 до 27 август в Шарлът, Северна Каролина.  59-те президентски избори в ще се проведат на 3 ноември. ", "date": "2020.01.23", "title": "Бивш кмет на Ню Йорк е рекордьор по похарчени пари в президентската кампания в САЩ"}
{"url": "https://www.actualno.com/america/trymp-izglejda-shte-podkrepi-protivnicite-na-abortite-news_1426507.html", "text": "      Президентът на Доналд Тръмп възнамерява да участва в демонстрация срещу абортите в петък във Вашингтон, твърди говорителят на президента Стефани Гришам.      \"Доналд Тръмп ще бъде първият президент на , който ще посети „ Марш за живот!\", написа Гришам в Twitter, предаде БГНЕС.   Годишният поход събира привърженици на религиозни и консервативни обществени организации. Той се провежда на годишнината от решението на Върховния съд на от 1973 г., който легализира абортите в цялата страна.\r\nВ абортът е горещ политически въпрос. Въпреки факта, че те са официално разрешени навсякъде, редица щати се стремят да ограничат максимално възможността за аборт. Републиканците се застъпват \"за живота\", тоест срещу абортите, а демократите - \"за правото на избор\", тоест за абортите.   ", "date": "2020.01.23", "title": "Тръмп изглежда ще подкрепи противниците на абортите"}
{"url": "https://www.actualno.com/cite/ima-jelanie-za-promjana-no-njama-jelanie-za-rezki-dvijenija-news_1426528.html", "text": "      Това заяви директорът на \"Галъп\" Първан Симеонов, докато представяше пред bTV поредното изследване на социологическата агенция.      Според числата, сега има малко по-голямо желание за сваляне на властта, отколкото в края на 2019 година, но Симеонов уточни изрично, че тези настроения напоследък се менят точно така - ту има малко по-голямо желание за промяна на властта, ту има малко по-голяма подкрепа, отколкото недоволство.\r\nЗа финал Симеонов прогнозира, че вотът на недоверие няма да мине, защото БСП няма план какво да стане след това. ", "date": "2020.01.23", "title": "Има желание за промяна, но няма желание за резки движения"}
{"url": "https://www.actualno.com/africa/kluchovo-letishte-v-tripoli-sprja-rabota-zaradi-grajdanskata-vojna-news_1426504.html", "text": "      Международното летище „Митига“ в либийската столица Триполи преустанови дейността си и пренасочи полетите до Мисрата, се казва в изявление на аерогарата. А причината са силите на маршал Халифа Хафтар, които поставят под опасност нормалната работа на летището.      \"Уведомяваме ви за спирането на полетите до по-нататъшно уведомление и прехвърлянето на полетите до международното летище \"Мисрата\" от четвъртък, 23 януари\", се казва в съобщението, предаде БГНЕС.\r\n\"Митига\" редовно преустановява работата поради обстрел заради продължаващата военна конфронтация в предградията на Триполи между Либийската национална армия на Халифа Хафтар и сили, подкрепящи правителството на националното единство на премиера Фаез Сарадж. ", "date": "2020.01.23", "title": "Ключово летище в Триполи спря работа заради гражданската война"}
{"url": "https://www.actualno.com/society/pochina-poetyt-antikomunist-petko-ogojski-news_1426711.html", "text": "      Почина Петко Огойски, депутат от БЗНС „Никола Петков“ в Седмото Велико Народно Събрание, поет и антикомунист, съобщават от БЗНС.      Роден е в село Огоя, на 1 ноември 1929 г. в местността Войкин дол.\r\nУчи в родното си село, след което, завършва гимназия в София.\r\nПрез 1950 г. е осъден на 5 години затвор за „вражески стихове и  заговорническа дейност“ която присъда изтърпява в затвори и в концлагера Белене. След освобождаването му е приет в Историко-филологическия факултет на Софийски университет. Следването му е прекъснато от нова присъда през 1962 година.\r\nДепутат от квотата на БЗНС „Никола Петков“ в VII ВНС. Бил е главен\r\nредактор на в-к „Земеделско знаме“.    Член на Съюза на българските писатели, на Съюза на българските\r\nжурналисти, на Българското историческо дружество и на Съюза на\r\nкраеведите в България.\r\nОписваше с много любов българските страдания и мъки по време на\r\nкомунистическия режим. До сетния си час работеше върху нови текстове. Най-известните му творби са:   • Записки за българските страдания“, кн. 1,2,3.\r\n• „Българска кръв“, изд. 1971 (стихотворения)\r\n• „Шепа земя“, изд. 1971 (стихове и разкази)   • „Мургашка легенда“, изд. 1972 (поема)\r\n• „През кривия плет“, изд. 1974 (шеговити миниатюри)\r\n• „Шарени истории“, изд. 1975 (разкази)\r\nСборници: „Гласове“ и „Поетичен свитък“.\r\nПоклонението ще бъде на 24.01.2020г., от 11ч., в църквата на кв. Чепинци. ", "date": "2020.01.23", "title": "Почина поетът антикомунист Петко Огойски"}
{"url": "https://www.actualno.com/interest/sled-10-godini-shte-ima-robotizirano-hibridno-syrce-news_1426714.html", "text": "      След 10 години се очаква първото в света изцяло роботизирано „хибридно сърце“. То ще бъде направено от меки изкуствени мускули и сензори и вероятно ще прекрати нуждата от  търсене на органи от починали хора за трансплантации, предаде БГНЕС.      Първото в света меко роботизирано сърце е в процес на разработване, и при реализирането на проекта би могло да изчисти списъците на чакащите за във Великобритания, съобщи в.“Дейли Мирър“.   „Хибридното сърце“ ще бъде първото създадено от меки изкуствени мускули и сензори и след това покрито с човешка тъкан, отгледана в лаборатория.\r\nНоваторски действащ  холандски хирург работи в партньорство с Британската фондация за сърце. Предвижда се първата трансплантация на така създаден орган да се извърши през 2028 година.  Екипът твърди, че това би могло да сложи край на необходимостта от трансплантации  на органи от мъртви хора и ще спаси хиляди, които умират, докато са в списъка на чакащите за донори на органи в световен мащаб.\r\nПроф. Йоланда Клайн от Амстердамския университет каза: „Единственото за слагане на край на сърдечната недостатъчност с лечение е подмяната“ на органа.\r\n„Има огромен недостиг на донорски органи и това (разработването на „хибридното сърце“) е добър начин. Всеки донорски орган означава, че някъде другаде някой е починал.       „Хибридното сърце може да създаде първото досега решение за недостатъчност в краен етап.“\r\nСърцето ще се задвижва от течност или въздух и ще се захранва от електричество. Електричеството ще се предава безжично от близък източник на енергия, носен в облеклото на пациента.\r\nПо-малка батерия също ще бъде имплантирана вътре в пациента, която ще захранва сърцето „в продължение на един час, докато той си взима  душ или отиде да плува“.\r\nФинансираните от ЕС изследвания вече показаха, че технологията е възможна.\r\nБез да бъде обвито в клетки от собственото тяло на пациента, хибридното сърце би се заразило, така че тялото ефективно би го отхвърлило.      Устройството, което в момента е патентовано, първо ще бъде тествано на животно след пет години.\r\nПравени са предишни опити да се разработи роботизирано сърце във Франция, където 76-годишен мъж почина през 2014 г. два и половина месеца след операцията.\r\nТо беше направено от материал, наподобяващ гъба, наречен полиуретан и клетки от сърцето на кравата.\r\nНовият проект се счита за голям напредък в сравнение с предишните опити, тъй като ще използва материал с твърдостта на мускулната тъкан и ще се движи и изпомпва като истинско човешко сърце.\r\nПрез последните пет години починаха 155 британци, докато чакаха животоспасяваща сърдечна трансплантация, а по света загиналите поради тази причина са хиляди, подчертава „Дейли Мирър“. ", "date": "2020.01.23", "title": "След 10 години ще има роботизирано \"хибридно сърце\""}
{"url": "https://www.actualno.com/curious/gines-rekordyt-na-krasi-s-nagrada-zlatno-syrce-news_1426274.html", "text": "      Наградата за благотворителност и корпоративна социална отговорност спечели успешният световен рекорд на Фабрика за майонеза „Краси”, който имаше и своето благотворително продължение.      Цялото количество майонеза, което участва в рекордното постижение бе дарено на Дом за стари хора-Русе, на сдружение \"Надежда за достоен живот\" от Пловдив, Дом за пълнолетни лица с физически увреждания „Милосърдие” и на столичния „Социален патронаж”. Рекордът вече е вписан в „Книгата за рекордите на Гинес” и бе поставен в края на миналата 2019-та година, по случай 25-годишния юбилей на „Краси”. На уникално събитие и пред многобройна публика, бе напълнена кофичка с майонеза, 1000 пъти по-голяма от оригиналната. Гигантската кофичка събра 221.4 килограма майонеза. Рекордът, носи не само името на майонеза „Краси“, но е и постижение за , казаха от Гинес. Над 10 години Фабрика за майонеза \"Краси\" подпомага превенцията на социалното изключване на деца и възрастни с различни увреждания като своя мисия, която убедено следва. Компанията подкрепя фестивала „Светът е за всички”, както и Българската федерация по борба, Сдружението на хора с увреждания „Надежда за достоен живот” и Домашния социален патронаж.   От името на компанията наградата за „Устойчиво развитие и иновация” прие Даниела Авджиева, която отбеляза, че:\r\n„Мисия, която си струва усилията е да помагаме на тези, които имат нужда и ако всички отворим сърцата си за беззащитните ще направим света едно по-добро място за всички нас.”     ", "date": "2020.01.23", "title": "Гинес рекордът на „Краси” с награда „Златно сърце”"}
{"url": "https://www.actualno.com/europe/novi-jertvi-na-burjata-glorija-v-ispanija-news_1426526.html", "text": "      Броят на жертвите на бурята \"Глория\", която удари Испания със силен вятър и обилен сняг, се увеличи до седем, а четирима души се водят за изчезнали, заявиха официални представители, цитирани от АФП.      Ураганните ветрове и огромните вълни удариха крайбрежните градове, като повредиха много магазини и ресторанти, разрушиха съоръженията на плажа и наводниха някои улици в източната част на страната, резюмира БГНЕС.\r\nПоследната жертва е мъж, който е паднал в морето в североизточното пристанище на Паламос, съобщиха спешните служби. Полицията е открила тяло в сряда в наводнен район в източния регион на Валенсия, където е било издирван 67-годишен мъж, който е изчезнал с колата си, съобщи говорител на местната полиция.\r\nДруги два смъртни случая са регистрирани в южния район на Андалусия - сред тях 77-годишен фермер, убит след като парник паднал върху него по време на буря с градушка, съобщиха от полицията.     Четирима души все още се смятат за изчезнали, след като бурята \"Глория\"  удари Източна Испания в неделя с вятър с пориви от над 100 километра в час, огромни вълни, сняг и дъжд.\r\nНационалната агенция за атмосферни влияния Aemet заяви, че бурята започва да отслабва в сряда, въпреки че все още има опасност за североизточния регион на Каталуния и Балеарските острови.\r\nВ южната част на Франция 1500 души бяха евакуирани, тъй като две реки бързо преляха през нощта в сряда.    Метеоролозите заявиха, че дъждовете ще продължат през четвъртък с различна интензивност в най-южните средиземноморски департаменти на Франция. ", "date": "2020.01.23", "title": "Нови жертви на бурята \"Глория\" в Испания  "}
{"url": "https://www.actualno.com/pleven/kmetyt-na-pleven-proektyt-za-budjet-2020-na-obshtinata-se-osnovava-na-realni-cifri-news_1426693.html", "text": "      Проектът за Бюджет 2020 на Община Плевен се основава на реални цифри и на изпълнението на плана от предходни години. Той е честен и прозрачен, за да няма фалшиви очаквания. Това заяви плевенският кмет Георг Спартански при общественото обсъждане на основния финансов документ на Общината за тази година.      Според предложения проект през 2020 г. в местната хазна трябва да постъпят общо 111 647 548 лв. От тях са 72 010 321 лв. са приходи за държавни дейности, а 39 637 227 лв. са от местни приходи.   Съобразени са всички фактори, формиращи собствената приходна база на Общината – данъчните основи, върху които се определят местните данъци, размер на данъчните ставки, размер на местните такси и цени на услуги, достигнатата събираемост и възможности за нейното подобряване.\r\nПри определяне на бюджетните разходи са взети предвид достигнатите нива на разходи по функции и дейности през миналата година, на които е направен анализ. Включени са и новите разходни отговорности. Запазва се обемът на финансираните дейности, както и на предоставяните на населението публични услуги.  „Приходната база на общините в е силно стеснена и нямаме възможност при тези приходи да правим разходи, каквито ни се иска. Това, което залагаме като изпълнение, е реалистичното. Наясно сме, че обществените очаквания са в пъти по-големи от възможностите. Последната дума ще имат общинските съветници, които ще обсъждат и приемат документа”, заяви още градоначалникът.\r\nТой поясни, че при разработване на разходната част на Бюджет`2020 са взети предвид основни показатели за планиране на разходите: максимален размер на новите задължения, които могат да бъдат поети през годината; максимален размер на ангажиментите за разходи, които могат да бъдат натрупани през годината, и др.   Разходите за делегираните от държавата дейности са 63 081 634 лв. От тях за образование – 48 151 494 лв., за здравеопазване – 4 958 604 лв., за общинска администрация – 3 414 100 лв., за култура – 3 236 430 лв., за социални грижи – 2 986 687 лв., за отбрана и сигурност – 334 319 лв.    Планираните за годината разходи за местни дейности и дофинансиране на делегирани от държавата дейности са 39 637 227 лв., от тях за капиталови разходи са 8 266 131 лв.\r\nЗа финансиране на Инвестиционната програма на Общината през 2020 г. се разчита на собствени приходи, целева субсидия от Републиканския бюджет и на добро усвояване на средствата по оперативните програми на Европейския съюз. ", "date": "2020.01.23", "title": "Кметът на Плевен: Проектът за Бюджет 2020 на Общината се основава на реални цифри"}
{"url": "https://www.actualno.com/society/mtsp-shte-vryshta-bylgarite-ot-chujbina-sys-socialen-paket-news_1426670.html", "text": "       започва да провежда кариерни форуми в страни с големи български общности в , съобщава БНР. От министерството обещават и социални пакети за стимул на младите българи да се върнат в родината.      Инициативата за стимулиране на да работят в е част от проекта \"Национална EURES мрежа\" по Оперативна програма \"Развитие на човешките ресурси\", изпълняван от българската Агенция по заетостта. На заседанието на Комитета за наблюдение на Оперативната програма на 12 декември 2019 г., бе взето решение за отварянето на нов Компонент по проекта, уточниха от ведомството.   Очаква се изпълнението на новия Компонент да започне в началото на април 2020 г. и да продължи до края на 2023-а. По него ще бъдат предоставяни услуги за достъп до пазара на труда на лица от ЕС, които кандидатстват за работа в България. Подкрепата ще се изразява в консултиране, изготвяне на индивидуален план за действие спрямо индивидуалните нужди и възможности на кандидатстващия. Кандидатът ще има възможност да получи на жилище за период от 12 месеца, ако започне работа в населено място, в което не притежава собствено жилище. Ако при завръщането на семейството в , детето не посещава ясла или детска градина, може да му бъде осигурена .\r\nИнтеграцията на членове на семейството, които не говорят български език, ще бъде улеснена с предоставяне на обучение по български език с ваучери. Кандидатстващите за работа в могат да получат и стимули за транспорт от и до работното място. Ако кандидатът започне работа в област, в която равнището на средната брутна месечна заплата е по-ниска от стойността на средната брутна заплата за страната, за период до 12 месеца ще получава всеки месец стимул в размер на половината брутна минимална работна заплата за съответната година.  По проекта ще бъдат предоставяни и услуги по информиране, мотивиране и насочване на лица към самостоятелна стопанска дейност, в т.ч. и насочване към финансови посредници за предоставяне на микрокредити на стартиращи фирми по линия на финансовите инструменти на Оперативна програма \"Развитие на човешките ресурси\". По проекта могат да кандидатстват търсещи работа лица до 54 г. с висше образование, които през последните 6 месеца са били заети, самоосигуряващи се и/или получаващи обезщетения в друга държава. Кандидати могат да бъдат и новозавършили образованието си лица в друга държава.\r\nВ обхвата на социалния пакет попадат  български граждани и лица от страни-членки на ЕС. Паралелно с подготовката на този проект МТСП ще продължи през 2020 г. инициативата да организира  кариерни форуми за българи в държавите в Европа, в които има най-голям процент обучаващи се или вече завършили наши сънародници. Първото събитие от тази инициатива бе на 21 януари във Виена. До края на 2020 г. МТСП планира провеждането на кариерни форуми в Лондон, (7 март), Кьолн, Германия (25 април), Мюнхен, Германия (16 май), Виена, (17 октомври). През 2019 г. МТСП организира изложения в Австрия, Великобритания, и .   На всеки форум между 20 и 35 водещи компании от всички сфери на икономиката представят възможности за работа в България.     ", "date": "2020.01.23", "title": "МТСП ще връща българите от чужбина със социален пакет"}
{"url": "https://www.actualno.com/viewpoint/bate-bojko-pri-golemite-batkovci-v-davos-news_1426655.html", "text": "      С нетърпение очаквам да се появи монтаж на Борисов в с торбичка от Била. Поне в тази посока вървят коментарите около второто му посещение на престижния форум. Някои осмиват балканската му физика и предвкусват някоя байганьовска интимност. Други си представят конфузните ситуации, в които може да го постави незнанието му на езици и предвкусват творческите интерпретации на репликите му от преводачката. Трети разказват градски легенди за маниерите му на маса и че бил способен да изяде 40 кюфтета на един път (на колко ли черен хайвер се равнява това, нямам представа). Най-синтезирана беше реакцията на проф. Аретов: на въпроса ми във Фейсбук „Какво ще прави Борисов в Давос?“, той отговори „Селфи“.      Моята версия е патриотично-романтична. Представих си нашия премиер като един Раковски, който обикалял по европейските столици и се представял за бъдещ княз на несъществуващата държава. Сключвал съюзи, правел договорки, разказвал за величието на родината си, за която никой не бил чувал. Вярно, че днешната Република отдавна е политически факт, но дали вече е възникнала на картата на света, не съм сигурен. Така или иначе комуникативната мисия на г-н Борисов едва ли ще има връзка със страната, която управлява - или поне не повече от инициативите на Раковски.\r\nВземете девиза на форума: „Капитализъм на всички заинтересовани, не само на акционерите“ (играта на думи е трудно преводима, stakeholder capitalism, а не shareholder capitalism). Да сте чували някакви мисли по този повод у нас, някакви програми, политики? В чест на Давос „Оксфам\" отново ни застреля с изследване за главоломно нарасналите световни неравенства - увеличилите се от 1000 на 2000 броя милиардери притежавали колкото две трети от населението на света. Неравенство ли? В такова нещо няма   Самата се представя най-зле от всички държави в ЕС по отношение на неравенството. Кристалина Георгиева, която също е там, скоро призоваваше да се борим срещу него. У нас не само не се борим, но и рядко срещаме данни за това колко се разтяга ножицата между бедните и богатите български граждани. А по тази тема г-н Борисов предпочита да разговаря в Алпите, не край Витоша. За правата на жените, които са специален акцент на срещата, нашите институции в ужас отказват да говорят, сакън да не ги обвини някой в Истанбулска конвенщина. Неправителствените организации са на почит в Давос, у нас - под обстрел от национал-популисти и кафяви медии. Предполагам, че българският премиер ще кима усърдно по планетарно-важните теми, може дори Грета да пощипне по бузата - после ще се върне в една съвсем друга страна и ще си кара по стабилному.\r\nНе ме разбирайте погрешно, мисля, че е чудесно наш представител да е сред световните лидери. има една такава мъчителна склонност към несъществуване - все някъде ни няма, ако пък отидем - повече обикаляме по магазините, отколкото контактуваме, ако все пак седнем до някого - сумтим и се съсредоточаваме в чинията си. Изкуството на светския разговор у нас се смята за превземка, любезностите - за лицемерие, интересът към събеседника - за загуба на време.\r\nНадявам се, че г-н Борисов вече се е понаучил да плува в международни води, а  и не ми се вижда много интроверт. Пък и човешките отношения са странна работа, може тъкмо простоватият му и несръчен маниер да създава усещане за автентичност. По-ярко помним идиотските жестове, отколкото дипломатичните, нали сте забелязали? Смути ни първата снимка от Давос, пак прегърнал - този път Фон дер Лайен („Дано само не се изцепи като Кобрата!“ четох из форумите). Но може пък тъкмо този балкански стил да впечатли новите комисари?    Ако погледнем посещението по-сериозно, Борисов извършва традиционен за своето управление маньовър: в момент на тежки проблеми вътре в страната - водна криза, вот на недоверие - той се издига над мелето и полита в стратосферата на външна политика. Последният му мандат изобщо върви в тази посока, да се отърсва от дребнотемието, за да ни подготви за ролята на бъдещ княз, пардон, президент.\r\nХоденето му в Давос някак отново изглежда свързано с Тръмп. За да се срещне с него, щеше да ходи там миналата година; отказа се само защото американският президент тогава отмени визитата си за форума. Дали очаква да му помаха от другия край на масата, припомняйки за покупката на самолетите? Или някак в коридорите да се извини за руския газопровод, да измоли прошка? Или просто се възхищава от могъщия безпардонен батко?\r\nСигурно ще чуем прес съобщения за важни срещи с балкански лидери, които уж покровителстваме пред ЕС. Ще ни разкажат за някой милиардер, когото премиерът е поканил да инвестира у нас, макар че тия работи по форумите не стават. Но няма лошо тия хора да ги познаваме, ако се удаде случай – да ги потупаме по рамото. Борисов се готви да остави следа във вечността Ще кажете, цялата работа - на гол тумбак нарцисизъм? Вярно, г-н Борисов вече мисли за края на активната си политическа кариера, готви се да остави следа във вечността. Но нарцисизмът на управниците не е за подценяване. Политиката е до голяма степен именно битова дейност – вечерят, обядват, карат се, правят си комплименти, в други епохи са се и женили помежду си. Тази човешка връзка допълва договорите, без нея никога не са минавали междудържавни отношения. Луксозно, безсмислено, но ако ни няма там - по-лошо, нищо, че се троши държавна пара.   Който не му харесва какви хора го изобразяват като нация, да гласува другояче. Но, що се отнася до подигравките, през 2005 царят в Давос изглеждаше по на място с маниерите, с езиците си, но и на него намерихме какво да придиряме, не помните ли? Това май си е просто спецификата на българската идентичност от времето на Алеко - да се срамуваме от сънародника, който ни излага пред чужденците. Автор:  ,  ", "date": "2020.01.23", "title": "Бате Бойко при големите батковци в Давос"}
{"url": "https://www.actualno.com/asia/neizvesten-otkri-ogyn-v-hotel-v-erevan-news_1426712.html", "text": "      Неизвестен в хотел \"Еребуни\" в центъра на . Това съобщиха от пресслужбата на арменската полиция за ТАСС.      \"Полицията получи сигнал, че неизвестен е открил огън в хотел \"Еребуни\". Сега той е отцепен. По предварителни данни няма пострадали. Ще съобщим други подробности по-късно\", съобщиха от пресслужбата.   Местният портал за новини Factor.am, позовавайки се на източници, твърди, че неизвестният мъж е въоръжен с автомат и е взел заложници на първия етаж на хотела.\r\nНяколко арменски медии излъчват на живо от местопрестъплението. На кадрите се вижда, че специалните сили са блокирали всички входове и изходи от хотела, има и въоръжени мъже в полицейска униформа.  В хотел „Еребуни“ се помещава офиса на бившия президент Роберт Кочарян, който беше арестуван по обвинение в нарушение на Конституцията през 2008 година.\r\nПо-късно стана известно, че мъжът, който стреля в хотела, е предал оръжието си. Това съобщи шефът на пресслужбата на арменската полиция Ашот Агаронян.   \"В резултат на преговорите с действащия шеф на полицията Арман Саркисян, въоръженият мъж предаде оръжието си. Преговорите продължават. По предварителни данни няма жертви и заложници\", каза той.     ", "date": "2020.01.23", "title": "Неизвестен откри огън в хотел в Ереван "}
{"url": "https://www.actualno.com/society/zaetostta-sred-horata-mejdu-55-i-64-godini-se-uvelichava-news_1426651.html", "text": "      Правителството одобри Доклад за отразяване на Националната концепция за насърчаване на активния живот на възрастните хора в (2012 - 2030 г.) в секторните политики за периода 2017 - 2018 г.      Документът представя основните демографски тенденции, предизвикателства и предприети действия от страна на отговорните институции за насърчаване на активния живот на възрастните хора и в отговор на застаряването на населението .   В него се отчитат резултатите от заложените мерки за осигуряване на възрастните хора на по-добър достъп до пазара на труда, здравни услуги и учене през целия живот, както и за ограничаване на бедността.\r\nДанните показват, че през периода 2017-2018 г. продължава н амалението на безработицата и увеличаването на заетостта сред по-възрастното население . През 2017 г. коефициентът на безработица за лицата на 55 и повече години е 5.6%, а през 2018 г. стойността на показателя се е понижил до 4,4%.  През 2018 г. заетостта на хората на възраст 55-64 години е била 60,7%, което е с 2,5 процентни пункта повече в сравнение с предходната година.\r\nПо данни на Агенцията по заетостта през 2018 г. 71 893 души над 50 години са постъпили на работа. Броят им е с 1 196 повече в сравнение с 2017 г.   През периода 2017-2018 г. 34 192 души над 50-годишна възраст са били включени в заетост по програми и насърчителни мерки финансирани от държавния бюджет или оперативна програма „Развитие на човешките ресурси“.    В Доклада за отразяване на Националната концепция за насърчаване на активния живот на възрастните хора в (2012 - 2030 г.) в секторните политики са представени и систематизирани наличните към момента статистически и административни данни, които представляват важна основа за предприемане на действия за адаптиране на секторните политики към процеса на застаряване на населението. ", "date": "2020.01.23", "title": "Заетостта сред хората между 55 и 64 години се увеличава"}
{"url": "https://www.actualno.com/business/na-pyrvo-chetene-prieha-zakonoproekta-na-simeonov-za-spirane-na-chastnite-lotarii-video-news_1426710.html", "text": "      Скоропостижно, за по-малко от 30 минути депутатите от бюджетната комисия в парламента приеха законопроекта на Валери Симеонов за промяна на Закона за хазарта. Той мина с 11 гласа \"за\" и 6 \"въздържал се\".      По същество налага държавата като изцяло определящ правилата в сектора на лотарийните игри. Той обаче е в пряко противоречие с , пуснат на обществено обсъждане от финансовото министерство т.е. от управляващите, в който се предлага различен режим на лицензиране от много рестриктивния, предлаган от Симеонов, както и различно данъчно облагане.\r\nСимеонов иска в Закона за хазарта да се създаде нов член - чл. 48а, с който да се даде право само на Спортния тотализатор да организира лотарийни игри, след получаване на съответния лиценз. Симеонов иска и лицензите за организиране на лотарийни игри, с изключение на томбола, бинго, кено и техните развновидности, които са издадени на лица, различни от Спортния тотализатор, да се прекратяват след изтичането на три месеца, считано от евентуалното влизане на законопроекта в сила. Но законопроектът на Горанов т.е. на ГЕРБ постановява, че \"издадените от Държавната комисия по хазарта лицензи запазват действието си до изтичане на срока им\". Освен това, в законопроекта на Горанов за създаване на нова агенция по хазарта (Национална агенция по хазарта), в глава \"Функции и правомощия\" (чл. 3) пише, че \"Агенцията, чрез своите органи и другите си служители издава, отказва да издаде, временно или окончателно прекратява валидността (действието) на лицензи за организиране на хазартни игри\".    Всъщност, на заседанието на бюджетната комисия беше поставен основно въпросът с данъчното облагане, който не присъства изобщо в законопроекта на Симеонов, а само в новия законопроект на ГЕРБ. Сега ГЕРБ искат единствено 25% такса върху разликата между стойността на направените залози и изплатените печалби за всяка лотарийна игра. В момента обаче има различно данъчно облагане - 15% върху стойността на направените залози за всяка игра, а за хазартни игри, за които се събират такси и комисиони за участие - в размер на 20 на сто върху стойността на получените такси и комисиони. Съответно, Людмила Петкова от дирекция \"Данъчна политика\" в МФ заяви, че проблемът е в закона, но веднага беше поправена от председателя на комисията и депутат от ГЕРБ Менда Стоянова, че проблемът бил в прилагането на закона.\r\nАлександър Сабанов от ВМРО постави и още няколко въпроса - например кой е предложил тези данъци? Законовата поправка е от времето на Пламен Орешарски и вносител е , заедно с депутати от ДПС и БСП. След като попита, Сабанов иронизира, че е искал членове на Държавната комисия по хазарта да му отговорят, но тях ги нямало, а Менда Стоянова допълни, че при тях сега е прокуратурата и нямали възможност да дойдат.\r\nВеднага след заседанието, Симеонов коментира пред журналисти случилото се по време на комисията. Той обяви, че неговият законопроект си върви и \"хайде да му е по вода\". \" \", каза Симеонов, след като беше попитан от   . На изрично уточнение на не си ли говори с финансовия министър, когато се предлагат законопроекти по една и съща материя, той отвърна: \"В качеството си на какво очаквате да си говоря с финансовото министерство и финансовия министър? Нито сме една от партия, нито съм му предлагал - по същата логика можете да ме питате за всеки друг министър. Имам някаква представа за законопроекти от министри на \"Обединени патриоти\", другите министри са от други партии\".    Валери Симеонов отрече и неговият законопроект да е противоконституционен - т.е. да нарушава чл. 17, ал. 3 от Конституцията, които защитават частната собственост като неприкосновена. Лидерът на НФСБ обясни, че със законопроекта му не ставало въпрос за налагане на монопол върху цял бранш и се закани, че \"когато му дойде времето\" \"ще се занимаваме\" и с други хазартни бизнеси. В кулоарите Менда Стоянова пък видя в сегашния закон следното - че с 20% държавна такса върху стойността на получените такси и комисиони се облагали само хазартни игри като покер игрите, защото там имало няколко оператора.\r\nСтоянова каза и, че със законопроекта на Валери Симеонов ще бъде наложен монопол, но това не противоречало Конституцията, защото било само за един сектор, не за цял бранш. На въпрос на  какво ще стане след като има законопроект на финансовото министерство, който противоречи тотално на този на Симеонов, Стоянова беше лаконична : \" \".\r\nПопитана възмножно ли е финансовото министерство да не знае над 5 години колко данъци се плащат от различните оператори - държавен и частни, отговорът беше, че министерството не знаело, знаела Държавната комисия по хазарта, но криела. И изтъкна, че тя вече внесла законопроект да се плаща данък 15% върху стойността на направените залози за всяка хазартна игра.    Какво се случи дотук с инициативата за изменение на закона - научете в материалите за ! ", "date": "2020.01.23", "title": "На първо четене: Приеха законопроекта на Симеонов за спиране на частните лотарии (ВИДЕО)"}
{"url": "https://www.actualno.com/healthy/chastnite-bolnici-nzok-da-dogovarja-i-zaplashta-onkolekarstvata-direktno-na-proizvoditelite-news_1426750.html", "text": "      НСЧБ предлага НЗОК да договоря и заплаща директно на производителите цената на онколекарствата. Така като единствен купувач Касата ще може да договори най-ниска цена и тя ще е еднаква за всички, смятат от Сдружението.      Предложението на болниците идва след признанието на шефа на здравната каса д-р Дечо Дечев, че за онколекарства институцията плаща различна цена в пъти на държавни и частни болници. Дискусията, която се разрази, доведе до остри спорове и нападки, но не и до оставки. Какви са те вижте в .\r\nСпоред Д-р Дечев, основната причина за разликата в цените е, че  „държавните и общински болници провеждат обществени поръчки, а частните  не.” Причината за това били „внесени и приети от Народното събрание  лобистки текстове”, които освобождават частните болници от задължение да  провеждат обществени поръчки.\r\nВ същото време, че за да овладее щетите, здравният министър пусна проверки и обеща промяна в Закона за обществените поръчки, която да задължи частните болници да провеждат такива.       В позицията си частните болници разглеждат тази възможност по следния начин: \"На първо място предприемането на действия за промяна в закона означава признание, че преди това Парламентът е приел лобистки текстове, което не е отговаря на истината. Внесеното от народния представител Лъчезар Иванов и прието от Народното събрание предложение, отговаря изцяло на смисъла и съдържанието на Директива № 2014/24/ЕС. По същество приетото изменение е синхронизация на нашето с Европейското законодателство по отношение на дефиницията и приложното поле на термина „публично-правна организация”. По този въпрос Националното сдружение на частните болници има проведена кореспонденция с Европейската комисия, доказваща правотата на взетото решение.\r\nВ тази връзка  нова промяна в закона, свързана с дефиницията на понятието „публично-правна организация” би било в противоречие с Директивата.    На второ място бихме искали да подчертаем, че въвеждането на задължение за провеждане на обществени поръчки от частните болници, не само, че ще противоречи на Европейското право, но и няма да реши поставения въпрос – за различните цени заплащани от НЗОК. В публикуваната на Интернет страницата на НЗОК справка се вижда ясно, че цената на закупуване на pemetrexed  е различна при различните болници, независимо дали са провеждали или не обществени поръчки. Вижда се ясно, че има разлика до 5 пъти в цената при болници, провеждали обществени поръчки. Провеждането на обществена поръчка не гарантира нито най-ниска цена, нито еднаква цена за всички лечебни заведения.\" Според тях решението на проблема е друго:    \" Решението на проблема трябва да се търси на друго място. Вместо да се принуждават всички болници да правят обществени поръчки за лекарства, далеч по-добре, по-лесно и по-ефективно е, да се смени модела на договаряне и заплащане. Това може да стане с промяна в Наредба № 10 от 2009 г. за условията, реда, механизма и критериите за заплащане от Националната здравноосигурителна каса на лекарствени продукти, медицински изделия и на диетични храни за специални медицински цели, договаряне на отстъпки и прилагане на механизми, гарантиращи предвидимост и устойчивост на бюджета на НЗОК.\r\n(Загл. изм. - ДВ, бр. 67 от 2011 г., изм. и доп., бр. 48 от 2014 г., доп., бр. 62 от 2015 г., в сила от 14.08.2015 г., бр. 17 от 26.02.2019 г.)\r\nПредлагаме процедурите на договаряне, отпускане и заплащане на лекарствата за лечението на злокачествени заболявания в болнични условия се изградят аналогично на процедурите прилагани при лекарствата за домашно лечение.   Казано накратко, вместо да се провеждат над 30 търга по няколко пъти в годината, НЗОК да договори с производителите цената на доставка и да заплаща директно на тях. Така цената ще е еднаква за всички, а бидейки единствен купувач, касата може да договори много по-добри условия на доставка, в това число и най-ниските възможни цени. Така, освен това, ще се реши и проблемът, който сегашната процедура създава на Притежателите на разрешение за употреба, свързани със задължителна отстъпка от цената, която поради разликите създава трудности и дори невъзможност за изпълнение. Не на последно място, ако се приеме този подход няма да се налага да се нарушава Европейското право, с всичките неблагоприятни последици от това.\"\r\nОт Сдружението заявяват, че са готови да се включат във всякакви работни групи или форми на обсъждане на проблема и неговите решения. ", "date": "2020.01.23", "title": "Частните болници: НЗОК да договаря и заплаща онколекарствата директно на производителите"}
{"url": "https://www.actualno.com/society/avramova-remontyt-na-stenata-na-studena-e-izvyrshen-pri-neprekysnata-eksploatacija-na-jazovira-news_1426762.html", "text": "      Проектът за рехабилитация на е изготвен така, че строително-монтажните дейности да се извършват при непрекъсната експлоатация на язовира, като строително-монтажните работи по водния откос са изпълнени от водолази и са приключили през 2018 година. За изпълнението на ремонта на водния откос вода от язовира не е изпускана принудително.      Това се посочва в писмен отговор на министъра на регионалното развитие и благоустройството на депутатски въпрос.\r\nС извършването на рехабилитацията се продължава експлоатационният живот и сигурността на язовира, подчертава министърът.\r\nОсновните дейности по водния откос са извършени в периода 2017-2018 г. с монтиране на водонепропусклива система, състояща се от ПВЦ гоемембрана, дренажен пласт, система за отводняване зад геомембраната и система за закрепване към стената.  Строителните работи под вода са извършeни в периода 15.09.2017 г. - 11.12.2018 г. и включват почистване и премахване на разхлабен торкрет, измиване с водна струя, изравняване на повърхностите, поставяне на подложен геотекстил и геомембрана върху водния откос на стената, закрепване в долния край.\r\nДейностите по почистване и премахване на разхлабен торкрет под вода на дълбочина от 0 м до 10 м и от 10 м до 20 м са извършени в периода 13.12.2017 г. - 09.05.2018 г. при средно водно ниво на 832,20 м - 840,00 м.\r\nДейностите по измиване с водна струя под налягане под вода на дълбочина от 0 м до 10 м и между 10 м и 20 м са извършени в периода 12.08 - 20.09.2017 г. при водно ниво над 836 м:    12.08.2017 г. - 05.09.2017 г. при водно ниво 837,00 м  – 16,763 млн. куб. м;\r\n06.09.2017 г. - 20.09.2017 г. при водно ниво 836,00 м – 15,590 млн. куб. м.\r\nДейностите по изравняване на повърхността след почистване под вода на дълбочина между 0 м и 10 м и между 10 м и 20 м са извършени в периодите 20.10.2017 г. - 05.10.2018 г. при водно ниво над 832 м:\r\n20.10.2017 г. - 20.11.2017 г. при водно ниво 832,20 м – 11,358 млн. куб. м;\r\n16.01.2018 г. - 16.03.2018 г. при водно ниво 835,00 м 14,551 млн. куб. м;   05.08.2018 г. - 15.08.2018 г. при водно ниво 840,00 м - 20,629 млн. куб. м;   29.09.2018 г. - 05.10.2018 г. при водно ниво 837,00 м – 16,763 млн. куб. м.\r\nДейности по поставяне на подложен геотекстил от към водната страна и поставяне на геомембрана върху водния откос на стената под вода на дълбочина от 0 м -10 м и 10 м - 20 м са извършени в периода 15.12.2017 г - 10.12.2018 г.:\r\n15.12.2017 г. - 30.01.2018 г. при водно ниво 833,00 м – 12,336 млн. куб. м;\r\n05.04.2018 г. - 12.06.2018 г.. при водно ниво 840,00 м - 20,629 млн. куб. м;\r\n15.06.2018 г. - 30.06.2018 г. при водно ниво 840,00 м - 20,629 млн. куб. м;   09.08.2018 г. - 31.08.2018 г. при водно ниво 839,70 м - 20,600 млн. куб. м;\r\n05.10.2018 г. - 23.10.2018 г. при водно ниво 837,00 м - 16,763 млн. куб. м;\r\n01.11.2018 г. - 15.11.2018 г. при водно ниво 835,40 м - 15,650 млн. куб. м;\r\n01.12.2018 г. - 10.12.2018 г. при водно ниво 834,47 м - 14,616 млн. куб. м.\r\nДейностите по закрепване в долния край под вода на дълбочина 10 м - 20 м са извършени в периода 01.12.2018 г. - 10.12.2018 г. при средно водно ниво 834,47 м или 14,616 млн. куб. м.   Най-високото работно водно ниво на яз. Студена е 843,30 м, а преливният ръб е на кота 840,00 м.\r\nПрез 2018 г. водата в язовира е преливала през преливника в продължение на 89 дни в различни периоди от време, като последното преливане е на 04.08.2018 г.\r\nСъгласно предписанията на Министерството на околната среда и водите за поддържане на указания обем вода в язовира от 21 млн. куб. м, ВиК операторът е извършвал контролирано изпускане на водни количества през съоръженията към язовирната стена през периода от 01.04.2018 г. – 14.08.2018 г., когато водното ниво в язовира варира от 840,34 м до 839,55 м. Преливането през преливника и контролираното изпускане нямат връзка с изпълняваните строителни работи по язовирната стена, а са следствие на високото водно  ниво в съоръжението и дадените указания от МОСВ обемът в него да не надвишава 21 млн. куб. м.\r\nРехабилитацията на яз. „Студена“ се изпълнява по сключения на 08.09.2016 г. договор за строително-монтажни работи с международния консорциум „S.C. HIDROCONSTRUCTIA S.A. – HBM Kft – CARPI Association”, срокът по който е 28.02.2020 г.\r\nИзпълнението на строително-монтажните работи е над 80%, като ремонтът на стената е извършен. Предстои завършване на дейностите по водовземната кула. ", "date": "2020.01.23", "title": "Аврамова: Ремонтът на стената на „Студена“ е извършен при непрекъсната експлоатация на язовира "}
