{"url": "https://www.actualno.com/america/majkyl-pompeo-ukrajna-e-amerikanski-proekt-news_1404526.html", "text": "      На пресконференция в Берлин държавният секретар на САЩ Майкъл Помпео нарече Украйна американски проект.      „Това е проект, над който ние работим”, каза той в отговор на въпрос за отношенията между Вашингтон и Киев, предаде БГНЕС.   Помпео добави, че САЩ „много са ангажирани” с въпроса за постигане на стабилност в Украйна. Той напомни, че президентът Доналд Тръмп три пъти е предоставял на Киев средства за защита от „руската агресия”.\r\n„Ние се гордеем с това, смятаме, че има смисъл в това – за свободата, за Европа, за мира и суверенитета на Украйна”, заяви дипломатът.  По-рано бившата посланичка на САЩ в Киев Мари Йованович заяви, че от 2014 г. САЩ са дали на Украйна почти милиарда долара за укрепване на безопасността й. ", "date": "2019.11.09", "title": "Майкъл Помпео: Украйна е американски проект "}
{"url": "https://www.actualno.com/politics/politolog-politicheskijat-prehod-v-bylgarija-prikluchi-s-priemaneto-ni-v-nato-i-es-news_1404614.html", "text": "      Политическият преход в България приключи с приемането на страната ни в НАТО и ЕС. Това каза в интервю за Радио „Фокус“ политологът Теодора Йовчева. Тя добави, че в българската политика липсва приемственост и признателност към постиженията на другите.      \"Много бързо оплюхме правителствата между 2001г., 2005г. и 2009г. – дори, които свършиха сериозна работа по влизането на България в ЕС, и подготвиха страната чисто юридически, законово, съгласуваха толкова много алинеи, за да се получи това, което имаме в момента. И може би за 30 години някои хора са си представяли, че България би могла да бъде Швейцария на Балканите или да достигне стандарта на Германия, но нека бъдем реалисти. Политиката не става от ден за другия и най-вече политиката трябва да се разбере, че не става от една година за един мандат\", обясни политологът.   Тя допълни още, че важните проекти и цели се изпълняват в дългосрочна перспектива.\r\nПремиерът Бойко Борисов отбеляза годишнината от падането на Берлинската стена с пост във Facebook:  \"Комунизмът е оставил такава пропаст в Европа, че 30 години след историческото падане на Берлинската стена, източните държави и досега трудно догонваме западните. Все още носим белезите му, все още имаме много работа, но посоката е вярна. България направи своя цивилизационен избор. Убеден съм, че трябва да отстояваме демокрацията и правото на свободен избор. Длъжни сме да не допускаме тоталитарните режими да ни разделят.\" ", "date": "2019.11.09", "title": "Политолог: Политическият преход в България приключи с приемането ни в НАТО и ЕС"}
{"url": "https://www.actualno.com/starazagora/hiljadi-starozagorci-se-vkluchvat-v-zelena-iniciativa-snimki-news_1404598.html", "text": "                 На пострадалите от големите горски пожари през 2007 година площи - в района на кв. \"Дъбрава\", тази година ще бъдат залесени . Догодина по мярка 8.4 се предвиждат още за залесяване.   Участниците в инициативата бяха запознати от специалисти от Държавното горско стопанство и Регионалната дирекция по горите с и оказаха помощ на малки и големи. Дъбовите фиданки, които ще се засаждат днес са предварително почвообработени и подготвени. \"Целта ни днес е да ангажираме града в озеленяването му, да поддържаме горския фонд, защото \", каза кметът .        Той изрази увереност, че догодина в засаждането и отглеждането на нова гора ще се включат . Амбицията на обединилите се около каузата е да се засаждат и Стара Загора да стане най-зеленият български град. Зелената кауза се реализира по идея на Живко Тодоров и беше подкрепена от Регионалната дирекция на горите, Държавното горско стопанство и Спасителния център за диви животни „Зелени Балкани“. \r\nДо 16 часа днес на 30 минути от паркинга за Драматичен театър \"Гео Милев\" ще тръгнат безплатни автобуси за желаещите да посадят дръвче за нова гора над Стара Загора.       ", "date": "2019.11.09", "title": "Хиляди старозагорци се включват в зелена инициатива (СНИМКИ) "}
{"url": "https://www.actualno.com/burgas/burgazlii-masovo-na-plaj-v-sybotnija-den-news_1404632.html", "text": "      Датата е 9 ноември 2019 година, а мястото  - плажната ивица на Бургас. Много хора избраха да бъдат на открито, но не просто в парка, а на плажа. По-смелите даже плуваха в морето.          Температурата на въздуха днес достигна 23 градуса и само морският вятър леко разваляше усещането, че е месец юли.  За доказателство, че снимките са правени през ноември, репортер на Actualno.com е снимал и пясъчните диги, които се правят на ивицата след края на летния сезон.        Повечето питейни заведения на плажа са затворени. Напливът от хора се поема от тези, които работят целогодишно.\r\nМиналата година по същото време температа на въздуха е била около 15 градуса. Стойности, които се считат дори за високи през ноември, но не могат да се сравняват с днешните 23 градуса температура на въздуха и 17 на морската вода.        ", "date": "2019.11.09", "title": "Бургазлии масово на плаж в съботния ден"}
{"url": "https://www.actualno.com/politics/bojko-borisov-berlinskata-stena-mejdu-bylgarija-i-bivsha-ugoslavija-dnes-pada-news_1404633.html", "text": "      \"И ние като германците можем да кажем, че Берлинската стена между България и бивша Югославия днес пада. От днес Сърбия има пристанище Варна, пристанище Бургас и до центъра на Истанбул - няма светофар.\" Това заяви министър-председателят Бойко Борисов на официалното откриване на новоизградения участък от автомагистралата от българската граница до град Ниш, Сърбия, съобщиха от правителствената информационна служба. Трасето е част от Общоевропейския транспортен коридор №10. За откриването българският премиер бе поканен от президента на Сърбия Александър Вучич.      \"Днес свързваме Азия и Европа през България и Сърбия\", подчерта премиерът Борисов пред стотиците гости на церемонията. Министър-председателят акцентира, че цялата българска промишленост ще може да ползва този път за Западна Европа и поднесе поздравленията си за откриването му.   \"България днес е по-близо от всякога, затова благодаря на министър-председателя Бойко Борисов\", обърна се сръбският президент Вучич към българския премиер. Вучич подчерта, че Сърбия ще се свърже с братска България и чрез \"Балкански поток\". \"Без съседите - къщата не може да се опази. С нашите български комшии - пътят ни е отворен. Министър-председателят Бойко Борисов каза, че от днес Сърбия има достъп до пристанищата Варна и Бургас. А той е добре дошъл - и в Пирот, и Ниш\", каза още президентът на Сърбия пред българския премиер и водената от него делегация.\r\nПреди церемонията по откриването премиерът Борисов и президентът Вучич обсъдиха напредъка по важните за региона инфраструктурни проекти. \"От Белград до Бургас няма светофар. От Белград до Истанбул няма светофар. И сега строим от Бургас до Варна да няма светофар. А който е от тая страна завива на София вдясно и стига до Солун през АМ \"Струма\", изброи българският министър-председател. Сръбският президент даде висока оценка на направеното от правителството на България.  Участъкът, който президентът на Сърбия и българският министър-председател откриха днес, е с дължината 86,9 км като строителните дейности по изграждането му започват през 2011 г. Стойността на проекта възлиза на 476 млн. евро, а средствата са осигурени от Европейската инвестиционна банка, Европейската банка за възстановяване и развитие, както и от Световната банка.\r\nИзграденото трасе включва 87 моста, 5 тунела (Банцарево, Сопот, Сарлах, склон Пражна и Протон с обща дължина 2,6 км) и 5 детелини. При строежа на участъка са използвани 290 000 кубични метра бетон, 37 000 тона арматура и около 780 000 тона асфалт. Тази магистрала ще свърже двата района - Ниш и Пирот, населени с около 450 000 души, и ще осигури по-лесна връзка на Източна Сърбия с най-близкото летище \"Константин Велики\" в Ниш.   С пускането в експлоатация на трасето от българската граница до Ниш или на т.нар. \"източно разклонение\" се завършва изграждането на целия участък на транспортния коридор № 10 през територията на Сърбия.     ", "date": "2019.11.09", "title": "Бойко Борисов: Берлинската стена между България и бивша Югославия днес пада"}
{"url": "https://www.actualno.com/asia/zashto-zabraniha-na-japonkite-da-hodjat-na-rabota-s-ochila-news_1404635.html", "text": "      Хаштаг „забрана за очила” набра висока популярност тази седмица в Япония. Става въпрос за физическа забрана, която няколко компании са въвели за своите служителки.      В социалните мрежи се разгоря дискусия около установената практика, след като телевизия Nippon излъчи филм за това, как в много японски компании работодателите принуждават своите служителки да се откажат от очилата в полза на контактните лещи. Това се случва, дори когато са налице медицински противопоказания за ползването на лещи, съобщава Би Би Си.   Аргументът – с очила служителките изглеждали по-малко женствени и дружелюбни.\r\nПотребителите в социалните мрежи в Япония били възмутени от подобна дискриминация.  „Ако носенето на очила на работа представлява реален проблем, тогава те трябва да бъдат забранени както за жените, така и за мъжете”, пише актрисата Юми Исикава, която стана автор на петиция срещу изискването жените да ходят на работа на високи токчета.\r\nСпоред експерти, причините, които се изтъкват срещу носенето на очила от жени, нямат никакъв смисъл и изискването има определено дискриминационен характер.\r\nИзискването жените да се появяват на работа с обувки с висок ток, но без очила, е отражение на старото традиционно японско мислене, предаде БГНЕС.       То няма никаква връзка с качеството на работа. Компаниите искат техните служителки да изглеждат женствено, а в техните разбирания това изключва носенето на очила.\r\nОт своя страна, привържениците на неформалната забрана твърдят, че очилата не се съчетават с традиционните японски дрехи.\r\nВ отговор са публикувани снимки на известни хора, облечени в кимоно и носещи очила.\r\nПрез март в японските социални мрежи по подобен начин започна кампания срещу изискването служителките да носят на работа грим. В началото на годината възмущение предизвика искането жените да ходят на работа, обути в обувки с висок ток. Тогава стана популярен хаштагът #KuToo, съставен от думите kutsu (обувка) и kutsuu (болка) – по аналогия с #MeToo.\r\nПрез юни група активисти внесе петиция в правителството с настояване да се забрани на работодателите да карат служителките си да носят високи токове на работа.      От Министерството на здравеопазването са заявили за медиите, че не са разглеждани никакви изменения в правилата за облеклото на работното място. ", "date": "2019.11.09", "title": "Защо забраниха на японките да ходят на работа с очила "}
{"url": "https://www.actualno.com/moresport/eto-v-kolko-chasa-zapochva-sreshtata-na-kubrat-pulev-sreshtu-rajdyl-bukyr-news_1404657.html", "text": "      След 9-месечна пауза, преминала през голям скандал за непристойно поведение към Джени Суши, българският боксьор отново се качва на ринга и за втори пореден път ще се бие в САЩ.      Очакваше се мачът на българина да е последен за вечерта и ще започне в  7:30 часа българско време. За съжаление, в последния момент битката  между Кобрата и Райдъл Букър беше преместена и ще се проведе след 04:30  часа (началният гонг се очаква да е в 05:00 часа българско време).   Може да следите срещата .\r\nПулев се изправя срещу 10-ия си представител на САЩ, като до момента е  безпогрешен с 9 поредни победи (4 с нокаут, 5 след единодушно съдийско  решение). Това ще е 29-и двубой на българина на професионалния ринг, който до   момента е загубил само една среща, и то от доскорошния хегемон в тежка   категория Владимир Кличко.    ", "date": "2019.11.09", "title": "Ето в колко часа започва срещата на Кубрат Пулев срещу Райдъл Букър"}
{"url": "https://www.actualno.com/europe/angela-merkel-cennostite-vyrhu-koito-e-izgradena-evropa-sa-vsichko-drugo-no-ne-i-samodostatychni-news_1404671.html", "text": "      Канцлерът на Германия Ангела Меркел в събота призова Европа да защитава демокрацията и свободата, когато страната отбеляза 30 години от падането на Берлинската стена, като предупреди, че подобни постижения не трябва да се приемат за даденост, цитира думите и AFP.      На тържествена церемония в църква, върху бившата \"ивица на смъртта\", която разделяше Изтока и Запада, Меркел заяви, че Берлинската стена ни напомня, \"че трябва да изиграем своята роля за свободата и демокрацията\".   \"Ценностите , върху които е изградена Европа ... те са всичко друго, но не и самодостатъчни. Те винаги трябва да се изживяват и защитават отново\", каза тя пред гости от целия континент, предаде агенция Фокус.\r\nНа 9 ноември 1989 година източногерманските гранични служители, притиснати от голямо множество хора, отвориха портите към Западен Берлин, което позволи свободно преминаване за първи път след построяването на Берлинската стена.  Знаменателното събитие по-късно бе последвано от срива на комунистическия режим и доведе до обединението на Германия една година по-късно.\r\nОт своя страна френският президент Еманюел Макрон призова европейците да останат верни на стремежите на онези, които преди 30 години постигнаха падането на Берлинската стена, цитира думите му TACC.   \"Преди 30 години Берлинската стена не падна - тя беше съборена благодарение на смелостта на хиляди мъже и жени, пропити с духа на свободата\", написа Макрон на своята страница в социалната мрежа „Туитър“ на френски и немски език. \"Те проправиха пътя за обединението на Германия и единството на Европа. За да останем на висотата на смелостта им, ние трябва да останем верни на техните стремежи“.    Френският президент ще пристигне в Берлин в неделя, където ще се срещне с канцлера на Германия Ангела Меркел и с президента Франк-Валтер Щайнмайер.\r\nОт своя страна френският премиер Едуар Филип публикува видео съобщение на страницата си в „Туитър“, в което разказа за впечатленията от онези дни преди тридесет години. „Това беше истински празник“, спомня си премиерът. \"Невероятно е това, че за много кратко време и по толкова мирен начин успяхме да постигнем падането на стената и обединението на Германия\", подчерта той. ", "date": "2019.11.09", "title": "Ангела Меркел: Ценностите, върху които е изградена Европа са всичко друго, но не и самодостатъчни"}
{"url": "https://www.actualno.com/curious/dneven-horoskop-za-10-noemvri-news_1404665.html", "text": "       Овен       Днес направете нещо щуро. От много време сте в икономичен режим - време ви е да се развихрите. Телец Това е ден, в който да обърнете внимание на любовта. Рационалното няма да ви избяга - починете си малко от него.   Близнаци Днес не завиждайте на другите. Потопете се в любимото ви занимание и не обръщайте на внимание на случващото се около вас. Рак     Това е ден, в който ще сте вдъхновени за работа. Ако може да си го позволите - не обиждайте настървеността си. Лъв Това е ден, в който ще сте прекалено честни с близките ви. Не се изненадвайте, ако и те бъдат такива с вас. Дева Тази неделя не пренебрегвайте рутинните си домашни задължения. Може и да го направите, но те няма да избягат  и само ще се натрупат.   Везни Днес не давайте повод да бъдете одумвани. Реакцията на слуховете понякога трябва да е нулева.    Скорпион Тази неделя е добре да се разделите с ваш вреден навик. Искате да продължите напред, но това няма да стане без промяна. Стрелец Днес не се престаравайте в нищо. Денят е почивен и това важи дори да имате домашна работа. Отмората е най-важна. Козирог    Ако много силно желаете нещо не разчитайте на доброто стечение на обстоятелствата. Вашето участие и много важно за сбъдването на желанията ви. Водолей Денят ще ви предложи интересни варианти за излизане от рутината. Все пак ще трябва да протегнете ръка към някой от тях. Риби Тази неделя посветете на красотата. Загърбете всичко земно и се посветете на дейности, свързани с изкуството. ", "date": "2019.11.09", "title": "Дневен хороскоп за 10 ноември "}
{"url": "https://www.actualno.com/climate/topeneto-na-arkticheskite-ledove-uskorjava-razprostranenieto-na-tulenovata-chuma-news_1404670.html", "text": "      Смъртоносният вирус е проникнал в акваторията на Тихия океан заедно с животните, които глобалното затопляне прогони от Гренландия.      Дългосрочните наблюдения на огнища на чума сред тюлените и други обитатели на Арктика и околните региони показаха, че тази епидемия е пряко свързана с ускореното топене на морски лед край бреговете на Русия и Канада. Информация за това публикува научното списание „Scientific Reports”.   Ледовете намаляват и това дава възможност на вируса и на другите патогенни заболявани да се разпространяват. Откритието показва, че трябва спешно да се открие пътят, по който тази чума се разпространява и кои видове животни биха били засегнати от заразата, подчертава екологът от Калифорнийския университет Елизабет ван Уормър, предаде БГНЕС.\r\nАрктика и Антарктида заедно с планинските ледници остават сред най-уязвимите региони в света – жертва на глобалното затопляне. През последните години средногодишните температури там се повишиха с 6-7 градуса. По-нататъшното топене на ледовете ще доведе до сериозни промени в кръговрата на теченията и до необратими промени в климата на Земята.  Тези процеси ще доведат до опасни промени в работата на екосистемите в Заполярието. Глобалното затопляне кара арктическите хищници два пъти по-често да крадат яйцата на птиците и да разтурват техните колонии. Летните проливни дъждове в някои региони на Антарктида доведоха до масова гибел на малките на различни видове пингвини.\r\nИзучавайки няколко пандемии на тюленова чума, Ван Уормър и колегите ѝ откриват нови примери за това как глобалното затопляне влияе на екологията на Арктика.   От средата на 80-те години на миналия век това заболяване отнема живота на десетки хиляди тюлени, които обитават северните брегове на Европа. До 2004 г. учените не идентифицират наличие на вируса около тихоокеанския бряг на Евразия и Северна Америка, след което той започнал да унищожава популациите на морските видри, обитаващи западното крайбрежие на Аляска.    Внезапната поява на вируса на другия край на Земята накарало учените да се замислят за начина на разпространение на инфекцията и мястото, където е огнището ѝ.\r\nПроведените изследвания показали, че вирусът е проникнал в акваторията на Тихия океан по два начина: покрай бреговете на Русия и покрай северните на Канада. Носители са били арктическите тюлени, първоначално обитавали европейската част на Арктика и бреговете на Гренландия.\r\nЕпидемията се е появяла в сезоните, когато нивото на ледената покривка на Арктика е намалявала драстично.   Това, според учените, означава, че глобалното затопляне и в бъдеще ще намалява размера на ледената шапка и не само ще затруднява живота на тюлените, но и ще разпространяват вируса на чума и на други инфекции сред тях. ", "date": "2019.11.09", "title": "Топенето на арктическите ледове ускорява разпространението на „тюленовата чума” "}
{"url": "https://www.actualno.com/moresport/kyde-da-gledame-sblysyka-kubrat-pulev-rajdyl-bukyr-news_1404677.html", "text": "      9 месеца по-късно отново ще се качи на ринга. В мач, в който ще трябва да защити претендентския статут на IBF за  световната титла, българинът се изправя срещу скандалния Райдъл Букър  пред 11 хиляди души във Фресно в неделя рано сутринта.       Кобрата е записал само едно поражение  до момента в кариерата си, като загубата беше от Владимир Кличко преди 4  години и вече е далеч зад гърба му.   Може да следите срещата .\r\nОттогава насам Пулев ниже победа  след победа, включително и срещу Богдан Дину в последния си двубой. В  него боксьорът ни трябваше да премине през сериозен проблем, след като  му се отвори тежка аркада над окото, но въпреки това прекрати мача в  7-ия рунд, печелейки с технически нокаут. Битката между двамата ще влезе в българския ефир, като \"Диема Спорт\" ще излъчи мача между двамата. .   ", "date": "2019.11.09", "title": "Къде да гледаме сблъсъка Кубрат Пулев - Райдъл Букър? "}
{"url": "https://www.actualno.com/goodnews/mlad-kardiolog-ot-mbal-pazardjik-spasi-pet-pacienta-za-edno-denonoshtie-news_1404685.html", "text": "      Младият инвазивен кардиолог д-р Владимир Иванов извърши за около 24 часа по спешност коронарна интервенция на общо 5 пациента с остър миокарден инфаркт. Коронарната ангиопластика или балонната дилатация с поставянето на стент (съдова протеза) е съвременен метод за лечение на сърдечно-съдови заболявания по минимално инвазивен път, съобщиха от \"МБАЛ Пазарджик\" АД.      При спешни ситуации като остър миокарден инфаркт или нестабилна ангина пекторис е важна всяка минута, за да се предотврати голяма некроза и загуба на сърдечна тъкан, като значително се намалява риска от усложнения и от летален изход.   Д-р Владимир Иванов е на 38 години и ръководи катетаризационната лаборатория към “МБАЛ Пазарджик”.\r\nД-р Иванов завършва медицинското си образование в град Есен, Германия през 2007 година, защитава специалност по вътрешни болести и кардиология през 2014 също в Германия, а през 2017 защитава докторска дисертация към университета в град Бохум, Германия. След 15 години, през 2018 г. д-р Владимир Иванов се връща в България и по покана на изпълнителния директор д-р Васил Вълчев от тогава работи в областната болница в Пазарджик. Тук  условията и модерната апаратурата му дават възможност да спасява човешки животи и да се чувства удовлетворен от избора си.   ", "date": "2019.11.09", "title": "Млад кардиолог от \"МБАЛ Пазарджик\" спаси пет пациента за едно денонощие"}
{"url": "https://www.actualno.com/balkani/slabo-zemetresenie-v-severna-makedonija-news_1404686.html", "text": "      Земетресение с магнитуд 2,3 по Рихтер е регистрирано в близост до село Пирова, община Валандово в Република Северна Македония. Това съобщи за Агенция „Фокус“ дежурният сеизмолог от Националния институт по геофизика, геодезия и география.      Трусът е регистриран в 14.48 часа. В България земетресението не е усетено.    ", "date": "2019.11.09", "title": "Слабо земетресение в Северна Македония"}
{"url": "https://www.actualno.com/moresport/presmetnaha-kakva-e-verojatnostta-machyt-pulev-bukyr-da-zavyrshi-s-nokaut-news_1404688.html", "text": "      50% е вероятността мачът между и Райдъл Букър, който ще се състои рано утре сутрин, да завърши с  нокаут за някой от боксьорите. Това сочи статистиката от досегашните  мачове на българина и американеца.       И Пулев, и Букър са победили с нокаут  в около 50% от мачовете си. Кобрата има 14 нокаута в 27-те си мача като  професионалист, а Букър - 13 нокаута в 26 излизания на ринга.   Следете .\r\nДвамата са и на една и съща възраст - 38 години. Както е известно,  американецът е пропуснал 12 години от кариерата си, тъй като е бил в  затвора. Провинението му е притежание на наркотици.    ", "date": "2019.11.09", "title": "Пресметнаха каква е вероятността мачът Пулев-Букър да завърши с нокаут"}
{"url": "https://www.actualno.com/society/novinite-naj-vajnoto-za-denja-9-noemvri-news_1404675.html", "text": "              Теодора Йовчева добави, че в българската политика липсва приемственост и признателност към постиженията на другите.   \"Днес свързваме Азия и Европа през България и Сърбия\", подчерта премиерът Борисов пред стотиците гости на церемонията. Фондът за дарения ще бъде финансиран за сметка на епископите, виновните свещеници до края на живот им, както и от вярващите, които искат да помогнат, уточнява Мулен-Бофор.     Според експерти, причините, които се изтъкват срещу носенето на очила от жени, нямат никакъв смисъл и изискването има определено дискриминационен характер. В изследването се подчертава, че рогът на носорога не е рог в традиционния смисъл, подобно на рогата на кравата или роговите образувания като копитата. В същото време те имат някои общи особености. В действителност рогът на носорога е топка от плътно прилепнали и залепени един за друг косми.    Датата е 9 ноември 2019 година, а мястото  - плажната ивица на Бургас. Много хора избраха да бъдат на открито, но не просто в парка, а на плажа. По-смелите даже плуваха в морето.\r\nВижте хороскопа за неделния ден в   ", "date": "2019.11.09", "title": "Новините: Най-важното за деня, 9 ноември"}
{"url": "https://www.actualno.com/society/naznachena-e-slujebna-proverka-na-procedurite-svyrzani-s-vodolaznite-spuskanija-news_1404616.html", "text": "      Военноморските сили са активирали служебна проверка на процедурите, с които се извършват водолазните спускания. Това каза в интервю за Радио „Фокус“ флотилен адмирал Георги Пенев, зам.-командир на Военноморските сили. Той допълни, че това е едно мероприятие, което се изпълнява периодично във Военноморските сили и има създадена организация. Според него, не е въпрос на организация при настъпилата ситуация, а вероятно се касае за здравословен проблем.      \"Все пак е необходимо да завърши разследването на Военна прокуратура, за да може да имаме всички аспекти и реално да оценим нещата, но за момента полагаме усилия от всички гледни точки да разгледаме проблема и да вземем необходимите мерки, така че това да не се повтаря в бъдеще“. Той обясни, че в Българската армия съществува такава инструкция за действия при инциденти.   „Ние сме длъжни да я следваме, но при всички положения, дори и да не съществуваше тази инструкция, е необходимо да проведем необходимите разследвания и проверки“, допълни той. Адм. Георги Пенев изказа съболезнования към семейството на . ", "date": "2019.11.09", "title": "Назначена е служебна проверка на процедурите, свързани с водолазните спускания"}
{"url": "https://www.actualno.com/europe/frenskata-cyrkva-shte-izplati-kompensacii-na-jertvite-na-sveshtenici-pedofili-news_1404627.html", "text": "      Френските епископи гласуваха за еднократно изплащане на обезщетения на жертвите на свещеници-педофили, съобщава телевизия „BFMTV”, цитирайки епископа на Франция Ерик Мулен-Бофор, предаде БГНЕС.      Епископите, които се бяха събрали на пленарно заседание в град Лурд, признаха агресията, мълчанието, безразличието, небрежността и лошите решения вътре в църквата.   Фондът за дарения ще бъде финансиран за сметка на епископите, виновните свещеници до края на живот им, както и от вярващите, които искат да помогнат, уточнява Мулен-Бофор.\r\nПроблемът със сексуалното насилие над непълнолетни в лоното на католическата църква предизвика сериозна загриженост у папа Франциск.  През юни 2016 г.той опрости процедурата за оставки на епископите заради игнориране на случаите на педофилия.\r\nПрез август 2018 г. понтификът публикува специално „Послание към Божия народ”, в което призова представителите на духовенството да се покаят и да изкоренят от живота на църквата това позорно явление, което той определи като „зверство”.   В края на февруари във Ватикана се проведе среща на високо равнище, посветена на защитата на непълнолетни лица в католическата църква. При закриването ѝ папа Франциск подчерта, че всеки случай на сексуално насилие спрямо непълнолетни от страна на свещенослужител „ще бъде разглеждан с максимална сериозност”.     ", "date": "2019.11.09", "title": "Френската църква ще изплати компенсации на жертвите на свещеници-педофили"}
{"url": "https://www.actualno.com/climate/ucheni-otkriha-nachin-da-spasjat-nosorozite-ot-izchezvane-news_1404599.html", "text": "      Група учени създадоха изкуствена имитация на рог от носорог с цел борба срещу нелегалната търговия и избиването на животните от бракониери, съобщава списание „Nature”.      Над изследването са работили учени от университетите в Оксфорд и Фудан (Китай).   В доклада си те пишат, че предлагат икономическа замяна на рога от носорог, направен от космите на опашката на най-близкия му родственик – домашния кон, предаде БГНЕС.\r\nЗа „слепването” на космите учените са използвали органичен пълнител на базата на копринения протеин.  В изследването се подчертава, че рогът на носорога не е рог в традиционния смисъл, подобно на рогата на кравата или роговите образувания като копитата. В същото време те имат някои общи особености. В действителност рогът на носорога е топка от плътно прилепнали и залепени един за друг косми.\r\nДокументът отбелязва, че ако на получената структура бъде придадена съответната форма и се полира, получените рога ще приличат в много отношения на оригинала. Оптичната и растерната микроскопия показат външно сходство на имитацията с истински рога, както и сходство на тяхната вътрешна структура. Термичният анализ установи също, че копието и истинския рог имат еднаква термична стабилност. Проведени са и механични изпитания, които потвърждават, че изкуствените рога имат същите механични свойства като оригинала.   Учените се надяват, че изобретението ще помогне популацията на носорозите да бъде спасена от набезите на бракониерите. Те предполагат, че заместителите ще попаднат бързо на черния пазар заради ниската цена и тежките наказания за бракониерство. Търговците ще предпочитат да купуват имитации и да не търсят услугите на нелегални ловци.    Притежанието на предмети от слонова кост, рога от носорог или кожа от панголин – изчезващ вид „брониран” мравояд, някога широко разпространен в Югоизточна Азия и Южна Африка, се е превърнало в символ на престиж сред висшето общество в редица азиатски държави, включително Китай, Корея и Виетнам. ", "date": "2019.11.09", "title": "Учени откриха начин да спасят носорозите от изчезване "}
{"url": "https://www.actualno.com/curious/koi-sa-zodiite-s-naj-dylgi-vryzki-news_1404558.html", "text": "                  Представителите на знака винаги първо са приятели, след това интимни партньори. Те са отдадени на другия човек, предани са и са винаги готови да му бъдат опора. Правят романтични изненади, разговорите с тях са интересни, могат да бъдат безкрайно очарователни. Не си падат по изневерите, макар често да си позволяват невинен флирт. За да ви напусне една Везна, значи се е случило само едно нещо – приели сте я за даденост.Избрали сте хладното и/или грубо поведение пред забавните и сладки моменти.И въпреки безкрайните й опити да възстанови отношенията помежду ви, вие винаги не сте положили грам усилия. Това е една от най-лоялните зодии. Заедно с практичния й характер, представителите й рядко скачат от връзка на връзка. Телецът предпочита дълго да избира, докато намери най-доброто. Съответно, ако имате партньор с такава зодия, той наистина е видял нещо специално във вас и няма намерения да ви заменя. Освен, ако сексът не стане скучен! Макар уравновесени по принцип, в леглото те са страстна и жадна за любов натура. Няма ли страст, няма да има и Телец до вас.   Те са си домошари по природа. Обичат много дълбоко и много силно. За тях семейството и връзката в частност са свята институция. Те предпочитат да простят и непростимото (макар цял живот да ви го натякват), вместо да прекъснат отношенията. Единственото, което може да накара тази зодия да потърси друг субект на чувствата, е ако вие спрете да проявявате такива към нея. Душата на Рака буквално умира, ако някой не му показва любов и загриженост. В повечето семейства, които са заедно още от училище, единият партньор е зодия Риби. Те са ужасно предани във връзката си и я пазят като безценно съкровище. Те никога не започват връзка с идеята да бъде нещо краткотрайно и незадълбочено. Но имайте предвид, че ако романтичната риба се чувства неразбрана и неоценена, става склонна към изневяра. В този случай, това за нея не е паралелна връзка, а просто таен начин за набавяне на тръпка и до там. Също така знайте, че Рибата никога няма да ви признае кръшването.        ", "date": "2019.11.09", "title": "Кои са зодиите с най-дълги връзки  "}
{"url": "https://www.actualno.com/curious/naj-podhodjashtite-zodii-za-brak-news_1404556.html", "text": "       Представителите на тази зодия са известни със склонността си към дълги обвързвания. Всеки 8 от 10 брака на всяка дева са успешни и продължават над 20 години. Девата обича дома, чистотата, семейния уют и уединението. Те винаги биха били щастливи от малка, но подредена къща, с деца и хубава градина. Най-важното обаче е тя да е приветлива и добре изчистена. Известни със своята педантичност, девите не се примиряват да живеят в хаос и дори изпадат в нервна криза, при вида на най-малкото петно. Мъжете Дева определено са най-добрите бащи, а жените са най-любящите майки. Чудесен избор, ако искате дълъг и спокоен семеен живот. Те са любители на романтиката, духовното сливане и вечното търсене на истините в живота. Често ги смятат за лениви и мързеливи, но това не е така. Водолеите просто обичат дълго да анализират и премислят важните неща, преди да се впуснат в тях. Именно за това те биха били много успешна половинка за вас, ако сте импулсивни, защото ще ви дадат най-правилния съвет, как и кога да направите нещо . Обичат свободата повече от всичко друго на света. Взаимно се опитвайте да давате достатъчно простор не само на човека до вас, но и на себе си, защото именно така ще се радвате на хармоничен и дълготраен съюз, белязан с доверие и духовно родство. Не си позволявате да използвате слабите места на своята половинка с цел постигане на надмощие във връзката си. Опитвайте се поравно да давате и да получавате. Ревността тук ще е неоснователна и ще е плод повече на вътрешни страхове от самота. Не крийте чувствата си, когато сте наранени от другия!           . ", "date": "2019.11.09", "title": "Най-подходящите ЗОДИИ за брак  "}
{"url": "https://www.actualno.com/asia/indijskijat-vyrhoven-syd-predostavi-sveshteno-mjasto-na-indusite-news_1404554.html", "text": "      Спорното свещено място Айодхя в северна Индия трябва да бъде дадено на хиндуистите, които да построят там храм, постанови Върховният съд на страната.      Многогодишният спор между хиндуисти и мюсюлмани е заради собственост върху терен в Утар Прадеш , съобщава Би Би Си.   Съдът реши мюсюлманите да получат друг парцел, върху който да построят джамия, допълва БГНЕС.\r\nЗаради опасения от ескалация на напрежението, след произнасянето на присъдата в Айодхя са задържани стотици хора.  В града е засилено полицейското присъствия, а магазините и колежите са затворени до понеделник.\r\nПлатформите и социални медии са поставени под наблюдение за евентуални подстрекателски призиви. Полицията дори отговаря на туитове и ако забележи такива, моли потребителите да ги изтрият. Премиерът Нарендра Моди и други политически лидери апелираха за спокойствие.   В центъра на спора е джамията Бабри от XVI век, съборена от хиндуисти през 1992 г. Тогава в резултат на размириците са убити близо 2000 души.    Много хиндуисти вярват, че това е родното място на един от най-почитаните им богове Рама – централна фигура в епоса „Рамаяна”. Според тяхната версия, светинята е била разрушена от мюсюлманските завоеватели, а на нейно място през XVI век е била построена джамия, посветена на основателя на Монголската империя Бабур.\r\nМюсюлманите твърдят, че това място е свещено за тях от векове. ", "date": "2019.11.09", "title": "Индийският върховен съд предостави свещено място на индусите "}
{"url": "https://www.actualno.com/curious/koi-sa-naj-vernite-zodii-v-lubovta-news_1404559.html", "text": "       Телците обичат комфорта и спокойствието. Те процъфтяват благодарение именно на стабилността, което ги прави лоялни и надеждни партньори. За да изневери, Телецът трябва да се чувства изключително неразбран и неоценен във връзката си. От всичките зодии, Ракът е най-загрижен за стабилността на отношенията си с любимия човек. Обича семейството и е най-щастлив, когато има дълбока, емоционална връзка. Би изневерил само и единствено, ако неговият партньор се държи с презрение и не показва любовта си. Девите са чувствителни, но и много взискателни. Затова, ако се обвържат сериозно, това категорично означава, че те са сигурни в своя избор. Което пък е предпоставка да не се оглеждат встрани. Само много силно разочарование или предателство би накарало Девата да изневери. Везните търсят хармония и баланс. Само така се чувстват спокойни и пълноценни. Една изневяра би нарушила драстично тяхното равновесие и те предпочитат да не я правят. Ако пък се случи, бъдете сигурни, че съвсем скоро Везната ще ви напусне. Тази зодия също много цени семейството и своята половинка. Дори понякога да ви се струва, че не е така, гарантираме ви, че грешите. Пък и Козирозите предпочитат да насочат усилията си в професионалното развитие и финансовата стабилност, вместо да се занимават с глупости и да се крият по хотелите. действа импулсивно и рядко мисли за последиците. пък постоянно имат нужда от тръпка и ако тя изчезне, тръгват да си търсят нова. обожава флирта и е обграден от постоянно внимание и просто не може да устои! пък мрази правилата и поставянето в рамки, как така някой отнякъде ще го ограничава и ще му налага какво да прави?! от своя страна е страстна зодия, но и много отмъстителна, тоест, ако с нещо го жегнете, нищо чудно да изневери, за да ви накаже. са не особено уравновесени и винаги имат стремеж към новото и различното. А в бушуват толкова много емоции, които, заедно с непреодолимата нужда от романтика, ги правят по-уязвими и податливи на изневяра.        ", "date": "2019.11.09", "title": "Кои са най-верните ЗОДИИ в любовта  "}
{"url": "https://www.actualno.com/starazagora/trabant-i-shte-sybarjat-dnes-berlinskata-stena-v-pavel-banja-news_1404540.html", "text": "       организира в Павел баня . Любители на източногерманския автомобил ще се съберат в подбалканския град, за да станат участници в атрактивно събитие, с което ще отбележат и .      От 12 часа започва изграждането на стена с размери 5,40 на 2,40 метра - по подобие на съборената преди 30 години стена, която разделяше Берлин на Източен и Западен. Така днес източната част ще се охранява от два военни автомобила \"Трабант - Кюбел\" и един полицейски \"Трабант\". Западната пък ще я пази американски \"Джип Уилис\" и там ще са изложени и няколко \"западногермански\" марки автомобили - \"Фолксваген\", \"Мерцедес\", \"Опел\"... Около 16 часа трябва да настъпи кулминацията на празника - , както се е случило на 9 ноември 1989 г. Малки блокчета с лого - имитация на парчета от стената, ще бъдат раздадени от организаторите за спомен.   Очаква се в Павел баня да пристигнат - Стара Загора, Пловдив, Благоевград, София, Плевен, Трявна, Разград, Търговище, Русе, Добрич, Варна…    ", "date": "2019.11.09", "title": "\"Трабант\"-и ще събарят днес Берлинската стена в… Павел баня"}
{"url": "https://www.actualno.com/politics/karanikolov-bylgarija-samo-specheli-imidjovo-ot-volkswagen-news_1404566.html", "text": "      \"България само спечели имиджово, защото всички чуха, че България има интересен бизнес климат, щом \"Volkswagen\"от всички европейски държави, които сме в конкуренция, остава само една, и то забележете – с два терена, за нас беше много имиджово.\" Това каза министърът на икономиката Емил Караниколов в интервю за БНТ.      Той посочи, че решението къде \"Volkswagen\" да построят своя завод очевидно е много трудно и за самите тях.   \"Решението къде отидат е проблем за \"Volkswagen\". Явно не е лесно, те трябваше да вземат решение в началото на годината, в средата на годината, миналия месец. Те не взимат това решение\", допълни той.\r\nМинистърът на икономиката обеща, че ще уведоми какво е било взетото от \"Volkswagen\" решение веднага щом то бъде официално оповестено.  \"Но нека все пак да кажем, че България остана единствената държава, и това се разбра навсякъде, от всички в Европа, която остана в борба с Турция. Какво ще е решението за инвестиране в завод за двигатели с вътрешно горене: дизелов и бензин, ще си го споделим, обещавам, след решение на \"Volkswagen\". Нещо много важно: тук имаше много сериозен екип на Volkswagen, много сериозни техни консултанти. Мисля, че за българската администрация: и държавна, и общинска тази около една година контакти бяха безценни. Ние научихме много неща. Ние сме готови и истината е, че не спираме да търсим стратегически инвеститори\", допълни Караниколов. ", "date": "2019.11.09", "title": "Караниколов: България само спечели имиджово от \"Volkswagen\""}
{"url": "https://www.actualno.com/society/aec-kozloduj-otvarja-vrati-za-grajdani-news_1404531.html", "text": "      Днес АЕЦ „Козлодуй” за пореден път ще отвори врати за хората, които искат да видят отблизо атомната централа.      Посетителите ще могат да разгледат Информационния център, командна и машинна зала на 5 или 6 блок с водачи от АЕЦ, ще имат възможност да проследят демонстрации на работа с противопожарна техника и измервания с мобилната лаборатория за мониторинг на околната среда.   АЕЦ „Козлодуй” е единствената атомна централа в България и е най-големият производител на електрическа енергия в страната, като обезпечава повече от една трета от националното годишно електропроизводство. ", "date": "2019.11.09", "title": "АЕЦ „Козлодуй” отваря врати за граждани "}
{"url": "https://www.actualno.com/asia/dron-zakri-pistata-na-japonsko-letishte-news_1404535.html", "text": "      Пистата на летището Кансай край японския град Осака бе закрит за повече от два часа тази сутрин заради забелязан наблизо безпилотен апарат, съобщиха японските медии. Това се случва повторно в рамките на два дни, предаде БГНЕС.      Инцидентът доведе до отмяна и пренасочване на няколко полета.   Пистата бе отворена след подробна проверка.\r\nПодобно нещо се случи в нощта срещу петък, когато пистата бе затваряне на два пъти заради дрон. Отменени или пренасочени към други летища бяха 27 полета.  Летището обсъжда закупуването на сензорна система за откриване на безпилотници. ", "date": "2019.11.09", "title": "Дрон закри пистата на японско летище "}
{"url": "https://www.actualno.com/cinema/razmirici-v-gruzija-zaradi-film-za-netradicionnata-lubov-news_1404574.html", "text": "      Пред две кина в Грузия бяха проведени протестни акции срещу шведско-грузинската драма за нетрадиционната любов „А след това ние танцувахме”, съобщи Sputnik Грузия. Акциите бяха в столицата Тбилиси и Батуми.      Тя бяха организирани от смятаната за ултранационалистическа организация \"Грузински марш\", за да се спре излъчването на игралния филм за млад танцьор, който се променя радикално, влюбвайки се в своя амбициозен съперник, предаде БГНЕС.   Демонстрантите носеха плакатите \"Не превръщайте Грузия в Содом и Гомора\" и \"Узаконяването и пропагандата на лъжата за мъжете е геноцид над народа\". Някои от тях взривяваха бомбички.\r\nПред двете кина имаше засилено полицейско присъствие, а преди самите прожекции стражите на реда помагаха на зрителите да влязат в сградите. По време на самите прожекции демонстрантите се опитваха да нахлуят в кината, но бяха спрени от полицията. В един момент между тях станаха спречквания.  Организаторите на протеста твърдят, че акцията е била замислена като мирна. Задържани са 11 души.\r\nПри безредиците пострада млада жена, дошла да гледа филма. Тя пусна своя снимка във Facebook, на която се вижда, че едната й вежда е разсечена. При сблъсъците бе повредена и полицейска кола.   Премиерата на филма на Леван Акин „А след това ние танцувахме”, се състоя на тазгодишния филмов фестивал в Кан, където филмът бе класират на 7-о място в десетката на най-силните филми. 20 държани получиха разрешение да излъчат лентата.     ", "date": "2019.11.09", "title": "Размирици в Грузия заради филм за нетрадиционната любов"}
{"url": "https://www.actualno.com/america/56-po-rihter-raztyrsi-gvatemala-news_1404583.html", "text": "      Земетресение с магнитуд 5,6 степен разтърси Гватемала преди по-малко от час, съобщи Европейският сеизмологичен институт.      Епицентърът е с дълбочина 200 км и на разстояние 25 км от столицата Гватемала.   Няма информация за жертви и разрушения. ", "date": "2019.11.09", "title": "5,6 по Рихтер разтърси Гватемала"}
{"url": "https://www.actualno.com/balkani/vuchich-zapadnite-balkani-se-nujdajat-ot-es-tolkova-kolkoto-i-toj-se-nujdae-ot-tjah-news_1404587.html", "text": "      Тези, който не виждат, че Западните Балкани се нуждаят толкова от Европейския съюз, колкото Брюксел от региона, не разбират добре бъдещето на европейската политика, заяви сръбският президент Александър Вучич, след лидерската среща в Женева, предава македонската телевизия “Сител“.      \"Когато мислите, че сте на върха на силата си, (...) тогава не забелязвате колко други има, които са гладни, жадни\", каза още Вучич, предаде агенция Фокус.   Той каза, че не разбира напълно позицията на ЕС за това, че десет държави от еврозоната уж издържат другите 17 държави-членки и използват това като аргумент срещу разширяването в Западните Балкани .\r\nВучич все пак заяви, че не трябва да изнасяме лекции на Европа и че това е тяхното решение, а той е готов пред сръбските депутати да говори свободно за това, което се случва в Европа и света.   ", "date": "2019.11.09", "title": "Вучич: Западните Балкани се нуждаят от ЕС толкова, колкото и той се нуждае от тях"}
{"url": "https://www.actualno.com/balkani/v-atina-se-provejda-antiteroristichna-operacija-news_1404648.html", "text": "      Гръцката полиция арестува двама мъже и една жена, замесени в терористична дейност. Други 15 са задържани в рамките на широкомащабна операция, започнала в петък, съобщава „Катимерини”.      Полицията е претърсила 13 къщи и е открила 5 автомата АК-47, автоматичен пистолет, два пистолета, детонатори, динамит, TNT и гранати. Ще бъде проверено дали оръжията не са използвани при терористични актове, заявяват от полицията, предаде БГНЕС.   Двамата арестувани мъже, на 41 и 43 години, са замесени в грабеж при хазартни игри в атинското предградие Холаргос миналия октомври. Друг мъж на 46 години, обвинен също в терористична дейност, незаконно притежание на огнестрелно оръжие и експлозиви и фалшификация, вече е пуснат на свобода. Жената е обвинена в нарушаване на закона за огнестрелните оръжия.\r\n41-годишният мъж е прекарал почти 8 години в затвора за участието си във въоръжената група „Революционна борба“. Той е освободен през февруари 2018 г., възползвайки се от закон, гласуван от тогавашното правителство.  Според направените балистичните тестове, част от намерените оръжия са били използвани при нападения срещу офисите на партия ПАСОК през януари 2017 г.\r\nЕдин откритите автомати „Калашников“ е използван при нападението срещу мексиканското посолство в Атина на 31 юли 2016 г. Въоръжената група пое тогава отговорност за ръчна граната, хвърлена срещу френското посолство в гръцката столица, при което беше ранен полицейски служител.   Премиерът Кириакос Мицотакис поздрави полицията за борба с тероризма и Министерството на гражданската защита за арестите и повтори обещанието си „да приключи с проблема с вътрешния гръцки тероризъм веднъж завинаги“.     ", "date": "2019.11.09", "title": "В Атина се провежда антитерористична операция"}
{"url": "https://www.actualno.com/business/chernijat-petyk-idva-po-rano-v-kaufland-s-nad-350-produkta-i-prodyljava-cjala-sedmica-news_1404414.html", "text": "        8 ноември 2019 год, гр. София - Kaufland България подготвя по-ранен и по-дълъг черен петък за своите клиенти. В рамките на цяла седмица, от 11 ноември 2019г. до 17 ноември 2019г., компанията ще предложи на потребителите над 350 артикула с намаление до и над 50%. Предложенията важат до изчерпване на количествата. Промоционалният асортимент в рамките на кампанията включва висок клас бяла и черна техника, мобилни телефони, стоки за дома, дамска, мъжка и детска мода, уреди за лична грижа, детски играчки и хранителни стоки.   Сред най-атрактивните предложения в черната седмица на Kaufland са бяла и черна техника с избрани качествени продукти за дома и продукти за лична грижа. Към законовата двугодишна гаранция при закупуване на електроуреди Kaufland добавя още една година търговска гаранция. По този начин компанията дава на потребителите 3 години гаранция* за бяла и черна техника и засвидетелства своя стремеж да предлага на потребителите продукти с високо качество. Сред голямото разнообразие от висококачествени предложения са уреди с марката Philips – телевизор, фотоепилатор Philips Lumea, електрическа четка за зъби Philips Sonicare, епилатор и уред за бръснене, прахосмукачка Samsung и смартфон Samsung Galaxy A10, блендер Nutribullet, парогенератор Tefal и други. Сред атрактивните предложения са и електроуреди за дома на собствената марка на Kaufland Switch On.\r\nВ черната седмица Kaufland ще предложи и богат асортимент дамска, мъжка и детска мода с големи намаления. Само в рамките на този период в Kaufland клиентите могат да открият специални предложения на марката Nike. Kaufland ще предостави още допълнителни намаления за близо 100 артикула от своите собствени линии устойчив текстил за цялото семейство: Oyanda за дамите, Townland за господата и Hip Hops за децата. Произведени по щадящ околната среда начин и изработени от органичен памук без замърсители, сертифициран по стандарта GOTS**, трите марки се отличават с високо качество и здравина. За малките членове на семейството специално в черната седмица Kaufland ще предложи и 30% отстъпка на всички Lego конструктори.\r\nЧрез подранилата черна седмица Kaufland цели да осигури на своите клиенти не само разнообразие от продукти на отлични цени, но и по-комфортно пазаруване, което заляга в политиката на компанията за предоставяне на качествено потребителско изживяване. Високото качество в обслужването на клиенти беше международно признато през 2019 г, когато Kaufland получи златен медал QUDAL за отлично качество на своето обслужване.\r\nПредложенията в черната седмица на Kaufland за периода от 11.11.19 до 17.11.19 могат да бъдат разгледани в на компанията.   За Kaufland    ", "date": "2019.11.09", "title": "Черният петък идва по-рано в Kaufland с над 350 продукта и продължава цяла седмица"}
{"url": "https://www.actualno.com/showbusiness/katrin-deniov-se-vyzstanovjava-sled-insulta-news_1404519.html", "text": "      Френската кинолегенда Катрин Деньов реагира добре на лечението и си почива след прекарания исхемичен инсулт, съобщи телевизия BFMTV, позовавайки се на обкръжението на актрисата.      Както бе съобщено по-рано, 76-годишната Деньов „стана жертва на незначително и затова преодолимо исхемично нарушение на кръвообръщението” при постъпването й в парижка болница в нощта срещу 6 ноември, припомня БГНЕС.   „Както вече бе казано, няма нарушения на движенията. Тя си почива, докато се извършват допълнителните медицински обследвания\", цитиран е източник от обкръжението на „звездата”.\r\nТой отбеляза, че Деньов реагира добре на лечението. „На нея й провървя, тя бързо бе откарана в болница”, отбеляза в обкръжението на актрисата.   ", "date": "2019.11.09", "title": "Катрин Деньов се възстановява след инсулта"}
{"url": "https://www.actualno.com/crime/zapali-se-hostel-v-sofija-news_1404576.html", "text": "      Сигнал за възникнал пожар в хостел на ул. „Княз Борис I” в София е получен около 10.35 часа. Това съобщиха от пресцентъра на МВР. Веднага на място били насочени пожарни и полицейски екипи, които са евакуирали хората от сградата. Огънят е погасен.      Според първоначалната информация причина за инцидента е късо съединение в електрическото табло. Продължава огледът на място.    ", "date": "2019.11.09", "title": "Запали се хостел в София"}
{"url": "https://www.actualno.com/showbusiness/poredno-obvinenie-sreshtu-roman-polanski-v-iznasilvane-news_1404575.html", "text": "      Френската актриса и фотограф Валентин Моние обвини режисьора Роман Полански в изнасилване, извършено преди 44 години, съобщи „Le Parisien”      Според твърденията на Моние, Полански я е изнасилил през 1975 г. Тя не е имала нито професионална, нито лична връзка с него и го е познавала бегло.   „Това не се случи по време на купон. Нямаше нито алкохол, нито наркотици”, заявява жената.\r\nСлучката се е разиграла по време на почивката ѝ в ски-курорт в Швейцария, в който се е намирал и режисьорът. Нейни приятели са я запознали с Полански и на следващия ден, когато са се возили заедно в лифта, той проявил интерес към готовността ѝ за физическа близост с него. Моние, тогава 18-годишна, отказала, но продължила да кара ски заедно с него. Вечерта, след като е била на ресторант с Полански и са се върнали в наетата от компанията хижа, той я изнасилил.  Желанието си да разкаже за случая 44 години по-късно Моние обяснява с новината за излизането на новия филм на режисьора „Офицер и шпионин” (J'accuse), разказващ на най-известния съдебен процес в историята на Франция срещу капитан Драйфус.\r\nВалентин Моние обяснява, че не е подала оплакване срещу Полански на следващия ден след изнасилването, защото се е страхувала, че известният режисьор може да я убие, за да не бъде огласен случаят. Тя се е скрила при познат на Полански, който изразил готовност да свидетелства, ако случаят стигне до съд, предаде БГНЕС.   Полански има френско и полско гражданство. Заради повдигнати срещу него през 1977 г. в САЩ обвинения за изнасилване на непълнолетни, режисьорът се е установил във Франция, чиято конституция забранява екстрадиране на собствените ѝ граждани.     ", "date": "2019.11.09", "title": "Поредно обвинение срещу Роман Полански в изнасилване "}
{"url": "https://www.actualno.com/chronicles/dinastijata-medichi-stavat-vladeteli-na-florencija-news_1404509.html", "text": "      Фамилия Медичи произлиза от област, намираща се на около 30 км северно от Флоренция. През 12 век Медичите се преселват в града, а през 13 век вече участват в неговия политически и икономически живот. Произходът на фамилното име не е известен, но според една от версиите родоначалник на клана е бил лекар (medico) в двора на Карл Велики. Първият споменат член на фамилията е Бонаджунта Медичи, който влиза в състава на градския съвет (Синьорията) (1216 г.) От списъците на данъкоплатците през 1343 г. се вижда, че там присъстват 32 глави на семейства, което означава, че фамилията Медичи вече се е превърнала в голям клан. Те имат немалки владения в града и селата и участват в банковите дела и търговията. В периода 1300 – 1330 г. имат собствена банкова кантора, а в периода 1291 – 1341 г. 28 пъти са избирани в градската управа, но предимно на незначителни постове и никога на ключови позиции. Чрез бракове те се сродяват с влиятелните фамилии на Флоренция – Кавалканти и Донати.      Родът на Медичите превръща Флоренция в един от световните културни центрове на Ренесанса. Там са създадени голям брой произведения на изкуството. Медичите покровителстват художници и архитекти. Те са щедри меценати и разточителни консуматори на изкуството. Галерията Уфици, съдържаща огромно количество шедьоври, е била собственост на династията. През 18 век последната представителка на рода Ана Мария Луиза Медичи подарява тези богатства на град Флоренция.    ", "date": "2019.11.09", "title": "Династията Медичи стават владетели на Флоренция"}
{"url": "https://www.actualno.com/celebrate/sv-mychenici-onisifor-i-porfirij-news_705004.html", "text": "      Светите мъченици Онисифор и Порфирий живели през царуването на римския император Диоклетиан (284-305 г.). По време на жестокото гонение, повдигнато от този нечестив цар срещу християните, и те се сподобили да претърпят тежки мъчения заради Христа.      Били ги нечовешки по цялото тяло и ги подхвърлили на различни страшни изтезания. След това мъчителите положили Христовите страдалци върху дълги скари и разпалили огън. Накрая ги привързали към свирепи и диви коне. Влачени от конете по каменистата и неравна земя, светите мъченици били напълно разкъсани и в такива мъчения предали душите си на Бога. Вярващите взели тайно през нощта техните останки и с чест ги погребали в селото Панкеан.   При техния гроб се извършили много чудеса и изцеления за слава на Бога, Който е дивен в Своите светии и Когото прославяме в Троица.    ", "date": "2019.11.09", "title": "Св. мъченици Онисифор и Порфирий"}
{"url": "https://www.actualno.com/society/prognoza-za-vremeto-9-noemvri-sybota-news_1404489.html", "text": "      Днес през по-голямата част от деня ще бъде предимно слънчево. Сутринта на места в низините и котловините ще има ниска слоеста облачност или мъгла. През деня ще се появи разкъсана висока облачност. Ще духа слаб, в Източна България и планинските райони – до умерен юг-югозападен вятър. Максималните температури ще са между 19° и 24°, по-ниски в крайните северозападни райони. Атмосферното налягане ще се задържи по-ниско от средното за месеца. Това съобщи за агенция „Фокус” дежурният синоптик Георги Цеков от Националния институт по метеорология и хидрология (НИМХ).      Над Черноморието ще е предимно слънчево. Ще духа до умерен юг-югозападен вятър. Максималните температури на въздуха ще са между 20° и 24°. Температурата на морската вода е 17°, по-ниска е на север от н. Калиакра. Вълнението на морето ще е 2 бала.   Над планините облачността ще е променлива, почти без валежи. Ще духа до умерен, по високите и открити части и временно силен югозападен вятър. Максимална температура на височина 1200 метра около 14°, на 2000 метра - около 8°.\r\nВ неделя през страната ще премине атмосферно смущение. Облачността от запад ще се увеличи и на места в Западна и Централна България ще превали дъжд, над 2000 м – сняг. В Източна България ще остане с до умерен южен вятър и по-топло, с температури до 22°-24°, в останалата част от страната, където вятърът временно ще се обърне от запад-северозапад, максималните ще бъдат между 15° и 20°. В южните райони на Рило-Родопската област са възможни по-съществени количества на валежа, както и гръмотевици.  В началото на следващата седмица температурите още малко ще се понижат и преобладаващите максимални ще са между 17° и 22°. Минималните ще бъдат: в по-голямата част от Западна България между 4° и 10°, на изток между 12° и 16°. Облачността ще бъде предимно висока и средна. Вятърът – с източна компонента. ", "date": "2019.11.09", "title": "Прогноза за времето - 9 ноември (събота)"}
{"url": "https://www.actualno.com/europe/google-otbeljazva-godishninata-ot-padaneto-na-berlinskata-stena-news_1404553.html", "text": "      Google отбеляза с дудъл 30 години от падането на Берлинската стена. Това е епохално събитие за Европа.      Вечерта на 9-ти ноември 1989 година отпада забраната за преминаване на границата между Източен и Западен Берлин.\r\nСлед Втората световна война Берлин е поделен между страните-победителки (СССР, САЩ, Великобритания и Франция) на 4 окупационни зони. Източната зона, контролирана от съветските войски, впоследствие става столица на Германската демократична република. В 3-те западни зони контролът е осъществяван съответно от окупационните власти на САЩ, Великобритания и Франция.\r\nОтсъствието на физическа граница между зоните довежда до конфликт и масово преминаване на специалисти и граждани от Източен Берлин във ФРГ. На 13 август 1961 г. в период на усилено противопоставяне и изостряне на отношенията между СССР и САЩ, започва строителството на стената. Заповедта за нейното изграждане е подписана от Валтер Улбрихт. Фактически това е нарушение на следвоенното споразумение на страните-победителки, съгласно което Великобритания, Съветският съюз, Съединените щати и Франция имат равни права относно управлението на целия Берлин.  Строителството и преоборудването на стената продължава от 1962 до 1975 година. Напълно построената стена се е състояла от 45 хиляди бетонни блокове 3,6 на 1,5 метра, със заоблен връх, чиято цел е да затруднява опитите за бягство. Въпреки това над 5 хиляди души успяват да избягат на Запад. Най-известните случаи са – масовото бягство по тунел, дълъг 149 метра, полет с делтаплан, промушване между прозорците на 2 съседни апартамента.\r\nНа 23 август 1989 г. Унгария отменя ограниченията на границата си с Австрия и голям брой бежанци от ГДР се възползват от това. През септември лидерът на ГДР Ерих Хонекер подава оставка. На 9 ноември министър-председателят на Правителството на Източна Германия Гюнтер Шабовски обявява отмяната на ограниченията за излизане от Германската демократична република. Голямо множество от източни берлинчани нахлуват в Западен Берлин. Започва демонтажът на стената от гражданството.\r\nКъм днешна дата са се запазили само няколко секции от стената в района на Потсдамер Плац, недалече от река Шпрее (East Side Gallery) и на Бернауер Щрасе.     ", "date": "2019.11.09", "title": "Google отбелязва годишнината от падането на Берлинската стена"}
{"url": "https://www.actualno.com/europe/mejdunarodnijat-syd-v-haga-objavi-che-ima-urisdikcija-v-sluchaja-ukrajna-rusija-news_1404525.html", "text": "      Международният съд в Хага обяви, че има юрисдикция в случая с жалбата на Украйна. Киев обвинява Москва, че е нарушила международни договори срещу финансирането на тероризма и расовата дискриминация, като е въоръжавала проруските сепаратисти в Източна Украйна и е нарушила правата на етническите татари и други малцинства след анексирането на Крим, предаде БНР.      Решението на съда в Хага означава, че ще бъде даден ход на делото, което откри нов юридически фронт в обтегнатите отношения между Русия и Украйна, въпреки възраженията на Москва, че съдът на ООН няма юрисдикция в случая. Председателят на съда Абдулкауи Юсуф поясни, че решението засяга само въпроса за юрисдикцията.    ", "date": "2019.11.09", "title": "Международният съд в Хага обяви, че има юрисдикция в случая Украйна-Русия "}
{"url": "https://www.actualno.com/asia/asad-predupredi-che-vojnata-v-sirija-e-opasnost-za-evropa-news_1404567.html", "text": "      \"За Европа е опасно да подкрепя терористите в Сирия, така че тя не трябва само да се притеснява от изпращането на бежанци на тяхна територия, които Турция приема+, заяви сирийският президент Башар Асад, предава телевизионният канал Russia Today.      Според Асад много от бежанците, които Турция е приела са от Сирия, но не всички.   „Всъщност те са от различни страни, не само от Сирия, въпреки че повечето са сирийци. Не всички от тях са екстремисти. Повечето от тях не са терористи. По принцип сирийците, които избягаха в Турция, избягаха точно от терористите в Сирия, от техните обстрели и така нататък“, каза Асад пред руската телевизия.\r\nСпоред президента на Сирия Европейският съюз има двойно отношение към турския лидер Реджеп Тайип Ердоган.  „Мразят го в ЕС, но имат нужда от него. Те знаят, че той е фанатичен ислямист. И те знаят, че той ще изпрати тези екстремисти при тях“, добави Асад.\r\nТой подчерта, че изпращането на сирийски и други бежанци в Европа е опасно, „но най-опасното за Европа е да подкрепя терористите в Сирия“, предаде агенция Фокус.   „Това е лицемерие. Как можете да се страхувате от тези няколко милиона, сред които има малко терористи, а мнозинството е умерено и в същото време пряко да подкрепяте (екстремистите) в Сирия, (които са) поне десетки хиляди, а може би и стотици хиляди, без да се страхувате, че те ще отидат във вашата страна?“- каза още политикът.     ", "date": "2019.11.09", "title": "Асад предупреди, че войната в Сирия е опасност за Европа "}
{"url": "https://www.actualno.com/america/osvobojdavat-bivshija-brazilski-prezident-lula-da-silva-news_1404514.html", "text": "      Съд в Бразилия постанови да бъде освободен от затвора бившия президента Луис Инясиу Лула да Силва, който излежава присъда за корупционни престъпления, предаде БГНЕС.      Федералният върховен съд на Бразилия взе решение, което позволява на бившия президент да се намира на свобода до окончателното разглеждане от всички инстанции на обжалванията по делото, гласи съобщението на агенция „Ройтерс”, на което се позовава tass.ru.   Лула да Силва стана първият бивш президент на Бразилия, който попадна в затвора след съдебен процес по обвинения в корупция и пране на пари. Този април Върховният съд на страната съкрати присъдата на политика от 13 на 8 години и 10 месеца. Самият Да Силва категорично отхвърля всички обвинения, предяви срещу него. ", "date": "2019.11.09", "title": "Освобождават бившия бразилски президент Лула да Силва "}
{"url": "https://www.actualno.com/analysis/wprost-makron-poleznijat-na-kremyl-idiot-news_1404551.html", "text": "      Журналистът от полското издание „Wprost“ Якуб Мелник разкритикува изявлението на френския президент Еманюел Макрон за на НАТО.      В статия, озаглавена „Макрон - полезният идиот на Кремъл“, кореспондентът твърди, че френският лидер, призовавайки съюзниците в Алианса да не разчитат на Съединените щати, няма да им помогне в критична ситуация. В подкрепа на своята гледна точка авторът на статията заявява, че Франция не е заплашена от военно нападение, докато страните от източния фланг са изправени пред такъв проблем. Той посочва като пример Полша, Литва, Латвия, Румъния и Естония, но не уточни кой ще ги \"атакува\".   Освен това Мелник е уверен, че по принцип европейските държави не могат да се грижат за своята военна сигурност без подкрепата на Вашингтон. Според журналиста, по време на Студената война и след разпадането на СССР Европа е била безсилна срещу увеличаващите се проблеми.\r\n„Това е смела декларация за страна представител на Европа, която не се справи сама с никой от конфликтите, с които трябваше да се справи след Втората световна война. По време на Студената война сигурността на Стария континент, включително на Франция, се основаваше на САЩ. Дори след падането на комунизма Европа, с Франция начело, беше безпомощна пред огромните предизвикателства. Дипломатическата безпомощност и нерешителност във военната сфера бяха основните причини за избухването на кървавата война в Югославия през 90-те години, която беше спряна едва след намесата на американците (за да могат европейските съюзници да спасят облика й, тя беше изградена под прикритието на НАТО)\", пише Мелник. Той не споменава, че „американската намеса“ е бомбардировка на мирни цели с боеприпаси с обеднен уран, а жертвите са предимно цивилни, коментира РИА Новости.  Мелник пише още: „ЕС също се оказа безпомощен в условията на руска агресия срещу Грузия. Всички помним колко пъти предшественикът на Макрон, Никола Саркози, летеше до Москва, за да преглътне по-нататъшно унижение, сервирано му от Путин, който върти на пръста си френските амбиции за ролята на помирител в спора за империята с бившата си колония. Фактът, че американците, водени от спечелилия Нобелова награда за мир Барак Обама, също не направиха нищо, не е утеха за Франция. Както се оказа по-късно, това беше само прелюдия към нападението върху стратегически много по-важната за Русия държава Украйна. Френската, но и германската дипломатическа власт не направиха много за защита на украинците, които се стремят да се присъединят към ЕС. Нужна беше само американска военна подкрепа за Киев, за да охлади ентусиазма на Путин в Донбас.\r\nЕвропа се оказа до голяма степен пасивна и към войната в Сирия, въпреки че Франция беше една от малкото страни до САЩ и Великобритания, които се опитаха да играят активна роля там, докато не се появиха руснаците. Може би някаква роля изигра френското колониално минало в Сирия и може би затова Макрон беше наранен толкова силно от оттеглянето на американците оттам, без да искат мнението му.\r\nВ целия текст журналистът остро се изказва за френския президент. Той нарича държавния глава \"позьор\", който размахва опашка, за да отвлече вниманието от собствените си сериозни недостатъци, предава БГНЕС.       „Нека се разграничим от съжалението на Макрон, който се държи като барабанист, копнеещ за роля в международната политика“, призовава журналистът.\r\nВсе пак той не се разграничава твърдо от някои от френските твърдения.\r\nПодобно окачествяване на Алианса може би не е изненада - от години знаем, че само енергията на САЩ и Великобритания го поддържат жив, както и ентусиазма на новите членове на Пакта, които, подобно на Полша, имат малък избор в търсенето на съюзници. Въпреки това, да го кажем директно, така че целият свят да чуе – френското общество, което не е първото в историята, не харесва американската политика, предизвикваща съмнения дори в Берлин. Не че има янки, които бихте обикнали твърде много - те също преследват в Европа главно според своите тясно разбрани интереси. И въпреки това, през последните десетилетия те също са в интерес на демократична Европа, която винаги се е справяла добре. Може би дори твърде добре, което Тръмп реши да промени в типичния си презокеански грубоват стил.\r\nПо-рано френският президент Еманюел Макрон заяви в интервю за „Економист“, че НАТО е в „мозъчна смърт“. Той отбеляза, че в организацията няма координация относно стратегическите решения. Според него САЩ \"обръщат гръб на съюзниците\", провеждайки независима политика в Сирия. Френският президент изрази мнение, че Европа трябва да се „събуди“ и да започне да изгражда своя отбранителен потенциал, тъй като е „на ръба на пропастта“.\r\nВ Русия много политици и дипломати подкрепиха позицията на френския президент. Говорителката на външното министерство Мария Захарова заяви, че Макрон е дал ясно определение на настоящото състояние на Северноатлантическия алианс. От своя страна ръководителят на комисията по международни въпроси на държавната Дума Леонид Слуцки подчерта, че сляпата солидарност със Съединените щати в крайна сметка ще доведе цяла Европа до кома. В същото време Наталия Поклонская, заместник-председател на Комисията на държавната Дума по международни въпроси, отбеляза, че с течение на времето европейските страни ще разберат, че са инструмент в играта на Вашингтон и ще узреят за създаването на военен блок с основния си защитник и съюзник - Русия.      „В миналото полезни идиоти са били произвеждани по поръчка от Кремъл. Може би за Макрон, който полковник Владимир Путин харесва много повече от грубия янки Тръмп, очевидно е чест да продължи тази добре позната и популярна традиция“, заключава в своята статия полският журналист. ", "date": "2019.11.09", "title": "\"Wprost\": Макрон – полезният на Кремъл идиот"}
{"url": "https://www.actualno.com/cars/grad-v-anglija-zabrani-napylno-dizela-news_1404545.html", "text": "      Бристол стана първият град във Великобритания, който реши да забрани напълно влизането на автомобили с дизелови двигатели в своя център. Решението на градски власти се отнася за времето от 7 до 15 часа, като целта е подобряване на екологичната обстановка.      Засега това е предварителна мярка, която ще работи в тестови режим, като идеята е през 2020 г. зоната да бъде разширена. За това обаче ще трябва да бъде получено одобрение от правителството на Великобритания. Ако това стане, нарушителите на забраната вече ще бъдат наказвани с помощта на система за автоматично заснемане.   Ограничението засяга всички автомобили, без значение от екологичния клас, на който отговарят. Частните лица няма да могат да влизат в центъра на Бристол с дизелови автомобили, а превозните средства, доставящи стоки и товари, ще плащат допълнителни такси.\r\nСпоред експерти обаче, тези мерки няма да постигнат нужния ефект. Един от тях - Николъс Лайс от британския автомобилен клуб (RAC), е категоричен, че ограничението ще увеличи трафика в съседните на центъра райони на Бристол. И това съответно ще влоши екологичната обстановка в тях.   ", "date": "2019.11.09", "title": "Град в Англия забрани напълно дизела"}
{"url": "https://www.actualno.com/america/bolivija-njama-da-hvyrlja-armijata-sreshtu-protestite-news_1404541.html", "text": "      Боливийските власти няма да изкарат войската на улиците за справяне с протестите, съобщи агенция ABI, която се позова на военния министър Хавиер Савалета, предаде БГНЕС.      „Президентът Ево Моралес и нашето правителство разпореди на въоръжените сили при никакви обстоятелства да не провеждат операции в нито един град”, каза той.   Министърът изрази също съжаление, че в  редица подразделения на полицията се изразява безпокойство от случващото се в страната.\r\nРедица местни медии съобщиха, че полицията в трите големи града на страната Санта Крус, Сукре и Кочабамба са се присъединили към протестите в страната, а Ево Моралес е свикал извънредно заседание.  В същото време командването на боливийската полиция заяви, че няма бунт в нейните редици.\r\nПротестите в Боливия избухнаха след преброяване на гласовете от президентските изори на 20 октомври и продължават до днес.   Според Висшия изборен съд победа още на първия тур е спечелил действащият държавен глава Ево Моралес. Неговият главен съперник Карлос Меса не признава резултатите от преброяването. Моралес окачестви масовите протести в страната като опит за държавен преврат, който е предприет от десните сили, недоволни от преизбирането му.     ", "date": "2019.11.09", "title": "Боливия няма да хвърля армията срещу протестите "}
{"url": "https://www.actualno.com/america/sasht-nalagat-vyzrastovi-ogranichenija-za-elektronnite-cigari-news_1404510.html", "text": "      Администрацията на САЩ планира да вдигне до 21 години възрастта за правото да се купуват електрони цигари, обяви президентът Доналд Тръмп пред журналисти на Южната ливада на Белия дом, преди да отлети за щата Джорджия, предаде БГНЕС.      „Трябва да се погрижим за нашите деца, това е особено важно, у нас ще имаме възрастово ограничение – 21 години, ще обявим това следващата седмица”, каза той.   През последните месеци в САЩ се изостри дискусията дали тези цигари влияят негативно върху здравето. Министърът на здравеопазването и социалните служби Алекс Азар заяви, не властите на САЩ искат в значителна степен да ограничат продажбата в страната на електронни цигари с ароматични добавки. ", "date": "2019.11.09", "title": "САЩ налагат възрастови ограничения за електронните цигари "}
