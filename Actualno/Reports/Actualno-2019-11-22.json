{"url": "https://www.actualno.com/europe/faradj-iska-politicheska-revolucija-i-nova-konstitucija-news_1408874.html", "text": "      Лидерът на британската евроскептична партия Brexit Найджъл Фарадж представи днес програмата на своята партия за изборите на 12 декември.      Той призовава за \"политическа революция\", която включва писане на нова конституция на Обединеното кралство, премахване на Камарата на лордовете, повече публични референдуми и намаляване на имиграцията до под 500 000 годишно, по-малко от една четвърт от сегашните числа.   Партията, която беше сформирана по-рано тази година, в момента няма място в парламента.\r\nПартията се има свои кандидати за близо 300 места, но се оттегли от 317 доминирани от консерваторите избирателни райони, за да избегне разцепление в полза на Brexit.  \"Без нас няма да има истински Brexit\", каза Фарадж. ", "date": "2019.11.22", "title": "Фарадж иска политическа революция и нова конституция "}
{"url": "https://www.actualno.com/analysis/putin-ocherta-osnovnite-zadachi-na-ruskata-otbrana-news_1408867.html", "text": "      Руският президент Владимир Путин проведе заседание на Съвета за сигурност на тема „пътищата и перспективите на руската военна организация“ до 2030 г.      Държавният глава инструктирал догодина да започне създаването на програма за държавно въоръжение до 2033 г.   \"И съответно програмата за развитие на военнопромишления комплекс. Основната задача на новия период е изграждането на качествени и количествени характеристики на оръжия и техника\", подчертал президентът.\r\nТой обяснил, че става дума за съвременни образци на високоточни оръжия и средства за аерокосмическа отбрана, активното използване на технологиите за изкуствен интелект.  Путин отбелязал, че е необходимо да се разшири обхвата на разузнавателни и ударни дронове, роботи, лазерни и хиперзвукови системи при създаване на високоточни  оръжия, както и роботизирани системи за изпълнение на различни задачи.\r\n\"Нашата задача за следващото десетилетие е да продължим линията за засилване на развитието на военния, техническия и кадровия потенциал на военната организация на страната\", казал президентът.\r\nТой подчертал, че не трябва да има провали при индексирането на паричната надбавка на военнослужещите. Престижът на военната служба трябва да се увеличи, това е пряко свързано с укрепването на системата на социалните гаранции, добави Путин.       Руският президент подчертал, че светът е изправен пред сериозни предизвикателства и заплахи, има много фактори на несигурност и конкуренцията се засилва.\r\n\"Водещите държави активно усъвършенстват нападателните оръжия. Ще добавя, че така нареченият ракетно-ядрен клуб всъщност, и всички знаете това, е попълнен с нови членове\", каза Путин.\r\nТой добави, че \"военната инфраструктура на НАТО също наближава към границите на Русия\", както и опитите за милитаризация на космическото пространство.\r\nДелът на съвременното оръжие в руската армия  е над 68%, докато много оръжейни системи са без конкуренция в света, заявил още руският президент.\r\n\"Позволете ми да спомена конкретно успешното изпълнение на държавната програма за въоръжение, която позволява преминаването към техническото въоръжение на военната организация\", каза Путин.      „Делът на съвременното въоръжение и техника на армията и военноморските сили вече е достигнал над 68 процента, докато някои оръжейни системи са надминали чуждите модели в перспектива с много години напред“, заявил руският лидер. ", "date": "2019.11.22", "title": "Путин очерта основните задачи на руската отбрана "}
{"url": "https://www.actualno.com/burgas/v-burgas-zapochva-iniciativata-zasadi-dyrvo-news_1408871.html", "text": "      Всеки жител на Бургас, който обича природата, може да се включи в инициативата на общината \"Засади дърво\". Гражданите, които са направили първата крачка, ще трябва да продължат процеса, да поставят табелка и да се грижат за фиданката. Екип от ландшафтни архитекти и озеленители ще определи първите зони, на които ще бъдат засадени младите дръвчета. Те ще се допълват с нови в различните квартали и селища на общината.      Желаещите да се включат в зелената кампанията трябва да знаят какви са условията, при които ще се извършва залесяването. Условията могат да бъдат намерени .\r\nПосадъчният материал се осигурява от самите граждани, което се счита за техния цялостен принос към опазването на природата и зелената система на града.\r\nПреди всичко желаещите да участват в процеса трябва да заявят това, като попълнят заявление по образец, което може да се входира или изпратите на e-mail: d.taneva@burgas.bg.  Следва експерт от озеленяване и благоустройство да се свърже с всеки участник в кампанията, за да се уточни къде и кога е най-добре да бъде засадено новото дръвче.\r\nПоддръжката на растителността засадена от гражданите, ще се извършва съвместно със специалисти от Община Бургас. За всяко засадено дърво ще се издава протокол и то ще се вписва в схема. Това ще гарантира неговото поддържане и опазване във времето. ", "date": "2019.11.22", "title": "В Бургас започва инициативата \"Засади дърво\""}
{"url": "https://www.actualno.com/society/dnsk-chaka-sydyt-da-se-proiznese-za-zlaten-vek-news_1408865.html", "text": "      Във връзка с искане от Кмета на район „Лозенец“ - Столична община до началника на ДНСК за издаване на заповед за , пресслужбата на дирекцията изпрати съобщение до медиите. В него се казва, че от ДНСК е извършена проверка през м. Април 2019 г., при която не е констатиран незаконен строеж, а строеж с нарушения по смисъла на чл.224, ал.1 от Закона за устройство на територията (ЗУТ).      На 15.04.2019г. от началника на ДНСК е издадена мотивирана заповед  за спиране на извършван от строеж с нарушения  „Златен век“.   Със заповедта за спиране е изискано от главния архитект на СО в качеството му на одобряващ орган да даде писмено информация за валидността на разрешението за строеж т.е. до срока до който е задължен да го направи.\r\nЗаповедта е обжалвана от „Артекс Златен Век“ ООД пред АССГ, и е отменена.  ДНСК е обжалвала с касационна жалба пред Върховен административен съд (ВАС). Видно от мотивите на съдебното решение, съдът е посочил също, че заповедта за допълване на разрешение за строеж новира срока, като от влизането й в сила започва да тече нов срок. По делото са налице няколко заповеди за допълване на разрешение за строеж на Главния архитект на Столична община. Съобразно сочена в решението практика на ВАС десетгодишният срок спрямо издаденото разрешение за строеж  ще изтече през 2028 година. Ето какво се кадва още в съобщението:\r\n\"Във връзка с искането на Кмета на район „Лозенец“ - Столична община до началника на ДНСК за издаване на заповед за премахване на строеж: „Златен век“, следва да се има предвид, че от органите на ДНСК не е установен незаконен строеж, а такъв с нарушения.   След приключване на съдебното производство по адм.д. № 11069/2019г. на ВАС, с влязъл в сила съдебен акт, ДНСК ще предприеме съответните законосъобразни действия.    В заключение Ви информираме, че от деня на издаване на заповедта за спиране на строежа от началника на ДНСК - 15.04.2019г., Разглеждането на адм.д. № 11069/2019г. на ВАС е насрочено  за 31.03.2020 година“. ", "date": "2019.11.22", "title": "ДНСК чака съдът да се произнесе за „Златен век“"}
{"url": "https://www.actualno.com/analysis/shte-ostavi-li-makron-balkanite-v-rycete-na-rusija-i-kitaj-news_1408668.html", "text": "      Всички разговори за „бъдещето на Балканите в ЕС“ приключиха след присъединяването на Хърватия. Така всъщност Западните Балкани се оказаха разделени на две части: източна и западна. Всички на изток от Хърватия погребаха надеждите си на прага на европейска стратегия, която се промени доста, а стана новият неумолим „портиер\". В края на миналия месец той наложи вето на започването на преговори за присъединяване на Северна Македония и Албания в ЕС (и всъщност ). По този въпрос няма необходим консенсус на равнището на целия ЕС, но всички разбират, че ако такова решение е взето от страна като Франция (и ако визията й за бъдещия ЕС скоро бъде подкрепена от Германия), тогава нищо не може да се направи.      Така започва анализ, публикуван в електронното издание на хърватския вестник , под заглавие „Ще остави ли Макрон Балканите в ръцете на Русия и Китай“.\r\nМного лоша новина за онези, които изградиха политическата си кариера на Балканите, възнамерявайки да проведат реформи, които в крайна сметка, според споразумението, ще доведат до присъединяването към ЕС. Тези хора, като македонския , вече са обречени на смазващо политическо поражение. Самият Заев обяви предсрочни избори, в които има вероятност да загуби, а след това десните му съперници да се върнат на власт.\r\nРазбира се, това не е единственото следствие от решението на Макрон, който затвори вратите към ЕС. Балканските страни, които не влязоха в ЕС, няма да останат „ничия земя“ в , тъй като това от идеологическа гледна точка това е просто нерентабилно.  Светът се промени доста през последните 15 години (и тези промени, т.е. укрепването на Русия и Китай, продължават със същите темпове), което означава, че балканските държави извън ЕС ще трябва да търсят други партньори.\r\nВ известен смисъл тези страни може да бъдат сравнени със сирийските кюрдски бойци. Те си сътрудничат от много години със западните сили, предимно със САЩ. В момента, в който имаше прекъсване на това сътрудничество, те с готовност и без никакво колебание изпратиха свои представители в Москва и Дамаск. И не защото го желаят страстно (ясно е, че това не е така), а защото просто са принудени. Те се нуждаят от сътрудничество и защита от най-малко една сила, тъй като без такава те просто се превръщат в пушечно месо за враговете (в случая с кюрдите за турските войски и протурските бойци).\r\nСъщото може да се каже и за страни като Босна и Херцеговина, Сърбия, Черна гора, Албания и Северна Македония. Те все още ще чукат на вратите на ЕС – поне за известно време, но осъзнавайки, че те са затворени за тях, скоро ще изпратят своите делегати, според План Б, в Москва и Пекин.       Ако по някакво чудо вратите на ЕС все пак се отворят, тези страни веднага ще се втурнат там (отново приликата със сирийските кюрди, които отново и отново се връщат при американците при първото обаждане, забравяйки колко пъти са ги изоставили на собствената им съдба).\r\nТъй като някога кюрдите поддържаха отношения с Дамаск и Москва (дори си сътрудничиха едновременно със САЩ), тези балкански държави вече започнаха да осъществяват контакти, съгласно План Б, за да опростят ситуацията, ако в крайна сметка бъде реализиран сценарият, представен от .\r\nНапоследък в основна цел на китайските финансови инвестиции в този регион на Европа. А в съседна Босна и Херцеговина Китай направи уникална и най-мащабна по рода си инвестиция след войните през 90-те години, като построи огромна топлоелектрическа (този проект предизвика голяма тревога сред гражданите по отношение на въздействието на ТЕЦ-а върху околната среда и човешкото здраве). Що се , там китайските компании изграждат магистрала на стойност един и половина милиарда щатски долара. и Китай олицетворяват засилващия се Изток. Те действат в тандем и техните роли са ясно разпределени от известно време. Китай „строи\" и не се намесва в политиката, докато Русия е заета с политика и най-вече с енергетиката. Координацията между Москва и Пекин действително съществува и те се нуждаят един от друг, тъй като заедно могат да превземат този нов пазар. Например на засилването на политическото влияние в тези страни, а Китай подкрепя неговите стремежи, осъзнавайки, че по този начин Русия улеснява пътя на нейните инвестиции.\r\nКитайските и руските инвестиции са привлекателни по няколко причини и една от тях, разбира се, е, че те идват без никакви условия. Нещо, което не може да се каже за парите, отпускани от ЕС. Той отправи към потенциалните нови членове (макар да искаше да ги види в състава си) изключително високи изисквания по отношение на правата на човека, изкореняването на корупцията, въз основа на аргумента, че всичко това е необходимо за просперитета на бизнеса.      Китай гледа на всичко това по съвсем различен начин. Корупцията? Права на човека? На кого му пука, щом е възможна добра сделка? Всъщност и ЕС, и Китай принадлежат към тези страни експлоатационно, но философията за присъединяване към Общността е много различна.\r\nРазбира се, Русия и Китай не са единствените варианти, които остават, когато ЕС хлопне вратата. Винаги остават САЩ. Затова възниква въпросът: като затвори вратите към ЕС, за кого Макрон всъщност отвори прозореца за Балканите? За Русия, Китай или евентуално САЩ? Не е тайна, че напоследък Макрон и президентът на САЩ Доналд Тръмп постигат съгласие по все по-голям брой въпроси (за разлика от Тръмп и Меркел, между които от самото начало се установиха отношения, които с времето стават все по-студени). Наскоро Макрон заяви, че и въпреки че САЩ са водещата държава в Алианса (американците го използват като инструмент на външната си политика в продължение на много десетилетия), Тръмп вероятно харесва това твърдение. В крайна сметка, ако имаше волята, той напълно би се отървал от НАТО, тъй като за операциите в различни части на света лозунгът „Бог да благослови Америка!“ е напълно достатъчен за него и той не се нуждае от прикритие под формата на трансатлантическа коалиция.\r\nНякои вярват, че решението на Макрон да се откаже от по-нататъшното разширяване на ЕС дава шанс на САЩ да действат незабавно и лесно с цел засилване влиянието си на Балканите. Разбира се, балканските страни може да се опитат отново да изиграят картата с „неприсъединяването“, но днес подобни схеми са трудни за изпълнение. Въпреки че в действителност, ако успеят, това би бил най-добрият вариант.\r\nАко ЕС се отклони от Балканите, където днес той се радва на най-силно влияние поради големия търговски оборот, тогава състезанието за влияние на Балканите ще започне официално. САЩ,от една страна, и Русия и Китай, от друга, може да се присъединят към него. Интересува ли се Тръмп от това? Може би за него това не е толкова важно, тъй като американската стратегия на Балканите ще бъде реализиране не от него, а от онези хора, които присъстват тук отдавна и обмислят този вариант в продължение на много години, ако не и десетилетия.\r\nНо във връзка с хипотетичния „завой на Балканите“ на Тръмп има един проблем. За да задържи Балканите в западната сфера на интереси, на първо място, той ще трябва да убеди Макрон да не затваря вратите на ЕС. Тъй като в крайна сметка всички страни искат присъединяване към ЕС и икономическо развитие. Самите САЩ не могат да предложат това на балканските страни (освен ако те коренно не променят външната си политика, но това не се случва). Т.е., Тръмп ще помоли Макрон (а той не обича да моли) да продължи разширяването на ЕС? Това звучи неправдоподобно.   От друга страна, също толкова малко вероятно е САЩ да отстъпят няколко европейски държави на Изтока, тъй като Вашингтон се бори за поддържане на влияние дори в по-малко привлекателните региони на света.\r\nА какво ще кажете за самия Макрон? Защо той изведнъж се противопостави на по-нататъшното разширяване на ЕС? От формална гледна точка Макрон не каза: „Против съм“. Той заяви само, че иска преразглеждане на условията за присъединяване към Общността. Въпреки това, „преведено“ това изявление всъщност означава, че той е против, тъй като създаването на допълнителни бюрократични пречки не е нищо повече от опит за задържане на балканските страни на постоянно разстояние от ЕС, без същевременно да ги лишава от надеждата да станат част от клуба (подобна тактика се прилага спрямо Турция от няколко десетилетия и сега виждаме докъде доведе).\r\nПричината Макрон да се противопостави на разширяването на ЕС всъщност е доста прозаична. Тук не става въпрос за някаква мащабна стратегия на френския лидер, който иска да се позиционира като водач на Европа. Той е против разширяването, защото френската общественост е категорично против него. И на фона на протестите на „жълтите жилетки“, този огън, който угасва, но продължава да тлее, Макрон реши, че е по-добре да не противоречи на френските избиратели.\r\nВсички тези факти определят съдбата на Балканите. Страните, останали пред вратата на ЕС , трябва да разберат това, както и какво ще коства тази ситуация. Най-полезният съвет към тях: въпреки случилото се, е задължително внимателно да се следи за опазването на мира и стабилността у дома. В крайна сметка, ако някой реши, че значителна част от Балканите трябва да стане част от един или друг геополитически лагер, той ще удари именно тези стълбове.\r\n* Превод: Агенция \"Фокус\" ", "date": "2019.11.22", "title": "Ще остави ли Макрон Балканите в ръцете на Русия и Китай?"}
{"url": "https://www.actualno.com/society/vremenno-shte-byde-stesneno-pytnoto-platno-na-bul-evlogi-i-hristo-georgievi-news_1408869.html", "text": "      На 23 ноември от 9.30ч. до 12.00 ч. във връзка с изпълнение на бетонни работи на коритото на Перловска река ще бъде стеснено пътното платно на бул.“Евлоги и Христо Георгиеви“ и ул.“Гурко“ в посока Софийски университет, съобщиха от Столична община.      Екип на Аварийно спасителното звено ще извърши аварийни укрепителни дейности.    ", "date": "2019.11.22", "title": "Временно ще бъде стеснено пътното платно на бул. “Евлоги и Христо Георгиеви“ "}
{"url": "https://www.actualno.com/europe/ek-proverjava-sdelkata-na-volkswagen-s-turcija-news_1408883.html", "text": "      Европейската комисия е започнала щателна проверка на сделката, до която са стигнали германският автоконцерн „Volkswagen“ и Турция за построяването на нов завод, предаде БНР.      Въпреки че германската фирма обяви, че засега заради бойните действия на турската армия в Сирия, еврокомисарката по конкурентоспособността Маргрет Вестагер поиска детайли от Анкара за сключения договор.   Предмет на проверката е най-вече обещаната от Турция държавна субсидия за построяването на завода в размер на 400 милиона евро - сума, която многократно надхвърля горната граница, допустима при държавни субсидии в страни от ЕС.\r\nТъй като Турция има подписан договор за митнически съюз с ЕС, Вестагер ще провери дали този ангажимент не го нарушава. Анкара е била задължена да информира Брюксел за тази субсидия, но не го е сторила.  Митническият съюз на Турция с ЕС задължава Анкара да информира Брюксел за всички държавни подпомагания на сделки с фирми от общността.\r\nВъпроси в Брюксел събужда и обещанието на турската държава, че всяка година ще купува определен брой фолксвагени за администрацията си - тоест това би било втора държавна субсидия за завода.   „Volkswagen“ смята да инвестира 1 милиард евро в строежа на завод за коли, предназначени за източноевропейския пазар.    Условията, които Турция е предложила, вероятно са ощетили други източноевропейски страни, които се бориха да привлекат завода, смята Брюксел.\r\nБългария до последно бе смятана за алтернатива на Турция, но заради големите субсидии на Анкара, София отпадна.\r\n„Volkswagen“ ще се произнесе окончателно за това дали ще строи в Турция, до края на годината. ", "date": "2019.11.22", "title": "ЕK проверява сделката на \"Volkswagen\" с Турция"}
{"url": "https://www.actualno.com/showbusiness/teri-giliym-ironizira-politkorektnostta-na-holivud-news_1408861.html", "text": "      След като получи награда от Международния филмов фестивал в Кайро, разкритикува днес Доналд Тръмп и политическата коректност в Холивуд, настоявайки за повече действия срещу климатичните промени, предаде AFP.      Гилиъм, който днес навършва 79 години, създателят на култови класики като „Страх и омраза в Лас Вегас“ похвали експерта по Русия Фиона Хил, която бе изслушана в рамките на процедурата по импийчмънт срещу Тръмп.   „Ако някой свали Тръмп, това ще бъде Хил“, каза той в Кайро.\r\nРежисьорът, който бе част от комедийната трупа „Монти Пайтън“, получи награда за цялостно творчество на фестивала тази седмица.  По повод климатичните промени Гилиъм настоя, че Парижкото споразумение от 2016 г. далеч не е достатъчно.\r\n„Продължаваме да харчим милиарди, за да се опитваме да стигнем до Марс, а дотогава нашата планета ще заприлича на Марс“, подчерта той.\r\nВ същото време Гилиъм осмя опитите филмите да бъдат по-социално включващи, в частност по отношение на пол и раса:       „В Холивуд има голям натиск – ако ще имаш транссексуален характер, трябва да имаш транссексуален актьор – това е нелепо. Все едно да имаш сериен убиец във филма, който действително да е убил много хора. Това е нелогично“.\r\nТой коментира и случая със Зоуи Салдана, която бе разкритикувана за ролята си на легендарната певица Нина Симон, заявявайки, че е била „опозорена“, че потъмнила кожата си за ролята.\r\n„Ако ще играя италианец, ще потъмня кожата си, ще се опитам да изглеждам средиземноморски“, подчерта Гилиъм.\r\nРежисьорът разказа, че движението #Metoo не е променило начина, по който взема решения за кастинга си.\r\nМиналата година той предизвика буря от коментари с изказването си, че амбициозни актриси доброволно са „платили цената“ да правят секс с низвергнатия продуцент Харви Уайнстийн, когото днес определи като „абсолютно чудовище“.       ", "date": "2019.11.22", "title": "Тери Гилиъм иронизира политкоректността на Холивуд"}
{"url": "https://www.actualno.com/society/sedmicata-v-absurdi-18-22-noemvri-news_1407746.html", "text": "              \"Проверката не е приключила с краен акт, в момента при нас няма материали\", коментира пред \"Сега\" шефът на спецпрокуратурата Димитър Петров. Той допълни, че с казуса се занимава не ръководената от него прокуратура, а по-високата инстанция - Апелативна специализирана. Коментар на :    3.23% е най-високата доходност на универсалните пенсионни фондове, които управляват парите за втора пенсия на родените след 1959 г. Четири от деветте фонда влошават резултатите си от инвестиционната си политика по отношение на вложените в тях средства, като най-ниската доходност е 0.38%. Дори доброволните фондове, които имат най-голяма свобода в инвестициите си, не успяват да надхвърлят 3.28% доходност, като при тях почти всички влошават резултатите си. Коментар на :      Прочетох, че някой иска да се извиня. Не смятам да се извинявам на някой за това, че този някой няма чувство за хумор. А иначе, дай Боже, и мен така да ме заплашват – че ще имам блестяща политическа кариера. Това обяви Иван Гешев, който преди дни беше преизбран от Висшия съдебен съвет (ВСС) за главен прокурор, по повод призива да се извини на съдия Атанаска Дишева.\r\nПо време на заседанието на ВСС за прегласуването на кандидатурата на Гешев Дишева се оплака пред колегите си от ВСС, че кандидатът за нов главен прокурор ѝ казал: \"Поздравявам ви, г-жо Дишева – пред Вас стои блестяща политическа кариера. От Вас ще излезе прекрасен общински съветник\". Според съдия Дишева това е препратка към случилото се с бившия председател на Софийския районен съд Методи Лалов - припомнете си в как той напусна съдебната система. Коментар на :     \"Според нас това предложение да се включат солидарно както работодателите, така и работниците, освен НОИ е добро и то е добро за хората, които всъщност са коректни и не злоупотребяват. Това не се разбира добре. Всички казват, че човек като се разболее ще изгуби възнаграждение за един ден. Това е така, само че този коректен човек ще спечели във всички останали дни, че няма да дели произведеното от него с измамниците, защото те няма да получат възнаграждение в този ден и това е по-малкият плюс. По-големият плюс е, че ще се произведе много повече и ще имат по-високи доходи хората, защото когато не се явяват безпричинно и неочаквано, при това без предупреждение на работа, а заминават да прибират овощната градина или на дълъг уикенд в Гърция, то тогава много участъци не могат да се пуснат, не могат да стартират изобщо в деня, бавят се поръчки или се произвеждат некачествено, търпят се санкции – ето това още по-трудно се разбира\", каза председателят на АИКБ. Коментар на :   Основен акцент в бюджета е, че 21% или над 500 милиона евро ще бъдат заделени за борба с климатичните промени. Коментар на :  Основното увеличение на болничните листове не е в 3-дневните отсъствия на работника, а в при тези за над 8 дни и до 3 месеца. Освен това от 2012 г. до 2018г. ръстът на болничните не е двоен, както заявиха от АИКБ, а е с 2,5 млн. , не с 10 млн. Коментар на :  Близо 20% от „милениалите“ (родени от края на 80-те до началото на 2000-те години) в развитите страни никога не са правили секс. А тези, които все пак са завързали романтични отношения, правят секс не по-често от четири пъти в месеца, докато при поколението на техните родители този показател се е равнявал на шест. Коментар на :  Виждате ли колко са лицемерни, подли и в какъв капан искаха да ме вкарат - аз да излъча кандидат, да го изберат и след това да кажат: \"Борисов си избра главния прокурор\", коментира Борисов по време на инспекция на строителството на обхода на град Габрово.\r\nНе им се хванах на капана, допълни още министър-председателят. Ние не избираме булка, избираме главен прокурор. Изцяло сме стъпили на професионалните качества и избора... С Христо Иванов така променихме закона, че прокурорите да си избират прокурор, съдиите - съдии. Толкоз по темата, категоричен бе още премиерът. Коментар на :   Преди три дни сайтът за разследваща журналистика \"Биволъ\" публикува материал как много къщи за гости де факто не са проверени от ДФЗ и известни лица, свързани с тях, не са заплашени от това да връщат пари. Дори в самия материал обаче \"Биволъ\" посочва, че има 5-годишен мониторингов период, а именно извън него ДФЗ не може да действа - това би могла да направи само прокуратурата и то не по причина неизпълнение на бизнес план. Според ръководителя на ДФЗ Васил Грудев обаче, точно периодът 2013 - 2014 година е бил този, в който са ставали най-големите схеми. Коментар на :  Пред Нова телевизия и БНТ от Община Петрич обясниха, че \"тук всичко е защитена зона\". Имало обаче кадастрална карта, според която имало път – към Рупите. Искаме да урегулираме движението, защото колите минават откъдето си искат и по този начин вредят повече на природата, казаха от общината. Коментар на :  Според Радослава Ненова, време е да се разбере, че не следва различни хора да се възползват от Боян. Коментар на :   Изпращането на уведомителните писма до \"бенефициентите\", облагодетелствали се от заменките, само по себе си е добра новина. Но то е само първа стъпка към събирането на парите. Писмата са нещо като покана към длъжниците доброволно да възстановят в бюджета дължимите суми. Те имат право да възразят - и срещу конкретната сума, и срещу претенцията на държавата. Това означава, че споровете ще влязат в съда, а делата ще се точат с години. Има и друг голям проблем - още докато се търсеше оценител, тогавашният зам.-министър на земеделието Георги Костов каза, че голяма част от фирмите, участвали в заменките, са с нови собственици. Коментар на :  Едните нямат хирург, другите нямат ехограф – въобще, родителите са в някаква безиходица. Всеки родител знае, че трябва да обиколи няколко болници, а често няма време. Това казват Лора и Георги Стоилови, чиято дъщеричка е оцеляла по чудо. Коментар на :  Той посочи, че ще предложи концепция,с която да обясни промяната в работата на комисията, която планира, а именно да я събуди за действие: \"При всички случаи смятам в самата концепция да предложа съвсем конкретни и прагматични неща. Те при всички случаи ще бъдат свързани с това тя да бъде събудена от състоянието, което се намира сега. Стремежът ми ще бъде за конкретни и прагматични предложения. Може би ще ме попитате за предложения за изменения в Закона, ще кажа така - не е моя работа да предлагам изменения в закона\", каза още Цацаров. Коментар на :  Работодателите отказват да продължават да плащат първите 3 дни болнични и напускат Националния съвет за тристранно сътрудничество (НСТС), докато въпросът не бъде решен. Това заявяват от Асоциацията на организациите на българските работодатели (АОБР) в отворено писмо до премиера Бойко Борисов. Писмото е подписано от най-големите работодателски организации у нас – АИКБ, БСК, БТПП и КРИБ. Коментар на :   \"Правото на група \"Обединени патриоти\" да има заместник-председател е неоспоримо. То е съгласувано с всички останали групи. Както ДПС има заместник-председател, така както БСП и ГЕРБ имат, така е редно и \"Обединени патриоти\" да имат. За мен това не е било самоцел. Виждате, че този пост четири месеца фактически стои незает. С решение на групата съм определен аз да заема този пост. Нямам нито избор, нито съм човек, който бяга от отговорност, нито човек, който има нужда от повишаване на рейтинг. Това, че някой протестира си е негово право. Това си е намеса в правилата и реда в парламента. Все пак България е парламентарна република\", коментира Симеонов. Коментар на :  ", "date": "2019.11.22", "title": "Седмицата в абсурди (18 - 22 ноември)"}
{"url": "https://www.actualno.com/politics/hero-mustafa-sreshtata-trymp-borisov-shte-pokaje-silata-na-nashite-otnoshenija-news_1408897.html", "text": "      Срещата на президента Доналд Тръмп и премиера Бойко Борисов е много голяма възможност за демонстриране на силата на нашите двустранни отношения, но и възможност те да се изкачи на още по-високо ниво.      Това заяви пред бТВ посланикът на САЩ у нас Н.Пр. Херо Мустафа в навечерието на визитата на българския министър-председател в Белия дом.   Борисов ще бъде на посещение в САЩ на 25 ноември. Очаква се по време на срещата той да обсъди със стопанина на Белия дом сътрудничеството в енергетиката и сигурността, не е изключено да бъде повдигнат и въпроса за отмяната на визите на български граждани, желаещи да посетят САЩ.\r\nА какво ще се случи на тази среща    ", "date": "2019.11.22", "title": "Херо Мустафа: Срещата Тръмп-Борисов ще покаже силата на нашите отношения "}
{"url": "https://www.actualno.com/europe/srybski-ministyr-s-nova-provokacija-ne-sme-kato-bylgarija-sami-izbirame-prijatelite-si-news_1408913.html", "text": "      Сръбският министър на отбраната Александър Вулин отправи тежки обиди към България. Това става само ден след като председателят на парламентарната комисия за Косово Милован Дрецун заяви, че на територията на Сърбия       \"България умее да допуска друг да й избира приятелите й и враговете й. Сърбия не допуска подобно нещо. Като независима държава сама решава за себе си и сама избира приятелите си\", каза Вулин, който се счита за най-близкия министър на президента Александър Вучич.   Коментарът на министъра на отбраната бе разпространен от държавната новинарска агенция Танюг, предаде БГНЕС.\r\n\"България има своите проблеми и нека се грижи за тях\", каза още Вулин по повод днешното изявление на вицепремиера Екатерина Захариева, която остро осъди поведението на Дрецун. Захариева съобщи, че сръбският посланик в София ще бъде извикан по този повод в МВнР.   ", "date": "2019.11.22", "title": "Сръбски министър с нова провокация: Не сме като България, сами избираме приятелите си "}
{"url": "https://www.actualno.com/society/ilijan-vasilev-vyrhu-bylgarija-moje-da-bydat-nalojeni-sankcii-zaradi-stroeja-na-turski-potok-news_1408911.html", "text": "      Върху България може да бъдат наложени санкции заради строежа на „Турски поток“. Това каза за  „Фокус“ Илиян Василев, член на УС на Центъра за балкански и черноморски изследвания и бивш посланик на България в Русия по повод посещението на премиера Бойко Борисов в Белия дом. Той обясни, че по време на срещата между президентът на САЩ Доналд Тръмп и българския министър-председател газовият енергиен проект ще бъде основна тема на разговора. Той добави, че ще бъде обсъдено и руското влияние в България.      „В случая с АЕЦ „Белене“ това е отново предложение на Борсов с цел Тръмп да маркира интереса на Америка така, че да може да стане проекта. Това е схемата. Сега, аз изобщо не го виждам, как ще стане, защото технологията е руска, САЩ може да се включат само от гледна точка на оборудване и системи за сигурност и т.н, но в никакъв случай тя няма да се включи като инвеститор, а като доставчик. Имате пари – плащате. Ще ви доставим“, допълни бившият посланик на България в Русия.   Илиян Василев каза още, че друга важна тема ще бъде свързана с Турция. Според него САЩ се опитват да изтеглят активи от страната заради непредсказуемото поведение на президента Реджеп Таип Ердоган. ", "date": "2019.11.22", "title": "Илиян Василев: Върху България може да бъдат наложени санкции заради строежа на „Турски поток“"}
{"url": "https://www.actualno.com/society/novinite-naj-vajnoto-za-denja-22-noemvri-news_1408855.html", "text": "      Редакционният екип на ви представя най-важните новини за изминалия ден, 22 ноември.       Лидерът на БСП Корнелия Нинова отправи сериозно обвинение към премиера Бойко Борисов по време на днешния парламентарен контрол. “Премиерът Бойко Борисов и няколко бизнесмени в България се опитаха да ме отстранят като председател на БСП“, каза Корнелия Нинова от парламентарната трибуна. \"Искате ли поименно да ви кажа с кого и как разговаряхте да ме смените от поста председател на БСП? Искате ли да ви кажа колко пари хвърлихте в този процес? Не българските граждани, гласували за БСП, а вас, уважаеми, и няколко бизнесмени, които си знаят в какви разговори участваха за овладяването на БСП. Останахте излъгани, съжалявам. Няма да овладеете БСП, поне не в скоро време\", изтъкна лидерът на партията.   АИКБ и работодателите няма да се върнат в Съвета за тристранно сътрудничество докато не видят предложени адекватни мерки от страна на държавата или на синдикатите. Това може да отнеме и година, дори две или три години, стана ясно от думите на председателя на АИКБ Васил Велев пред Actualno.com. \"Накратко, ние се оттегляме, за да определим поне веднъж ние дневния му ред. Искаме още на първото предстоящо заседание да обсъдим този въпрос\", подчерта той. Инж. Лукаш Вагенкнехт, член на Сената на чешкия парламент, подаде вчера сигнал до Софийска градска прокуратура, свързан с неблагоприятна сделка на чешката държавна компания ЧЕЗ в България, съобщава фондация Антикорупционен фонд (АКФ).     В списъка на фирмите, които ще трябва да връщат пари на държавата за скандални заменки на гори от периода 2007-2009 г., има крещящи липси, съобщава в. Сега. След години протакане и натиск от ЕС Министерството на земеделието (МЗ) най-сетне изчисли, че при 103 от общо 132 сделки за замени на гори от този период оценките не са били коректни и държавата е била ощетена с обща сума от 80 млн. лв. И обеща, че ще \"покани\" фирмите да доплатят разликата в цените. МЗ не посочи конкретно кой колко има да връща и как се е стигнало до сумите, нито обяви кои са останалите 29 фирми и физически лица, при които не са установени щети от заменките. Комплексният онкологичен център в Бургас е изправен пред сериозен проблем, който не влияе на лечението на пациентите, но е свързан с бюджета на болницата. Лекарствата, които Националната здравноосигурителна каса (НЗОК) отпуска на КОЦ и са във флакони, не могат да се употребяват пълноценно. Отворен веднъж, медикаментът не може да използва отново и така част от него се изхвърля. Губи се самото лекарство, губят се и пари, за сметка на лечебното заведение.    10 години танго на премиера и разпад на системите - Борисов, министър-председател на държавата ли е или управител на летен лагер за калинки в администрацията? Това каза лидерът на БСП Корнелия Нинова в декларация от името на групата на БСП в парламента. \"В последните седмици ни заливат няколко скандала и тревоги. Скандалът с начина на провеждане на изборите, с водния режим в редица градове, проблеми в здравната система, напрежение около решението за болничните листове, корупционните скандали не спират. Предпоследно, какво е мнението на правителството за бъдещето на България в Шенген? Това попита лидерът на БСП Корнелия Нинова във въпрос към министър-председателя Бойко Борисов за Шенген по време на петъчния парламентарен контрол. Всичко за Шенген е направено и всички институции в Европа са казали, че България трябва да бъде в тази зона, отговори министър-председателят Бойко Борисов. ", "date": "2019.11.22", "title": "Новините: Най-важното за деня, 22 ноември"}
{"url": "https://www.actualno.com/america/trymp-shte-se-javi-na-prezidentskite-izbori-zaedno-s-majkyl-pens-news_1408880.html", "text": "      Президентът на САЩ Доналд Тръмп ще се яви на президентските избори през 2020 г., заедно с Майкъл Пенс като кандидат за вицепрезидент, заяви самият той в интервю за телевизионната програма Fox Friends, предаде \"Фокус\".      \"Той е човек, близък до мен. Той е мой приятел\", каза Тръмп, отбелязвайки, че Майкъл Пенс \"върши фантастична работа\".   Националният конгрес на републиканската партия, на който Тръмп и Пенс трябва да бъдат одобрени като кандидати за президент и вицепрезидент, ще се проведе от 24 до 27 август 2020 г. в Шарлът (Северна Каролина). Изборите за президент на САЩ ще се проведат на 3 ноември 2020 г. ", "date": "2019.11.22", "title": "Тръмп ще се яви на президентските избори заедно с Майкъл Пенс"}
{"url": "https://www.actualno.com/europe/za-godina-vyv-francija-137-jeni-ubiti-ot-partniorite-si-news_1408887.html", "text": "      Най-малко 137 жени във Франция са намерили смъртта си от ръцете на своя партньор през 2019 г., алармират правозащитни групи, цитирани от Си Ен Ен, предаде БГНЕС.      Миналата година числото е 121, твърдят официалните власти в Париж. Неуспехът на страната да се справи с кризата предизвика гняв сред критиците, които твърдят, че Франция има проблем с женомразството, и принуди  правителството да обяви национален дебат за домашното насилие.\r\nДокато активистите се подготвят да излязат на улиците за масов протест на 23 ноември, преди приключването на тази консултация, има надежда, че техните думи най-накрая ще бъдат чути.\r\nСлед смъртта на една от жертвите нейното име често може да се види изписано около Париж в тунели, по сгради и мостове от Камил Лекстре. Тя е член на феминистката група Collages Feminicides.     Целта им е да направят видими жертвите на  убийството на жени, защото те са жени. Случаите, които обикновено се извършват от мъже, често са извършени от партньори или бивши партньори и включват непрекъсната злоупотреба и заплахи, сочи Световната здравна организация.\r\n„Това е, за да се подчертае фактът, че това е проблем във Франция: ние все още мислим, че жените принадлежат на мъжете“, заяви Лекстре пред Си Ен Ен, докато грижливо се подготвя да залепи плакат на съдебната палата по-рано този месец.\r\nЧестотата на убийствата на жени от партньорите им във Франция е по-висока от повечето страни в Европа. Последните данни на Евростат от 2017 г. показват, че повече жени са били убити във Франция, отколкото в Англия, Италия, Испания или Швейцария. Само в Германия има  повече.    Марлен Шиапа, френският министър по въпросите на равенството между половете, смята, че отчасти за тази криза вина има културата.\r\n\"Смятам, че френското общество е дълбоко сексистко и е трудно да бъде накарано да се развива\", каза тя пред Cи Ен Ен. \"С правителството се опитвам да спечеля културна битка срещу сексизма и женомразството, но е вярно, че е много трудно.\"   На фона на обществения протест заради нарастващия проблем с убийствата на жени от партньорите им във Франция, правителството на президента Еманюел Макрон предприе няколко стъпки за справяне с проблема.\r\n\"Френските жени бяха погребани от нашето безразличие\", заяви премиерът Едуар Филип през септември, преди да огласи  редица мерки за борба с домашното насилие.\r\nФилип обеща 5 милиона евро, за да бъдат създадени още 1000 места за настаняване при спешни случаи с жени, жертви на домашно насилие. Той също така насърчи назначаването на специализирани прокурори и съдилища за по-бързо справяне със случаите на домашно насилие, както и одит на работата на полицията в случаите на домашно насилие.   Сутринта, предхождаща обръщението на Филип, Макрон посети център за гореща линия за домашно насилие, където слуша редица обаждания.\r\nПрез последните две години  вестник \"Либерасион“ направи отразяването на убийствата на жени приоритет, като проведе задълбочено разследване на убийствата, извършени от януари 2017 г. нататък. ", "date": "2019.11.22", "title": "За година във Франция 137 жени убити от партньорите си "}
{"url": "https://www.actualno.com/dobrich/razsledvat-prichinjavane-na-smyrt-po-nepredpazlivost-za-9-godishnijat-stefcho-ot-kardam-news_1408759.html", "text": "      Досъдебното производство за е по чл. 122 от Наказателния кодекс – причиняване на смърт по непредпазливост. Отпаднала е предишната версия за склоняване към самоубийство.      Това каза на брифинг наблюдаващият прокурор от Районна прокуратура – Генерал Тошево Йорданка Чанева. Предстои да бъдат направени анализи на медицинските епикризи, които да изяснят можело ли е детето да бъде спасено при своевременна лекарска намеса. Разследва се и как е придобита отровата срещу гризачи.\r\nЗасега е категорично установено от експерти от ВМА, че смъртта на момченцето е резултат от натравяне с фосфин, който се отделя от алумниевия фосфит. В близост до леглото на Стефчо са открити 1,6 грама от силно токсичното вещество. Таблетките били пъхнати в дупка в стената и замазани, а мократа среда е провокирала отделянето на отровния газ. Окръжният прокурор на Добрич Златко Тодоров се позова на научни данни, според които за настъпване на смърт са достатъчни от 30 до 60 минути действие на фосфин, а детето е било изложено в рамките на 12-14 часа на въздействието на отровата.\r\nСъс сходни симптоми като починалото си братче са били и . Освен Стефчо, семейството има още пет деца. Всички вече живеят в къщата на свои съседи, предоставена им от собствениците на имота, тъй като там има по-добри битови условия.  Малкият Стефан почина на 28 октомври и причината за смъртта му дълго беше загадка за медиците, още повече, че и две от сестрите му бяха приети в тежко състояние във варненската „Св. Марина“. Другите три деца от семейството бяха настанени за наблюдение в болницата в Добрич. ", "date": "2019.11.22", "title": "Разследват причиняване на смърт по непредпазливост за 9-годишният Стефчо от Кардам"}
{"url": "https://www.actualno.com/politics/petyr-stojanov-poseshtenieto-na-klintyn-prez-1999-g-ni-tlasna-po-pytja-po-kojto-vyrvim-i-do-dnes-news_1408890.html", "text": "      Посещението на американския президент Бил Клинтън преди 20 години у нас подпечата членството на страната ни в НАТО и подпомогна присъединяването й към ЕС. Това каза пред „Фокус“ Петър Стоянов, вторият демократично избран президент на България (1997-2002 г.) за официалната визита на тогавашния лидер на САЩ на 21 ноември 1999 г. в София. Освен, че това беше първото посещение на американски президент в България, то реализира и много плюсове за страната ни, обясни Стоянов.      „Това означаваше послание, отправено и към Америка и към света, че на българската страна вече не се гледа като на най-верния сателит на бившия Съветски съюз, а като на държава, която може да изрази свободна политическа воля. Посещението на Клинтън беше послание, че ще станем член на Евроатлантическите структури, най-напред на НАТО. Американският президент не дойде просто, защото това е в графика му, а защото вече беше убеден, че България не само иска, но и може да бъде полезен член на Северноатлантическия алианс. Тогава той каза на света: „Инвестирайте в България, тя трябва да се приобщи и към НАТО, и към ЕС“, разказа той.   Петър Стоянов добави, че другото важно събитие за членството на страната ни в НАТО беше позицията й за Косово. България беше първата държава, която подкрепи военната интервенция срещу режима на Слободан Милошивич, припомни той. Историческото посещение на Бил Клинтън у нас тласна страната ни по пътя, по който се движи днес, добави Стоянов. По думите му американският президент тогава подаде приятелска ръка на България. ", "date": "2019.11.22", "title": "Петър Стоянов: Посещението на Клинтън през 1999 г. ни тласна по пътя, по който вървим и до днес"}
{"url": "https://www.actualno.com/politics/poslanikyt-na-sasht-shte-se-bori-za-energijno-nezavisima-i-prosperirashta-bylgarija-news_1408726.html", "text": "      Енергийна независимост, борба с корупцията и подобряване на бизнес средата в България. Това са основните приоритети на новия посланик на САЩ Херо Мустафа, които тя разкри по време на бизнес-закуска с Американската търговска камара. \"Трябва да работим заедно, за да изградим по-стабилна и просперираща България\", призова Мустафа.      В оптимистична, но критична реч, посланикът отбеляза напредъка на страната ни, но и нуждата от допълнителни мерки в енергетиката, правосъдието и борбата с корупцията за подобряване на жизнената и бизнес средата у нас. Основен фокус - енергетиката Посланикът ще работи за превръщането на България в енергиен център, със стабилен пазар на газ и електричество за регионаи ще подкрепи усилията на страната ни за енергийна диверсификация, така че да преодолеем зависимостта ни от руския газ. \"Ще работим с България и държавите от региона за диверсицикация на енергийните доставки и идването на втечнения природен газ на Балканите\", посочи тя.  Инструмент за това ще бъде интерконекторът с Гърция и българското участие в терминала за втечнен газ в Александруполис. По думите Ѝ това е само началото. Мустафа призова да продължим да изграждаме енергийни връзки със съседните държави, наблягайки на интерконекторите с Румъния и Сърбия, както и газовата свързаност с Унгария, Австрия. Тя предложи да се изгради интерконектор и с Македония . По думите ѝ, това ще създаде голям регионален газов пазар, който е ключов за диверсификацията, а увеличената конкуренция ще намали цените за българските потребители и бизнес. Ще бъде обърнато специално внимание и на ядрената енергетика . САЩ ще изпрати екип от експерти, за да проучат възможности за развитие на българската ядрена енергетика, включително посещавайки АЕЦ \"Белене\" и АЕЦ \"Козлодуй\".   До 3 години България трябва да е по-добре интегрирана във водещите международни икономически институции като ОИСР и еврозоната. \"България е лидер в интеграцията на Балканите и има огромен потенциал да се превърне в жизненоважен и много активен член на регионални и световни институции\", отбеляза Мустафа.    Тя отбеляза напредъка на страната ни в областта на върховенството на закона и борбата с корупцията и изрази очакване до 3 години България да се превърне в най-добрата дестинация за американски инвестиции в региона . По думите ѝ, страната ни е твърде нископоставена в класацията Doing Business на Световната банка и индекса на Transperancy International. \"Нека помогнем на България да постигне значителен напредък в двете класации. Сега е моментът за това\", призова тя.\r\nСпоред нея има политическа воля за подобна положителна промяна, българите са готови за качествено подобряване на стандарта им на живот, регионът има нужда от българско лидерство, стабилната макроикономическа ситуация дава големи предпоставки за растеж. Тя отбеляза положителната роля на страната ни за евроинтеграцията на Западните Балкани.\r\nБългаро-американското икономическо сътрудничество трябва да се развива на благодатна почва, която изисква подобряване на инвестиционния климат и ситуацията с обществените поръчки, предвидимост на регулациите и доверие в правосъдната система. Нужни са и свободни, енергични и жизнеспособни медии, които да следят внимателно всички тези процеси и да карат всички да играят по правилата, обясни тя.\r\nКолкото по-бързо се подобрят тези условия, толкова повече възможности ще има за България и обществото ѝ. Това ще създаде условия и за българите, потърсили късмета си в чужбина, да се върнат у нас, донасяйки своите знания и умения и стимулирайки развитието на родината си.    Срещата Тръмп-Борисов    Мустафа показа голям оптимизъм за двустранните отношения между България и САЩ, отбелязвайки, че очаква позитивни резултати от предстоящата среща на премиера Бойко Борисов с Доналд Тръмп във Вашингтон.\r\n\"Срещата на Борисов с Тръмп не е награда за покупката на изтребителите F-16. Тя е възможност за нашите страни и лидери да се срещнат и да укрепят нашите двустранни отношения и да ги издигнат на ново ниво\", каза посланикът.\r\nМустафа изрази очакване двамата да обсъдят сътрудничеството в сферата на сигурността, двустранната търговия и инвестиции, върховенството на закона и енергийната сигурност на България.\r\nПрез следващите 2 месеца ще се проведат 3 срещи между търговски делегации от двете държави.    В помощ на американския бизнес \"В София съм от малко повече от месец и мой приоритет да се запозная с членовете на Американската търговска камара. Правя го, защото искам да подчертая значението на тази организация и нашите отношения\", каза Мустафа.\r\nТя поздрави бизнес организацията за успешната година и заздравяването на бизнес връзките между България и САЩ. Посланикът изтъкна задоволството си, че американските компании осигуряват ключови инвестиции и работни места в българската икономика. Те са вложили над 2.5 млрд. долара в БГ икономика, създавайки над 30 000 висококвалифицирани и високоплатени работни места, САЩ е в топ 6 на инвеститорите у нас.\r\nПрез 2018 г. двустранната търговия е 1.2 млрд. долара и нараства бързо. Американският износ донесе в България високотехнологични продукти от последно поколение с висока добавена стойност. Сред тях са електронни устройства, автомобилни компоненти, оборудване за електроцентрали и медицински технологии.\r\nМустафа похвали американските компании, че инвестират в социално отговорни каузи, екологични и здравни проекти, които отговарят на ценностите им. ", "date": "2019.11.22", "title": "Посланикът на САЩ ще се бори за енергийно независима и просперираща България"}
{"url": "https://www.actualno.com/europe/umashev-objasni-zashto-elcin-izbra-putin-za-svoj-priemnik-news_1408906.html", "text": "      Валентин Юмашев, съветник на президента и бивш шеф на администрацията на Кремъл, обясни защо Борис Елцин избра Владимир Путин за свой наследник през 1999 г.      Това Юмашев каза в интервю с Владимир Познер в Центъра Елцин, предаде БГНЕС.   \"Елцин видя в Путин човек, който ще продължи либералните му реформи. За Елцин беше важно, че Путин е от различно поколение: не трябва да оставяте страната на онези, които бяха при СССР\", каза Юмашев.\r\nТой добави, че характерът на наследника е важен за Елцин, а в Путин той видял човек, който може да взима правилните решения и да продължи либералните реформи.  Юмашев обясни, че Елцин подал оставка шест месеца преди президентските избори, \"за да може да даде на Путин  преднина срещу Примаков и Лужков, така че да има възможност с още по-голяма гаранция да спечели изборите\".\r\nСпоред Юмашев Елцин \"е преболедувал\" решението за собствената си оставка.   Валентин Юмашев ръководи администрацията на първия руски  президент от 11 март 1997 г. до 7 декември 1998 г.    Елцин идва начело на Русия през 1991 година. Пет години по-късно той бе преизбран за втори мандат. Той обяви оставката си като президент на 31 декември 1999 г. Изпълняващият длъжността държавен глава беше премиерът Владимир Путин. На 26 март 2000 г. Путин спечели президентските избори на първия тур с 52,94 процента от гласовете и официално встъпи в длъжност на 7 май същата година. ", "date": "2019.11.22", "title": "Юмашев обясни защо Елцин избра Путин за свой приемник "}
{"url": "https://www.actualno.com/balkani/pendarovski-vuchich-skopie-i-belgrad-sa-v-mnogo-dobri-otnoshenija-news_1408812.html", "text": "      Белград и Скопие имат много добри отношения. Доверието между тях е по-голямо и има засилено икономическо сътрудничество, констатираха президентите на , предава БГНЕС.      „Освен различните виждания по въпроса , нямаме други отворени политически въпроси. Искаме да развиваме близки приятелски отношения”, заяви Вучич по време на съвместната пресконференция с македонския си колега.   Според него, разговорите между двамата са били откровени по всички ключови въпроси от двустранен характер и регионалните инициативи. Той подчерта, че доверието между Скопие и Белград е нараснало, в сравнение с предходните една или две години и ще се развиват в положителна посока.\r\nСпоред Вучич, който заяви, че се гордее с постигнатото между , което „не е особено популярно, но това е бъдещето не само за нашия регион”.  „Умният избор е да оцелееш в ситуация, в която не знаеш, накъде отива Европа. Не да се предлага алтернатива. Ние сме задължени да направим сами, каквото е по силите ни. Затова съм доволен от инициативата и съм убеден, че тя ще донесе просперитет на тези държави и граждани”, заяви Вучич.\r\nОчакванията са стокообменът да продължи да се увеличава. За тази година е отбелязан ръст от 7,6 %.   Македонският президент потвърди доброто развитие на двустранните отношения и подчерта, че визитата му е поредно доказателство за добросъседски отношения и разбирателство между Северна Македония и Сърбия. Това е още една възможност страните да подчертаят желанието си за изграждане, поддържане и развитие на двустранния и регионалния диалог.    „Нашите държави и народи са свързани с дълга историческа и културна традиция. Споделяме общо виждане за съвместно бъдеще в голямото европейско семейство. Контактите на най-високо равнище между двете държави имат особено значение и дават силен сигнал за по-нататъшно развитие на приятелството и сътрудничеството във всички области”, подчерта Пендаровски. ", "date": "2019.11.22", "title": "Пендаровски – Вучич: Скопие и Белград са в много добри отношения "}
{"url": "https://www.actualno.com/society/lidl-bylgarija-s-priznanie-za-naj-spoluchlivo-partniorstvo-v-godishnite-nagradi-na-bylgarski-daritelski-forum-news_1408784.html", "text": "      Най-голямата социално отговорна инициатива на Лидл България – “Ти и Lidl за по-добър живот” получи признание за „Най-сполучливо партньорство“ в годишните награди на Български дарителски форум. Престижната награда отличава партньорствата между компании и неправителствени организации, които са допринесли за решаването на реален проблем и е единствената категория, в която приза се връчва на базата на гласуване от страна на социално ангажирани компании в България.      Най-голямата социално отговорна инициативата на Лидл България се реализира за трета поредна година и към момента чрез нея са подкрепени общо 73 проекта на стойност 545 000 лева. Целта на „Ти и Lidl за по-добър живот“ е да допринася за по-качествен и пълноценен живот на хората в различните региони на страната като подпомага проекти 4 тематични области: образование, култура и историческо наследство, здравословен начин на живот и околна среда. През 2020 г. предстои да бъде обявено четвъртото издание на инициативата, с което компанията ще търси нови проекти на организации от цялата страна, като максималното финансиране на всеки от тях е на стойност 10000 лева.      ", "date": "2019.11.22", "title": "Лидл България с признание за \"най-сполучливо партньорство\" в годишните награди на български дарителски форум"}
{"url": "https://www.actualno.com/pleven/vrychiha-akt-na-hidrostroj-ad-za-izvyrshenite-dejnosti-v-reka-vit-pri-boaza-news_1408764.html", "text": "      Акт за нарушаване на разпоредбите на Закона за водите е връчила Басейнова дирекция „Дунавски район“ (БДДР) на „Хидрострой“ АД. Установено е, че в района на „Боаза“ са извършени без да са преминати необходимите процедури, предвидени в Закона за водите. Това съобщи днес БДДР.      От Басейновата дирекция поясняват, че „Хидрострой“ АД изпълнява дейности по почистване коритото на Вит край „Боаза“ по договор с Областната администрация в Ловеч. БДДР е изискала копие от договора и документи, които удостоверяват извършването на тези дейности. След получаването на документите Басейнова дирекция е дала указания да се спре почистването на реката до приключване на необходимите процедури по реда на Закона за водите и е предприела административно-наказателните действия.    ", "date": "2019.11.22", "title": "Връчиха акт на „Хидрострой“ АД за извършените дейности в река Вит при „Боаза“"}
{"url": "https://www.actualno.com/society/kmetyt-na-lozenec-premahvaneto-na-zlaten-vek-ne-narushava-zakona-news_1408822.html", "text": "      Новоизбраният кмет на „Лозенец“ Константин Павлов е открил действия в разрез със закона, които, според него, му дават о на фирма „АРТЕКС“.      “От “АРТЕКС” твърдят, че са открили в искането ми към ДНСК , а пък аз твърдя, че съм открил действия в разрез със закона”, каза Павлов, след като от „АРТЕКС“ оспориха искането му Дирекцията за национален строителен контрол (ДНСК) да обяви строежа на “Златен век” за незаконен.   Кметът на „Лозенец“ заявява, че съдът не е сезиран с въпрос за законността на сградата и съответно не се е произнасял. „Висящият пред него спор е за спиране на строителството. С какъвто и резултат да приключи този спор, това не е препятствие за установяване и премахване на незаконно строителство на обект „Златен век“, добавя Павлов.\r\nВ искането му е посочено, че извършеното строителство след изтичане на срока на презаверката на разрешението за строеж на 19.11.2017 г. е незаконно и подлежи на премахване.  „Върховният административен съд няма практика по прилагането на чл. 153 от ЗУТ след измененията му от началото на 2017 г., противно на твърденията от фирма „Артекс“. Считаме, че ДНСК дължи произнасяне. Изясняването на въпроса за законността на започнатия строеж е в интерес и на бизнеса, и на жителите на столицата“, смята кметът.\r\nПо-рано днес в позиция, изпратена до медиите, фирма „АРТЕКС“ заяви, че намеренията на новия кмет на \"Лозенец\" не кореспондират със законността и решението на съда.   \"При мащабното медийно отразяване на тази поредна атака срещу проекта, на широката публика се внушава, че е налице някакво меродавно становище за незаконност на сградата, каквото всъщност няма. От друга страна се премълчава най-важният факт – решението на българския съд, а това води до изопачаване на истината и манипулиране на общественото мнение.  Припомняме, че с решение от 30 юли 2019 Софийският административен съд потвърди валидността на Разрешението за строеж на многофункционалната сграда „Златен век“ и отмени заповедта на ДНСК за спирането на строежа. Въпреки това, ние от „АРТЕКС“ изчакваме , за да продължим строежа, тъй като уважаваме върховенството на закона\", се казва в позицията на строителната компания.    „Не ни се иска да вярваме, че г-н Константин Павлов смята всички тези правни становища за нищожни и би предприел каквито и да било действия, които не отговарят на изводите, направени от българския съд. Подобни негови действия целят правен прецедент, който освен че ще бъде негативен сигнал към българските и чуждестранни инвеститори, ще създаде възможност да се атакуват редица мащабни строежи, включително и редица инфраструктурни проекти в страната, за които поправката в чл. 153 на ЗУТ е направена и важи“, се казва още в изявлението на „АРТЕКС“. ", "date": "2019.11.22", "title": "Кметът на Лозенец: Премахването на „Златен век“ не нарушава закона "}
{"url": "https://www.actualno.com/asia/turcija-dava-700-000-za-glavata-na-palestinec-news_1408892.html", "text": "      Турция заяви в петък, че дава награда от четири милиона лири (700 000 долара) за информация, която би довела до залавянето на бившия значителен фактор в палестинските среди  Мохамед Дахлан, сега в изгнание в Обединените арабски емирства.      Турция обвинява Дахлан, че е наемник на ОАЕ и е участвал в опита за преврат през 2016 г. срещу президента Реджеп Тайип Ердоган.   Министърът на вътрешните работи Сюлейман Сойлу каза на в. \"Хюриет\", че Дахлан ще бъде включен в списъка с най-търсените терористи, предаде БГНЕС.\r\nДахлан стана жесток съперник на бившия си съюзник в палестинската партия Фатах, Махмуд Абас, преди да избяга в изгнание.  Турските медии редовно обвиняват Дахлан за участие в провалилия се опит за преврат през 2016 г. и наскоро за неговата роля в убийството на саудитския журналист Джамал Хашоги в консулството на Саудитска Арабия в Истанбул миналата година.\r\nМинистърът на външните работи Мевлют Чавусоглу миналия месец обвини ОАЕ в прикриване на терорист: \"(Дахлан) избяга при вас, защото е агент на Израел\", каза той пред \"Ал Джазира\".   Чавушоглу освен това обвини  ОАЕ, които имат напрегнати отношения с Турция, че се опитват да заменят Абас с Дахлан.    В интервю за саудитска телевизия Дахлан отвърна бурно, като обвини турския президент Реджеп Тайип Ердоган, че подкрепя \"терористични групировки\" в Сирия, краде злато от либийската централна банка и \"действа като че ли е командир на преданите\".\r\n58-годишният Дахлан беше осъден задочно на три години затвор през 2016 г. от палестински съд за корупция и има съдебно нареждане да възстанови 16 милиона долара, казаха  адвокатите му.\r\nТой беше началник на вътрешната сигурност в Газа, но изпадна в неизгодно положение, след като силите му бяха надвити от Хамас през 2007 г., което доведе до изгонването на Фатах от територията. ", "date": "2019.11.22", "title": "Турция дава $ 700 000 за главата на палестинец "}
{"url": "https://www.actualno.com/starazagora/tazi-vecher-otkrivat-50-ija-festival-na-opernoto-i-baletnoto-izkustvo-v-stara-zagora-news_1408827.html", "text": "      С тази вечер от 19 часа в Стара Загора откриват (ФОБИ). Операта се поставя , а инициатори на проекта са известната българска режисьорка Вера Немирова и Държавна опера - Стара Загора. В постановъчния екип на спектакъла участват и представители на най-големия оперен театър в Германия - Дойче опер - Берлин.      Час по-рано в оперния театър ще бъде открита изложба, посветена на . Тя е част от фестивалната програма и още днес по обяд беше посетена от ученици от Гимназията с преподаване на чужди езици (ГПЧЕ) “Ромен Ролан“, които се срещнаха и с екипа на спектакъла „Африканката“. е подготвена съвместно с къща-музей „Панчо Владигеров“ в София. Тя представя малко известен период - от 1920 до 1932 година, в биографията на Панчо Владигеров, когато работи в и е композитор и музикален ръководител в театрите му в Берлин и Виена. Нотните ръкописи за спектаклите на Райнхард, програмите и афишите, които са събирали и пазили Владигеров и семейството му, са свидетелства и единствените доказателства за съвместната работа на двамата творци. \r\nФОБИ се организира от Старозагорската опера и община Стара Загора и ще се проведе от днес до 7 декември. В тазгодишната му програма ще бъдат представени уникални спектакли на рядко изпълнявани оперни произведения, оперни и балетни премиери и ще бъдат отбелязани знакови за музикалния живот на България и света годишнини.   ", "date": "2019.11.22", "title": "Тази вечер откриват 50-ия Фестивал на оперното и балетното изкуство в Стара Загора "}
{"url": "https://www.actualno.com/europe/berluskoni-vleze-v-bolnica-news_1408908.html", "text": "      Силвио Берлускони леко се наранил в Загреб, където присъства на конгреса на Европейската народна партия. Затова след завръщането си в Италия той бе приет в болница в Милано, съобщиа вестник „Кориере дела сера“, цитирани от БГНЕС.      Лидерът на партията Forza Italia се отзовал на молба от мъж в Загреб, който искал да се снима с него. Докато правели селфито, Берлускони паднал, и натъртил бедрото си. Той се завърна в Милано, след като приключи конгресът и веднага потърси лекарска помощ.   Преглед в клиника в северния италиански град не показа фрактури, а само хематом на тазобедрената става.\r\nБерлускони ще остане под зоркия поглед на лекарите в болницата няколко дни.  Неговата партия  днес излезе с изявление, в което отрича слуховете, че той трябвало да бъде спешно транспортирано от Загреб до Милано заради падането. ", "date": "2019.11.22", "title": "Берлускони влезе в болница"}
{"url": "https://www.actualno.com/curious/dneven-horoskop-za-23-noemvri-news_1408772.html", "text": "       Овен       Денят може да е непредсказуем. Оставете си време, за да реагирате своевременно на приятните изненади, които ви очакват. Телец Тази събота е ден, в който ще трябва да се пазите от изкушенията. Може да се подадете на част от тях, но пожалете съвестта си.   Близнаци Това е ден, в който не е добре да се осланяте само на късмета си. Ако пътувате проверете добре дали има къде да нощувате. Рак     Тази събота няма да направите нищо от плануваното, но това не означава, че ще прекарате зле времето си. Очакват ви приятни изненади, ако се доверите на партньора си. Лъв Днес не търсете допълнителни дивиденти от ваша постъпка. Изчакайте да мине време и със сигурност ще получите своята награда. Дева Тази събота е добър ден за раздяла с някой от вредните ви навици. Ако нямате такива - създайте нов полезен.   Везни Тази събота направете нещо за себе си. Всички и всичко друго може да почака. Бъдете си приоритет. Скорпион Това е ден, който да посветите на спокойствието. Това не означава да седите  и да мислите за проблемите си. Разделете се с някои от тревогите ви. Стрелец Днес не влизайте в ролята на жертва. Ако нещо не ви хареса се отдръпнете от ситуацията за известно време, за да имате по-обективен поглед върху случващото се. Козирог    Тази събота не поемайте чужда вина. Дори да сте участник в дадена ситуация, това не означава, че отговорността е изцяло ваша. Водолей Това е ден за приятели. Обадете се още сега на някои от тях, с които не сте виждали отдавна, за имате време за организиране на среща. Риби Тази събота ще имате важна роля в сплотяването на семейството. Вечерта отпразнувайте събитието подобаващо. ", "date": "2019.11.22", "title": "Дневен хороскоп за 23 ноември"}
{"url": "https://www.actualno.com/business/vasil-velev-posochi-zashto-dylgosrochnite-dogovori-za-tok-ne-mogat-da-pomognat-izcjalo-na-biznesa-news_1408823.html", "text": "      Само няколко от големите предприятия в България могат да си позволят да  купуват енергия на база \"дългосрочен договор\" - всички други купуват при ползване на сегментите \"Ден напред\" и за конкретния ден, защото нямат капацитет да обработят цялата енергия за 24  часа. Това каза Васил Велев, председател на АИКБ пред . Той коментира темата с повдигания периодично въпрос от работодателите за скъпия индустриален ток.      Велев посочи, че движението на потреблението дори само за ден е със силни флуктуации - пикове и спадове, и няма как да бъде предвидено с абсолютна точност в дългосрочен план. Затова дългосрочните договори са само база, но това, което е необходимо допълнително като ток в краткосрочен план, трябва да се купува или в конкретния ден, или в сегмента \"Ден напред\" на енергийната база. Но при \"Ден напред\" и закупено количество от търговците по дългосрочен договор от производителите може да позволи манипулации, защото търговците може да не пуснат необходими количества на изгодна цена.   Отделно, Велев каза и друго - при дългосрочните договори има клауза за едностранно прекратяване от страна на търговеца в рамките на 30 дни. Това също е проблем на българския пазар. Затова и той приветства съобщението, че Енергийната ни борса се присъедини към общия европейски пазар в сегмента за търговия за деня, а до края на 2020 година се очаква да се присъедини и в сегмента \"Ден напред\" - защото при голям пазар манипулации са по-трудни, трябва манипулиращият да разполага с огромни възможности да концетрира ресурс.\r\nНа изричен въпрос дали има развитие по сигнала до прокуратурата за пазарни манипулации, председателят на АИКБ отговори, че няма допълнителна информация - специално за конкретен заподозрян или заподозрени   Очакваме съвсем в обозримо време договора с ТЕЦ \"Марица Изток\" 3 (с КонтурГлобал) да бъде прекратен , защото централата е изплатена. ЕС допуска държавна помощ при недостиг на капацитети, но за това се пускат търгове. Това е механизмът за въглищните централи у нас, а не дългосрочни договори за прекомерна държавна помощ като тези на Мариците, обясни Васил Велев. (след 38-ма минута).          ", "date": "2019.11.22", "title": "Васил Велев посочи защо дългосрочните договори за ток не могат да помогнат изцяло на бизнеса"}
{"url": "https://www.actualno.com/balkani/micotakisstranite-ot-es-ne-sa-chestni-za-migrantite-news_1408900.html", "text": "      Гръцкият премиер Кириакос Мицотакис заяви днес, че държавите-членки на ЕС не са отговорили на искане за приемане на 3000 непридружени непълнолетни мигранти, които понастоящем се намират в приемни центрове и други съоръжения в Гърция.      Той заяви пред парламента, че няма отговор на искането на неговото правителство, като добави, че страните партньори \"не са били честни в този случай\", предаде БГНЕС.   Мицотакис представи плана на своето консервативно правителство за модернизиране на системата за убежище и приемане в Гърция, която предвижда около 20 000 мигранти до края на годината да бъдат прехвърлени от гръцките острови на сушата и да създаде центрове за задържане, за да бъде ускорено депортирането им обратно в Турция. ", "date": "2019.11.22", "title": "Мицотакис:Страните от ЕС не са честни за мигрантите "}
{"url": "https://www.actualno.com/society/basejnova-direkcija-varna-reagira-po-sluchaja-ot-sozopol-news_1408831.html", "text": "      Басейнова дирекция Варна разпореди на концесионера на Централния плаж в Созопол незабавно да преустанови изземването на пясък от Черно море, предаде кореспондентът на БГНЕС.      От Басейнова дирекция съобщават, че действията на концесионера са в несъответствие с писмото от фирмата-концесионер за натрупване на пясък по брега и че са поканили концесионера на среща за изясняване на обстоятелствата по случая.   Решението на държавната администрация идва часове, след като министър Николина Ангелкова разпореди проверка на Централния плаж в старата част на Созопол. Очаква се експерти на ведомството ще проверят на място извършваните дейности за изграждане на Граждани на града изнесоха информация, че там се издига защитна дига, която да предпази плажната ивица. Новината доведе до сериозно напрежение. Кметът Тихомир Янакиев обяви, че не е бил информиран и е сезирал РИОСВ и Басейнова дирекция по случая. Още информация за строежа можете да прочетете в    ", "date": "2019.11.22", "title": "Басейнова дирекция Варна реагира по случая от Созопол"}
{"url": "https://www.actualno.com/business/cheshki-senator-signalizira-prokuraturata-za-tec-a-na-dogan-news_1408837.html", "text": "      Инж. Лукаш Вагенкнехт, член на Сената на чешкия парламент, подаде вчера  сигнал до Софийска градска прокуратура, свързан с неблагоприятна сделка на чешката държавна компания ЧЕЗ в България, съобщава фондация Антикорупционен фонд (АКФ).      Сигналът е за съмнения за общи стопански престъпления (съзнателно сключване на неизгодна сделка и безстопанственост), престъпления по служба (нарушаване на служебни задължения и използване на служебно положение), както и съмнения за избягване на данъци в големи размери.\r\nСъмненията относно извършените сделки по продажбата на „ТЕЦ Варна“ ЕАД в края на 2017 г. на фирма „Сигда“ ООД, без никакъв опит в енергетиката, вече са били изложени и пред Прокуратурата на Чешката република. Месеци след продажбата, свързаната с бившия транспортен министър и дългогодишен шеф на Пристанище Варна Данаил Папазов фирма, е .\r\nРазглеждането на фактите по сделката от прокуратурата „е в интерес на утвърждаване върховенството на правото и общите Европейски ценности и е в интерес, както на чешките, така и на българските граждани и данъкоплатци,“ пише инж. Вагенкнехт в сигнала си.     Фондация АКФ е адресат за кореспонденция в Република България, посочен в сигнала на сенатора.\r\n„Още през юни тази година АКФ алармира редица институции за множество тревожни обстоятелства по казуса „ТЕЦ Варна“,“ каза Бойко Станкушев, директор на АКФ. „Действията ни засега са безрезултатни в опита да мотивираме институциите да защитават публичния интерес. Сигналът на чешкия сенатор, обаче, ясно показва, че въпросите относно придобиването на „ТЕЦ Варна“ и редицата любопитни решения и действия на държавни органи след това продължават да са актуални и да очакват своите отговори“.\r\nНа 19.06.2019 г., АКФ сигнализира Държавна агенция „Национална сигурност”, Министерство на енергетиката и Комисията за енергийно и водно регулиране (КЕВР) заради решение на , чиято техническа изправност е под въпрос, с което се предпоставя и евентуална заплаха за енергийната сигурност, като част от националната сигурност на България.    Сигнализирани бяха и Национална агенция за приходите (НАП) във връзка със съмнения за избягване на данъци при придобиването на ТЕЦ-а от „Сигда“ и по-късно при придобиването на „Сигда“ от почетния председател на ДПС, Ахмед Доган. На 1-ви юли 2019 г., НАП ни уведоми за започването на проверка по сигнала с обещание да бъдем осведомени за резултатите щом тя приключи.\r\nВ отговор от 24-ти октомври 2019 г., от ДАНС заявиха, че не са открили данни за наличие на заплахи или посегателства срещу националната сигурност на България.   Най-детайлни в отговора си (от 15-ти август 2019 г.) са КЕВР, които ни уведомиха за изискана информация от „ЕСО“ ЕАД (който провежда търговете за студен резерв и определя победителите в тях) и „ТЕЦ Варна“. Електроенергийният оператор е потвърдил информацията, съдържаща се и в сигнала на АКФ, че не извършва проверки на място на експлоатационната годност на съоръженията, а единствено следи параметрите на работа дистанционно и при незадоволителни параметри налага санкции. Такива санкции вече са били налагани на „ТЕЦ Варна“ през 2018 г.\r\nОт „ТЕЦ Варна“ също потвърждават изложената в сигнала на АКФ информация за обявени обществени поръчки за ремонт на блок 6, нужни заради наличието на пробиви и недопустимо изтъняване на тръби. Впоследствие, обаче, поръчките били спрени, тъй като трите блока (4,5 и 6) щели да се използват в следващия регулаторен период, но се оказало, че преди 20.06.2020 г. нямало да бъде осигурено необходимото количество природен газ за работата им. Освен това, дейностите по прекратените обществени поръчки щели да бъдат включени в програма за екологизация през 2020 г. и 2021 г. Междувременно от дружеството твърдят, че са отстранили критичните точки на блок 6 с налични материали и собствени сили.\r\nПредвид получената от ТЕЦ-а информация, КЕВР заключава, че в момента дружеството разполага с три ремонтирани блока – 4,5 и 6 – като количествата, с които дружеството ще кандидатства в предстоящите търгове могат да се осигурят и от два блока. За КЕВР това означава, че дружеството е подсигурило безпроблемно изпълнение на договорите за студен резерв. В заключение КЕВР решава, че няма условия за започване на процедура по отнемане или прекратяване на лиценция на ТЕЦ-а.   , който по закон осъществява контрола за техническото състояние и експлоатацията на енергийните обекти, и до момента мълчи.\r\n От АКФ задават следните въпроси:   1. Щом блокове 4,5 и 6 са щели да се ползват в следващ регулаторен период, то кои блокове ползва ТЕЦ-а в настоящия период, при положение, че другите му три блока са изведени от експлоатация?\r\n2. Кои са трите ремонтирани блока, с които ТЕЦ-а разполага към момента, при положение, че блокове 4,5 и 6 ще се ремонтират през 2020 и 2021 г., а блокове 1,2 и 3 не са в експлоатация?\r\n3. На какви обективни факти се базира становището на КЕВР, че дружеството е подсигурило безпроблемно изпълнение на договорите за студен резерв?\r\n4. Възможно ли е ТЕЦ Варна да отговаря за осигуряване на студен резерв и от там за енергийната сигурност на страната посредством блок, който по данни на ръководството на ТЕЦ-а е неуправляем и чието техническо състояние се поддържа с „налични материали“ и „собствени сили“? \r\n„Продължаваме да призоваваме държавните институции за отговорни действия във връзка както със сигнала на АКФ, така и с този на чешкия сенатор,“ каза в заключение г-н Станкушев. ", "date": "2019.11.22", "title": "Чешки сенатор сигнализира прокуратурата за ТЕЦ-а на Доган "}
{"url": "https://www.actualno.com/yambol/encho-kerjazov-e-edin-ot-zam-kmetovete-na-jambol-news_1408842.html", "text": "      Енчо Керязов е един от новите заместник-кметове, които назначи днес новият кмет на Ямбол Валентин Ревански. Известният акробат ще за културата образованието и спорта, съобщава БНР.      „Имам не само здрави ръце, но и едно сърце, което страшно много обича града си“, каза Керязов.   За момента в общинската администрация ще има още един заместник на кмета - 41-годишният Михаил Керемедчиев, чиито ресори са строителство, сигурност и опазване на обществения ред.\r\n„Насочихме на първо време към основните проблеми на града, които са улично осветление, чистота и инфраструктурата“, посочи Керемедчиев.  Предстои назначаването и на трети зам. кмет, съобщи Валентин Ревански.\r\nЩо се отнася до финансовото състояние на общината след 12-годишното управление на кмета Георги Славов, секретарят Кольо Колев заяви, че е отлично в сравнение с други общини. ", "date": "2019.11.22", "title": "Енчо Керязов е един от зам.-кметовете на Ямбол"}
{"url": "https://www.actualno.com/politics/prouchvane-partijata-na-slavi-e-chetvyrta-politicheska-sila-news_1408714.html", "text": "      Новата партия на Слави Трифонов „Няма такава държава” е четвърта политическа сила. Това показва проучване на „Тренд“ по поръчка на , посветено на нагласите на българите спрямо основните партии и институции.      To е реализирано в периода 7-15 ноември 2019 г. чрез пряко полустандартизирано интервю „лице в лице“ сред 1008 души на възраст 18+.\r\nСоциологическото проучване, цитирано от bTV, показва още, че над половината българи смятат, че няма необходимост от предсрочни парламентарни избори. 60% от запитаните отговарят, че правителството ще изкара пълен мандат, а само 16% заявяват, че според тях кабинетът ще завърши своя мандат предсрочно.   Според данните резултатите от местния вот са довели до увеличаване на дистанцията между ГЕРБ и БСП, в полза на управляващата партия – 23.8% срещу 18.4%.  Третата позиция се запазва от ДПС с 6.9%. Новият политически проект на Слави Трифонов „Няма такава държава“ се нарежда на четвърто място с 5.1%. ВМРО и \"Демократична България\" също биха прескочили парламентарната бариера, тъй като събират подкрепа от съответно 3.4% и 3.1% от всички интервюирани.\r\nБлизо 1⁄4 от анкетираните оценяват положително работата на парламента срещу 63%, които дават отрицателна оценка.\r\nПравителството задържа малко по-високи нива, като 1/3 остават с положителна оценка, докато малко над половината с отрицателна. За президентската институция над половината 52% от запитаните дават положителна оценка за нейната работа, а 30% - отрицателна.     ", "date": "2019.11.22", "title": "Проучване: Партията на Слави е четвърта политическа сила"}
{"url": "https://www.actualno.com/health/kak-da-zasilite-imuniteta-i-da-se-preborite-s-virusite-news_1407681.html", "text": "      През по-студените месеци тялото ни е по-податливо на вируси. И тъй като сме сигурни, че не искате да стоите вкъщи, подсмърчайки и подкашляйки, има няколко начина, с които можете да засилите имунитета си и да се справите с инфекциите.       1. Подбирайте менюто си разумно Включването на определени храни в менюто може да помогне да поддържате имунната си система в топ форма. Различни подправки като куркума, риган и кайен отдавна се използват като природни имуностимуланти. Според проучване, проведено от Университета на Флорида, гъбите шийтаке, точно както и чесънът, имат противовъзпалителни свойства. 2. Пийте достатъчно вода   Сигурни сме, че постоянно го чувате, но наистина е важно. През студените месеци сякаш повечето хора залагат на чайове и други топли напитки. С толкова много варианти може да бъде лесно да забравите да пиете вода. Истината е, че това е най-ефективният начин да помогнете на бъбреците ви да отделят токсините. 3. Приемайте имуностимуланти През студените месеци тялото ни има нужда от допълнителна помощ, за да              се справи с опасните вируси. Подходящ продукт е Цитомикс, комбиниран хомеопатичен лекарствен продукт на фирмата GUNA, Италия . Той е единственият продукт на пазара, който съдържа цитокини. Повишава имунната защита на организма и го предпазва от развитие на вирусни и бактериални инфекции.      ", "date": "2019.11.22", "title": "Как да засилите имунитета и да се преборите с вирусите"}
{"url": "https://www.actualno.com/curious/zodiite-koito-izglejdat-studeni-i-bezchuvstveni-no-ne-sa-news_1408799.html", "text": "                   - Те предпочитат да се крият под маска. Не искат да показват колко лесно раними са всъщност, защото се страхуват, че има хора, които биха се възползвали от това. Овните винаги изглеждат твърди, непоколебими, силни и дават вид на хора, на които не им пука за абсолютно нищо. Колкото и силна болка да чувстват, те нито биха показали това, нито биха казали на някого. Често крият това дори от най - близките си приятели. Предпочитат да изглеждат студени, вместо слаби и беззащитни. Показват чувствата си много рядко и единствено пред хора, които са успяли да ги предразположат и да спечелят доверието им . Често изглеждат незаинтересовани от хората, към които имат най - голям интерес.   - Всички са наясно колко емоционални и чувствителни са Рибите. Могат да бъдат наранени много лесно. Не допускат много хора в живота си и не се разкриват напълно пред никого, защото се притесняват че всеки е способен да се възползва от слабостите им. Представителите на този знак изпитват изключително много емоции едновременно, но предпочитат да показват само част от тях. Притесняват се, че някой ще им се присмива, ако бъдат себе си и покажат колко емоции крият в себе си. Обикновено прикриват чувствата си към хората, в които са силно влюбени, защото се притесняват, че ще бъдат наранени.     ", "date": "2019.11.22", "title": "Зодиите, които изглеждат студени и безчувствени, НО НЕ СА"}
{"url": "https://www.actualno.com/europe/preduprejdenija-za-navodnenija-v-zapadna-turcija-news_1408790.html", "text": "      Предупреждения за наводнения в Турция направиха метеоролозите. Очаква се температурите да паднат от 2 до 4 градуса по Целзий през уикенда, предаде БГНЕС.      Предупрежденията за наводнения важат за Чанаккале, Измир, Айдън, Маниса и Мугла в петък, 22 ноември, като предупреди, че и истанбулци също трябва да бъдат подготвени за порои, започващи от обяд.   Според последните си оценки дирекцията заяви, че прогнозира времето да бъде частично облачно в северните, средните и западните райони на страната, докато гръмотевични дъждове и силни дъждове са вероятни за Мармара.\r\nПо-специално по егейското крайбрежие, в районите на Одрин, Чанаккале и околните територии на места ще има непрекъснат дъжд.   ", "date": "2019.11.22", "title": "Предупреждения за наводнения в Западна Турция "}
{"url": "https://www.actualno.com/interview/velev-u-nas-e-izgodno-da-se-krade-video-news_1408801.html", "text": "       в Съвета за тристранно сътрудничество докато не видят предложени адекватни мерки от страна на държавата или на синдикатите. Това може да отнеме и година, дори две или три години, стана ясно от думите на председателя на АИКБ Васил Велев пред .      \"Накратко, ние се оттегляме, за да определим поне веднъж ние дневния му   ред.  Искаме още на първото предстоящо заседание да обсъдим този  въпрос\", подчерта той.   В интервю пред председателят на бизнес организацията разкритикува всички направени до момента предложения и ги обяви за \"неадекватни\". Две от тях идват от . Той заяви, че ще предложи на обсъждане: да се намали платеният болничен от работодателя на 15 дни и да се ограничат болничните дни, които може да изпише личният лекар до 7 дни.\r\n\"Няма да има Тристранка, докато не видим адекватни мерки. Не е сериозно предложението за 15 платени дни от работодателя. Това значи 5 пъти по 3 дни да може да се отклони от работа 1 човек безпричинно. При условие, че 6 дни се боледува средно в ЕС, ние да слагаме лимит от кражба от предприятието и без лимит от държавата, не може така\", каза той.   Промяната при личните лекари също няма да реши проблема, но голяма част от болничните не се издават от лични лекари. Кратковременните болнични - да, но 3-дневните и нагоре - не винаги. И това няма да спре кражбата. Болничните за по месец от лекарски комисии могат да се издават и от чужбина по телефона - има и такива случаи. , не виждам, коментира Велев.\r\n\"Това е откровена глупост от КТ Подкрепа - да увеличим броя на плащаните от работодателите от 3 на 5 дни от болничния. Този човек, който го е предложил, не разбира, че той вреди на своите членове. Колкото повече плаща предприятието толкова по-малко пари остават за хората за заплати.\", отхвърли идеята на синдикатите Велев.\r\nТой отново обясни през последните дни: \"Хората не разбират, че тарикатите крадат пари от тях. Работодателят не  плаща болничния от личната си сметка, а от парите на предприятието,  техните пари. Работодателят просто организира работния процес. И  колкото повече пари се отделят за болнични, толкова по-малко отиват за  заплати. Та тарикатът мами не работодателя, а добрите себеподобни.        \"Тук не става дума да не се плащат болничните, а , подчерта Велев. \"При възможност да се плати от НОИ, синдикалистите предлагат да го плати от НОИ и работодателят. Да се диви човек\", коментира още той.\r\nПредседателят на АИКБ не отговори на въпроса  за първи неплатен ден от болничния от правителството . Появиха се съмнения, че . Велев просто подчерта, че това е \"тема, която е постоянно в дневния ред на АИКБ, поставена е от нашите членове. Конкретно не е толкова важно. Важно е, че в Южна Европа периодът на изчакване е не 3, а 5 дни. Тук разделението е Юг - Север, не бизнес - работник. У нас е много изгодно да се краде. У нас е по-изгодно да си болен, отколкото да работиш. Това е ненормално.\" Феноменът \"Работещи болни\" председателят на АИКБ коментира така: \"При самонаетите се случва особено често. В държавната  администрация е по-скоро обратното. Дали трябва да се печели от болнични или когато си здрав и работиш? Не  може да се прави бизнес с болнични. С тези масови корупционни практики се  слага и черно петно върху репутацията на добрите ни лекари.\r\nНа въпроса защо нощният труд продължава да се плаща 25 стотинки на час, Велев отговори, че в компаниите-членове на АИКБ, той се заплаща като 1 лв. на час. Но председателят на бизнес организацията избегна отговора на директното питане, а къде се нарежда България по този показател в Европа тогава. Мерките за справяне с проблема трябва да са много , по думите на председателя на АИКБ. \"Ако за късите  болнични изчакване би повлиял контрол от страна на работодателя например, то за дългите трябва по-засилен комплексен контрол. Реално, при еднодневните болнични няма НОИ, то за дългите трябва по-засилен контрол. На практика обаче еднодневните болнични няма как да се контролират.\"      Цялото интервю можете да видите в следващото видео.    ", "date": "2019.11.22", "title": "Велев: У нас е изгодно да се краде (ВИДЕО)"}
{"url": "https://www.actualno.com/society/zapechataha-kapsula-na-hiljadoletieto-v-ns-video-news_1408687.html", "text": "       На тържествена церемония в парламента запечатаха Капсула на хилядолетието. Поводът бе 30 години от приемането на Конвенцията на ООН за правата на детето, предаде репортер на БГНЕС.      Послания за добро към младите поколения отправиха народни представители, председателят на ДАЗД д-р Елеонора Лилова и гости в парламента. На събитието присъства и еврокомисарят Мария Габриел. Капсулата бе запечатана с восък от председателя на Народното събрание Цвета Караянчева и ще бъде отворена през 2030 г. от тогавашния председател на парламента.   С поставянето на Капсулата на хилядолетието всички парламентарни групи казваме да на доброто и на бъдещето на нашите деца, заяви Караянчева. Къде другаде освен в Народното събрание трябва да се постави тази капсула на доброто? Ние всички сили, всички парламентарни групи казваме да на доброто, да на бъдещето на нашите деца. Всяко едно дете е малка вселена. Тази вселена ние възрастните трябва да я опазим. Тя е пъстра, красива, но много чуплива, допълни Караянчева. Честит празник, защото това е празник на доброто, подчерта още председателят на НС.    ", "date": "2019.11.22", "title": "Запечатаха Капсула на хилядолетието в НС (ВИДЕО)"}
{"url": "https://www.actualno.com/actualno/aleks-go-njama-no-vsichko-e-tochno-news_1408711.html", "text": "       3-годишният Александър почина след като посети четири пъти три различни болници. Комисията от експерти е установила, че       Истерията стана повсеместна и най-малка тя бе от страна на най-пострадалата страна - родителите. Защитно- не закъсня с доводи далеч от конкретиката на случая. Спасителят-премиер размаха пръст, министърът отстрани, експертите обясниха, че така се случва и се и на родителите, защото не са лекари. \r\nДа, родителите не са лекари. Това означава ли, че не трябва да реагират на влошаване на състоянието на детето си, защото не могат да преценят доколкото е опасно, а след това да не носят отговорност за действието или бездействието си? Ако си представим, че родителите на детето, имайки безрезервна вяра на личния лекар, който е предписал лечение на детето, бяха останали у дома, не е трудно да се досетим, че по-късно щяха да бъдат обвинявани, че не са го завели там, където са потърсили помощ и въпреки това краят е фатален. показва, че въпреки че не са лекари, родителите по-добре от тях понякога знаят какво се случва. \r\nСамо че всички, които са държавно възмутени и разграничаващи се от лична отговорност и оправдавайки се със системата, са отговорните за самата система, за легловата база, за разпиляната медицинска помощ, за ненавременната диагноза...  Може би случаят можеше да мине в графата \"така се случва\", ако родителите бяха завели детето едва на обяд, но те са реагирали навреме и превантивно. Да, има тежки фатални, необратими болести. Но кой може да докаже, че ако сутринта на Алекс бе поставена диагноза и бе започнало лечение той нямаше да почине? На тези въпроси никога няма да получим отговори, защото отговорите ги дават тези, заради които Алекс не получи своя шанс.\r\nВ изказването си от 21 ноември приведе известната статистика за високата детска смъртност у нас и намекна, че причината за това е лошото отношение към педиатрите. Не е ли това поставяне на коня пред каруцата?\r\nДруг лекар, отново обвинително порица родителите, че на са завели детето в Инфекциозна болница. То те нали не са лекари? Не е ли най-логично болно дете да бъде заведено в Педиатрията, особено когато преди това там успешно е лекувано другото им дете?     Има ли списък при личните лекари, на сайта на Министерство на здравеопазването, създават ли се информационни кампании за това къде - в коя болница при какви състояния да се водят децата, когато се разболеят? Чие задължение и отговорност е това? Според изказванията на лекарите всички те са изпълнили задълженията си. Всичко е точно, само че Алекс го няма. \r\nТози текст не е срещу лекарите, срещу спасителите, вълшебниците, благодарение на които сме на този свят живи и здрави. Той е за онези, които не бяха такива за Александър в три столични болници. Може би обществото нямаше да реагира толкова остро на случая, ако имаше наказани за лекарски грешки (наскоро стана ясно, че делото за най-вероятно ще започне от начало). Защото и лекарите грешат, но те винаги са бели. Черното остава за потърпевшите.\r\nИ понеже много често се повтаря на родителите, че не са лекари - защо, когато последните не са архитекти, настояват новата болница да бъде в компрометирана според специалистите сграда? Вижте защо архитектите са против използването на старата сграда в     п.п. А за финал, главният редактор на призовава внимателно да прочетем и това (и да помислим):  Автор:   ", "date": "2019.11.22", "title": "Алекс го няма, но всичко е точно"}
{"url": "https://www.actualno.com/burgas/vaksinite-protiv-grip-veche-sa-nalichni-v-povecheto-apteki-i-dkc-ta-v-burgas-news_1408717.html", "text": "       вече има. Те могат да се купят от аптеките, или да бъдат поставени безплатно на хората, които са навършили 65 годишна възраст. направи проверка в Диагностично–консултативен център II Бургас ЕООД в Бургас. Според д-р Костова, която е семеен лекар, поставянето на ваксина е добро решение:      “В нашето ДКЦ дойдоха ваксините. Те обаче, са по-малък брой от поръчаните, а аз лично даже още не съм ги получила, но в кабинетите на всичките ми колегите вече са в наличност и ги поставят на пациентите.Моите ваксини са поръчани по-късно и може би затова се бавят. Времето за ваксини отдавна мина, но въпреки това ще ги поставяме. Моят 20 годишен опит показва, че независимо от всичко, ваксините помагат. Самата аз си поставям всяка година, а имам и пациенти, които го правят редовно.Най-подходящите месеци са краят на септември и през октомври, но тази година се получи забавяне. Много добър ефект има имунизацията, дори и да се разболеят хората не правят тези драстични усложнения, температури и всички неприятности, които съпътстват грипа.Така, че много добре е да се прави ваксинация.“\r\nВъзрастните хора, които имат право на безплатни ваксини, вече могат да се възползват и да посетят личния си лекар, който познава здравословното им състояние и може да прецени дали са подходящи за поставяне на този вид имунизация. Всички други, които искат да се предпазят от грипа и неговите усложнения, трябва да ги купят от аптеките. В повечето вече се продават ваксини, като средната им цена е 20 лева. ", "date": "2019.11.22", "title": "Ваксините против грип вече са налични в повечето аптеки и ДКЦ-та в Бургас"}
{"url": "https://www.actualno.com/europe/prezidentyt-na-hyrvatija-predizborno-obeshta-uvelichavane-na-zaplatite-news_1408840.html", "text": "      Хърватският президент Колинда Грабар-Китарович, която , заяви днес, че победата й се основава на нейната програма - по-добро заплащане и повече работни места, предава БГНЕС.      Китарович посети щанда на Народния площад в Задар, като събра подписи в подкрепа на кандидатурата си,и  призова гражданите да дадат подписите си за оптимизма и по-добра Хърватия.   Агенция Хина съобщи,  че Грабар-Китарович пестеливо казала, че няма да предполага на гласуване.\r\nСегашният хърватски президент допълни, че програмата й се основава на грижи за възрастни граждани, иновации в икономическото развитие, икономиката и демокрацията, както и борба с корупцията.   ", "date": "2019.11.22", "title": "Президентът на Хърватия предизборно обеща увеличаване на заплатите "}
{"url": "https://www.actualno.com/europe/stanishev-kym-tusk-misijata-ni-e-da-syhranim-evropejskija-proekt-news_1408848.html", "text": "      В поздравително писмо до председателят на ПЕС Сергей Станишев посочва, че макар левите и десните да са на двата противоположни полюса на политическата арена в Европа, мисията на ЕНП и ПЕС е да съхранят европейския проект.      Според лидера на европейската левица крайнодесният национализъм и популизмът разрушават структурата на обществата като настройват народите едни срещу други и издигат огради помежду им: \"..днес крайнодесният национализъм и популизмът продължават да разрушават  структурата на нашите общества, като настройват народите едни срещу  други и издигат огради помежду им. Макар опазването на тези ценности да е  важно за всеки гражданин и задължение за всяка институция, европейските  политически семейства също имат важна роля в това отношение. Те имат  отговорността категорично да се разграничат от подобни пагубни  идеологии. Отговорни сме също така да убедим гражданите, които търсят  промяна или алтернатива, че не това е верният път.   В писмото си Станишев пише още: \"Радвам се, че още един представител на страните от Централна и Източна Европа ще поеме лидерството на другото голямо политическо семейство в Европа. Това е от особено значение предвид липсата на регионален баланс на високите нива на европейските институции, което създава чувство за разделение сред европейските граждани. \"\r\nЛидерът на ПЕС отправя покана към председателя на ЕНП: \"Използвам възможността да Ви поканя да поговорим по тези теми в близко  бъдеще, защото има какво да обсъдим. От необходимостта за Нова зелена  сделка и действия по измененията в климата, през прилагането на  Европейския стълб на социалните права, до връщането към процеса на  водещите кандидати в Европейските избори.\"   ", "date": "2019.11.22", "title": "Станишев към Туск: Мисията ни е да съхраним европейския проект"}
{"url": "https://www.actualno.com/burgas/nov-signal-sega-ot-burgas-skypi-lekarstva-za-onkobolni-otivat-v-kofata-za-bokluk-news_1408662.html", "text": "      Комплексният онкологичен център в Бургас е изправен пред сериозен проблем, който не влияе на лечението на пациентите, но е свързан с бюджета на болницата. Лекарствата, които Националната здравноосигурителна каса (НЗОК) отпуска на КОЦ и са във флакони, не могат да се употребяват пълноценно. Отворен веднъж, медикаментът не може да използва отново и така част от него се изхвърля. Губи се самото лекарство, губят се и пари, за сметка на лечебното заведение.       разговаря с професор Христо Бозов, който е управител на Комплексен онкологичен център Бургас: \"Генерираме над 2000 лева загуба от това, че ние плащаме лекарствата на фирмите изцяло, а те се оползотворяват частично и Касата ни плаща частично. Ще ви дам пример с едно лекарство, което е 60 милиграма - разтваря се венозно и след това има срок на годност осем часа, т.е. след осмия час ние не можем да го използваме и отчитаме в касата реалната стойност, която сме направили на пациента, а именно 47 милиграма. Фирмата, обаче, произвежда позволено за България лекарство само 60 милиграма и ние плащаме цялата сума 7200 лева, а получаваме от касата с 1500 лева по-малко съобразно тази дозировка. Ако дозировката беше 30 милиграма, тогава щяхме да получим наполовина. Цената щеше да бъде около 3600 лева и да получим от Касата 3600 лева, а да платим на фирмата 7200 лева\".   Професор Христо Бозов добавя, че загубите от 1500 лева на медикамент, са всъщност заплатата на една медицинска сестра и за дружеството това са значителни суми. Персоналът трябва да бъде лишен от известен процент заплащане, заради възникналия проблем.\r\n\"Ние се издържаме само от Касата. И при положение, че лечението се извършва, има резултата, а на практика губим, това не е добър процес. Ние сме търговско дружество и балансът ни е плюс минус, каквото спечелим от това се издържаме. Проблемът може да бъде решен, ако касата заплаща цялата ампула\", заяви проф. Бозов.  Управителят на Комплексен онкологичен център е уведомил Министерството на здравеопазването, НЗОК и Общинския съвет в Бургас за създалата се ситуация и се надява на бързо решение. В противен случай неизползваемата част от лекарства ще продължи да се изхвърля за сметка на болницата, която е спасила живота на хиляди пациенти и продължава да го прави всеки ден. ", "date": "2019.11.22", "title": "Нов сигнал, сега от Бургас: Скъпи лекарства за онкоболни отиват в кофата за боклук"}
{"url": "https://www.actualno.com/interview/novijat-kmet-na-triadica-razgovor-za-planovete-mu-za-upravlenie-news_1408509.html", "text": "               Кои са най-важните Ви приоритети в програмата за \"Триадица\" и кои са основните проблеми, които искате да решите по време на управлението си? Приоритет номер едно е подобряване на административното обслужване и комуникацията с хората. Още от самото начало държа на това, че \"Триадица\" има нужда от ново ниво на комуникация със своите граждани и бизнеса. Първото нещо, на което ще наблегна, е навлизането в дигитален етап на предоставянето на услугите, така че да може хората, без да се разкарват до общината, да подават заявления и да получават съответните документи. Законови пречки в това отношение няма – добре познати са електронните документи, които издават Търговския регистър, правосъдното министерство (удостоверение за съдимост).  Друго нещо, което съм заложил като идея – пилотна за Столична община, е . Това означава този човек да идва малко по-късно на работа и да остава до по-късно, след работното време на общата администрация. \"Нощният кмет\" ще си има и екип, така че да може гражданите и бизнесът, които имат нужда от административна услуга след обичайното работно време, да я получат – или да подадат някакво оплакване, ако става въпрос за такъв вид случай. Работното време на този зам.-кмет ще е до около 21:00-22:00 часа. По отношение на разходите за новия пост – ще бъде спазено трудовото законодателство, а в държавната администрация са нормирани по нормативен път възнагражденията, така че няма да има утежнения от финансов характер.\r\nЩо се отнася до проблемите на района, на първо място стои преодоляването на \"Триадица\" на две скорости. Уви, още 2015 година, бях кандидат за районен кмет, акцентирах на това обстоятелство и как трябва да бъде преодоляно. Четири години по-късно ситуацията не е по-различна и затова едно от нещата, които ще направя, е да вложа усилия, административен ресурс и време периферните части на района - \"Кръстова вада\", \"Манастирски ливади\" и някои части от \"Гоце Делчев\", да бъдат по-добре развити – и от гледна точка на инфраструктура, и като административни услуги. Ноторно известно е, че в \"Манастирски ливади\" липсата на детска градина е изключително остра – хората протестират, всичките негативи на тази липса я берат, а обществената поръчка за детска градина беше спряна и то именно от районната администрация. В момента се запознавам, но от това, което знам, изтъкнатата причина за спирането е, че не са стигали парите и то за едно доста по-късно изплащане. Целият проект е струвал около 7 млн. лева, около 5 и нещо са били отпуснати и са оставали милион и нещо, които е трябвало да бъдат отпуснати 2021 година. Това като цяло съвпада с момента на въвеждане в експлоатация на детската градина, така че е било напълно възможно да се доведе до край този проект, но явно не е имало достатъчно кураж. Парите идват от Столична община, която, странно, обвини районната администрация в липса на капацитет да проведе обществената поръчка, а всъщност проблемът е бил само в недостига на субсидирането.\r\nЩе се застъпя в \"Триадица\" да влизат повече пари, защото нашите съграждани плащат не по-малко данъци.     Какво ще предприемете като подход и мерки за презастрояването, транспорта, чистия въздух в района т.е. какви са Ви приоритетите във всяка от тези области?  при бул. \"България\" и бул. \"Петко Тодоров\" е пример за презастрояването, липсата на паркоместа, което води до проблеми с тротоарите, мръсният въздух – това са все проблеми, които общината се старае да реши централно, но не виждам пречка районите също да се включи в тези битки.\r\nЩо се касае до проблема с презастрояването, имам категорична позиция – специално за казуса в \"Стрелбище\" да се запази зелената площ, като в съдебната фаза, която тече в момента, да се защитят адекватно интересите на гражданите. Наред с това – ще осветля собствеността на всички парцели, които се намират на територията на общината и са категоризирани като зелени площи, за да стигна до собствениците на тези отделни парчета, ако има такива, и да постигна някакъв балансиран, консенсусен вариант да се запазят тези зелени площи. Не знам за нормален европейски град, който да не пази като най-святото място зелените площи, защото това е въздухът, който дишаме.\r\nВ това отношение и с експерти да обсъдя конкретните начини за намаляването на концентрацията на ФПЧ. Ако сложим датчици на училищата в района, сигурно сутрин ще се изпочупат задружно – там има голяма концентрация на автомобили, стават задръствания, всичко това се диша и от децата, и от техните редица. Стъпка в това отношение – да се пребори това явление, е регулирането на движението, чрез т.нар. програма \"Целуни и продължи\", което е въпрос просто на разговори с училищата и със СДВР, за да става по-бързо изтеглянето на автомобили от тези места.\r\nНе на последно място, паркоместата и проблемите с движението. Тук става въпрос за по-качествена регулация. Първо – практика, която лично аз не одобрявам, е да се слагат антипаркинг колчета само на места, които са в обхвата на синя и зелена зона. За мен това е абсурдно, хората имат правото на тротоар и нормална улица навсякъде в столицата. Ето защо повеждам и тази битка – и да се превъзмогне това безумно паркиране под път и над път.   Какво тогава става с хората, които не могат да паркират, а живеят някъде, където не е предвидено да има достатъчно паркоместа? Трябва да се стигне до хората. София е богат град, хората са с по-висок икономически статус и е нормално за семействата да имате автомобил, че даже по два, но трябва да се помисли и, че има удобен градски транспорт. Това нещо трябва да се стимулира – не става дума за конкретни хипотези, например семейства с деца, където автомобилът още е необходимост. Убеден съм, че работещите хора могат да ползват градския транспорт, като с експертен екип ще обсъдим възможностите за улесняване на достъпа до спирки, до метространции, до т.нар. довеждащ транспорт.\r\nПо отношение на зелената зона, районната администрация носи отговорност да осведомява гражданите за обществените обсъждания, когато се обсъжда въвеждане. Присъствал съм на такива обсъждания – не съм доволен от начина на провеждане, затова поемам лично отговорност това да се промени. Първо – по-висока информираност, хората да знаят плюсовете и минусите на това да бъде въведена зона, по-активно участие на гражданите, като за това може да се ползват и онлайн платформите плюс социалните мрежи, за да се стигне до това всички в един квартал да знаят какви са преимуществата и какви са недостатъците на това да има зона в техния квартал. Поне засега се е доказало, че там, където има зона, проблемите с паркирането намаляват. По казуса с небостъргача на НИКМИ при Здравната каса в \"Стрелбище\" – вие сте адвокат на Инициативния комитет, който се обърна към съда. Сега, след като станахте районен кмет, ще можете ли в съда като адвокат или ще се наложи да се оттеглите? И какво можете да направите като районен кмет по казуса при сегашното положение? Февруари месец (2020 година) съдът все още ще гледа дали може гражданите (бел. ред. - ) да участват, докато самият спор по същество ще се реши най-вероятно малко по-късно. Що се отнася до представителството, ще трябва да се прилага законът. Заемането на поста \"кмет\" не позволява съвместяване с практикуването на адвокатска професия, но това не ме лишава от възможността с конкретния колега, който ще бъде представител на хората, да бъде конструирана стратегията така, че да бъде защитен интересът на гражданите. Законът предписва именно такова поведние от адвокат, който се е отписал – да предаде делото, да изясни на приелия адвокат статегията, и това нещо ще го направя с всичка сила. Ще присъствам и на съдебните заседания, наред с останалите граждани, които са заинтересовани.\r\nТова, което мисля да застъпя като позиция, независимо от изхода на делото, защото при всички случаи спорът ще се върне в Столична община, е следното – ако съдът обяви сделката за имота, където иска да строи НИКМИ, за нищожна, общината ще връща пари. Ако не я обяви за нищожна, аз ще съм човекът, който ще се застъпи пред община и държава тази зелена площ да бъде запазена. Това включва обсъжданията на Общия устройствен план, така че да си остане статутът на зелената площ като такъв, преговори с кмета на Столична община (Йорданка Фандъкова), преговори със самия собственик на имота. Колкото и агресивно и неконструктивно поведение да имаше от негова страна досега, убеден съм, че нищо не е приключило и трябва да се дълбае в тази посока. Смятате ли да правите промени в районната администрация и ако да, къде и защо? Практиката показва, че в началото на всеки мандат кметът на Столична община предоставя на районните кметове възможността да дадат предложения за структура на своята администрация до края на годината. Аз ще се възползвам от това право, най-малкото заради това, че ще имам \"нощен кмет\" - това е особен ресор и ще трябва да бъде одобрен от Столична община, чрез Общинския съвет. Отделно от това се информирам от дейността на всички отдели в детайли и ще нагодя нещата така, че работата да може да се оптимизира. Защо нямаше обединение с Борис Бонев според Вас и как оценявате това, че не беше постигнато съгласие за единно явяване между ДБ и \"Спаси София\"? Не съм бил част от преговорните екипи и съм убеден, че по политическите въпроси доста по-компетентно могат да отговорят лидерите на ДБ. Ще припомня обаче това, което беше обявено публично от ръководителите на ДБ – че са провеждани немалко срещи, че са обсъждани различни варианти за съвместно явяване т.е. вратата ни е била отворена за подобен вид колаборация, но в крайна сметка не е постигнат консенсус.\r\nСмея да добавя и поканата на ДБ към Борис Бонев след първи тур да бъде част от групата на ДБ в Общинския съвет. Трябва да си го призная – когато политическа сила разполага с група, към нея се отварят по чисто процедурен начин врати, с които да бъде ефективна – зам.-председател в Общинския съвет, участие в комисии, все неща, които имат значение. Г-н Бонев е много енергичен, има много идеи – би било добре немалка част от тях да видят бял свят. Няма краен срок за приобщаване към определена политическа група, мисля, че е въпрос на преговори.\r\nМожем само да гадаем, ако преди изборите имаше обединение дали ГЕРБ сега щеше да е без дори обикновено мнозинство в Общинския съвет, при коалиция сега с ВМРО (31 съветници). Работи ли \"Демократична България\" чрез единен фронт и от страна на своите районни кметове да повлияе върху определени политики на Столична община и кои са те, ако има такава стратегия? Моите колеги, с които бяхме рамо до рамо в тази кампания, са изключително отговорни, компетенти и съвестни хора. Ще си вляза в задължението на служител на гражданите на своя район и ще се концентрирам административните услуги, които се представят в район \"Триадица\", да са по-качествени. Ние ще защитаваме интересите и на своите райони, и на съседните, защото въпросите, които касаят един район, неизменно засягат и хората в съседните райони. Пример за това е квартал \"Кръстова вада\" - с моя приятел Константин Павлов, който сега е кмет в район \"Лозенец\", сме обсъждали идеи за там. Решили сме да затегнем контрола върху изпълнение на строителните работи там, за да не се случават неприятни инциденти като този отпреди 2-3 седмици, при който пропадна цяла вътрешна алея между изграден вече обект и строящ се, на стадий изкоп.  ", "date": "2019.11.22", "title": "Новият кмет на \"Триадица\" - разговор за плановете му за управление"}
{"url": "https://www.actualno.com/politics/ninova-borisov-i-njakolko-biznesmeni-hvyrliha-mnogo-pari-za-da-ovladejat-bsp-news_1408721.html", "text": "      Лидерът на  БСП Корнелия Нинова отправи сериозно по време на днешния парламентарен контрол.       “Премиерът Бойко Борисов и се опитаха да ме отстранят като председател на БСП“, каза  Корнелия Нинова от парламентарната трибуна.    \"Искате ли поименно да ви кажа с кого и как разговаряхте да ме смените от поста председател на БСП ? Искате ли да ви кажа колко пари хвърлихте в този процес?   Не българските граждани, гласували за БСП, а вас, уважаеми, и няколко бизнесмени, които си знаят в какви разговори участваха за овладяването на БСП.  Останахте излъгани, съжалявам. Няма да овладеете БСП, поне не в скоро време\", изтъкна лидерът на партията.\r\nКорнелия Нинова коментира и обвинение на премиера Бойко Борисов, че БСП се дразни на избора на Мария Габриел за зам.-председател на ЕНП.\r\n\"Не сте прав, не се дразним, когато българи са на високи постове. Това е признание и за България. Дразним се, когато в тази беднотия харчите парите на хората за личните си и партийните си цели . Това са две много различни неща\", обясни още Нинова.        По отношение на тя изтъкна, че причината, за да не влезем в тази зона е корупцията на правителствата на Бойко Борисов. \"Борисов не може да ми оспорва правото да му искам оставката , защото говоря от името на 1 млн. българи, които са подкрепили \"БСП за България\" , категорична беше Корнелия Нинова.\r\n\"Аз не говоря тук в лично качество. Говоря от името на 1 млн. българи, които са подкрепили БСП за България\" и тя е тук с 80 народни представители. Не отнемайте на тези 1 млн. българи правото да имат мнение, различно от вашето и да ви искат оставката\", добави Нинова\r\n\"Никой не оспорва правото да пътувате с държавния самолет. За това са купени тези самолети, държавният глава, вие да пътувате, но на държавни посещения, а не на партийни мероприятия на ГЕРБ в ЕНП . То е партийно. Конгрес на ЕНП било държавно посещение на България. Пътувайте си, когато сте на държавно посещение, но не използвайте парите на хората за партийните си нужди в ГЕРБ и ЕНП. Що се отнася за заменките - ще ви помогнем да разкриете всички злоупотреби \", допълни още Нинова. \"Казвате, че сте превели пари в Перник, защо сега като кризата е поне от 4 години. Къде проспахте това?\", попита още Нинова.       ", "date": "2019.11.22", "title": "Нинова: Борисов и няколко бизнесмени хвърлиха много пари, за да овладеят БСП"}
{"url": "https://www.actualno.com/cite/bylgarija-ne-moje-da-e-patica-za-otvlichane-na-vnimanieto-ot-vytreshnite-problemi-v-syrbija-news_1408756.html", "text": "      \"За това, че Сърбия има проблеми не означава, че България трябва да бъде изкупителна жертва или да бъде патица за отвличане на вниманието от вътрешните проблеми в Сърбия\".       Така вицепремиерът и военен министър Красимир Каракчанов в кулоарите на парламента пред журналисти отговори на въпрос за намесването на България в шпионски скандал от сръбските депутати.   По думите му понякога народните представители в България говорят неща, които нямат нищо общо в истината. В сръбския парламент всеки депутат може да говори каквото си поиска. Такива неща, за които говори сръбският депутат няма и не отговарят на истината, подчерта вицепремиерът.\r\nПо повод предстоящата визита на премиера Бойко Борисов при президента на САЩ Доналд Тръмп, Каракачанов изтъкна, че очаква задълбочаване на сътрудничеството в областта на отбраната и военната сфера. В практически аспект военният министър заяви, че американските компании проявяват интерес в производство на въоръжени неща, свързани с отбраната.  Ние би следвало да търсим подобни инвестиции, защото това означава младите и образовани хора да си намират добре платена работа в България, а не да емигрират от България и да работят за подобни компании зад граница, обясни Каракачанов.\r\nТой отчете, че немалка част от нещата, които страната ни използва в сферата на отбраната - едно ще бъде, ако се произвеждат в България, съвсем друго, ако сме зависими от даден производител.    ", "date": "2019.11.22", "title": "България не може да е патица за отвличане на вниманието от вътрешните проблеми в Сърбия"}
{"url": "https://www.actualno.com/bgfootball/bylgarija-s-otlichen-jrebij-za-barajite-na-evro-2020-news_1408760.html", "text": "      Националният отбор на България отива в поток А. Това значи, че на 26-ти март България ще домакинства на Унгария в полуфинален бараж за класиране на еврофиналите догодина.      Въпреки тоталния крах за България в квалификациите, представителният ни тим все още има шанс да се класира за голям форум за първи път от 2004 г. насам.   Тази възможност се открива, благодарение на доброто представяне на родните ни национали в новосформирания турнир Лигата на нациите.\r\nПолуфиналите в плейофите ще бъдат във формат на един мач и ще се състоят на 26 март 2020 година. Домакини ще бъдат двата отбора с най-висок рейтинг във всеки поток.  Последните 4 класирали се отбора ще бъдат определени от финалите на всеки поток. Те ще се проведат на 31 март 2020 г.\r\nС кого ще се срещне България на финалния бараж, ако успее да преодолее Унгария,     ", "date": "2019.11.22", "title": "България с отличен жребий за баражите на Евро 2020!"}
{"url": "https://www.actualno.com/society/protest-s-iskane-za-tri-ostavki-zaradi-unishtojenieto-na-r-vit-news_1408735.html", "text": "            На 23.11.2019г. от 11:00 часа Сдружение „Балканка” организира гражданско събиране на моста на река Вит, местност Боаза. Риболовци, местни жители и загрижени граждани се събират, за да изразят възмущението си от начина, по който се посяга към природните богатства на България, съобщават от Сдружението.\r\nПричината – От сдружението припомнят, че засегнатият участък от река Вит попада в две зони от екологичната мрежа Натура 2000: ЗЗ Български извор по директивата за хабитатите и ЗЗ Васильовска планина по директивата за птиците. Това означава, че е засегнат участък, включващ приоритетни местообитания и защитени видове по двете европейски директиви, а за дейността няма проведена задължително процедура по Закона за биологичното разнообразие.   Преди дни и премиерът Бойко Борисов да не пипат коритото на река Вит. Според строителните работници, те разчистват реката, което е полезно. Според експерти обаче действията се извършват без план и незаконно. Според граждани, камионите и цялата строителна техника са се изнасли от коритото на реката в посока новото трасе за магистрала Хемус, и така проверката на контролните органи - Басейнова дирекция (БДДР) и РИОСВ – Плевен не е установила нарушения.  Ето защо протестът е с искане за оставките на тримата пряко отговорни - на областния управител на Ловеч Ваня Събчева, директора на БДДР Петър Димитров и на министъра на околната среда и водите Нено Димов.\r\nГражданите питат: Ако това деяние е разрешено от областния управител на Ловеч, защо не са спазени процедурите? Така ли се строят магистрали, с речна баластра? Според представители от Сдружение Балканка, строителството на магистрала е недопустимо да се извършва с речна баластра, тъй като тя съдържа в себе си изключително разнородна структура, обли камъни с най-различни размери, глина и пясъци, като по този начин не може да се изгради консолидиран насип и това застрашава качеството на строежа и е предпоставка за кратък експлоатационен живот.\r\nРиболовците от Балканка обръщат внимание и на това, че в  местност Боаза се намира естественото губилище на река Вит. Активистите изразяват опасения и за подхранването на река Златна Панега, тъй като тя черпи води именно от губилището на река Вит. А изворът Глава Панега, най-големият карстов извор в България, подхранва водоем за питейно-битово водоснабдяване на Луковит, с което строителите реално са работили във водосбора на питейно-битов водоизточник. Речната баластра сама по себе си помага за очистването на водата като филтрира много добре съдържанието, а крайречната гора помага и за пречистването на постъпващите след дъжд от околните терени води.     ", "date": "2019.11.22", "title": "Протест с искане за три оставки заради унищожението на р. Вит"}
{"url": "https://www.actualno.com/society/b-severna-i-ujna-italija-e-objaveno-izvynredno-polojenie-zaradi-loshoto-vreme-news_1408742.html", "text": "      Италианското правителство обяви заради лошото време в редица северни и южни региони на страната. Извънредно положение е обявено за съобщиха от българското МВнР.      При необходимост от съдействие българските граждани могат да се свържат с посолството ни в Рим на телефони: +39 06 3224640, +39 06 3224643, както и с генералното ни консулство в Милано на телефони: +39 02 84942941, +39 333 7826043.    ", "date": "2019.11.22", "title": "B Северна и Южна Италия e обявено извънредно положение заради лошото време "}
{"url": "https://www.actualno.com/sciencelogy/znaete-li-kakvo-e-spelfie-snimki-news_1408746.html", "text": "      Селфи от космоса?! Вече е възможно.      Spelfie е новата мания в Европа и САЩ. Това е безплатно приложение, което се свързва с камери на спътниците на Airbus за наблюдение на Земята. Приложението локализира потребителя и прави \"селфи\" от повече от 400 мили над Земята.\r\nРазбира се, като идея Spelfie е замислено за заснемане на големи събития като пожари, наводнения, суша, протести, урагани или дори спортни състезания.   Изображенията, естествено, не показват лицето на потребителя, но могат да заснемат голяма група от хора. Първа новата технология използва .    Група активисти, които се борят срещу замърсяването с пластмаса на остров Бали в Азия, изписаха „ДЕЙСТВИЕ СЕГА“ (\"ACT NOW\") на замърсен плаж в движение, наречено „Чао бай пластмасови торбички“.\r\nИзабел Wijsen, една от активистите, използва Spelfie, за да направи снимка на дисплея, което подчертава точното й местоположение, когато камерата наднича на Земята през мъгла от облаци.         След това правят се прави селфи в определеното време и място и просто трябва да се изчака Spelfie-то да кацне от космоса. Това ще се случи в същия ден, гарантират от компанията.\r\nИзпълнителният директор на Spelfie Крис Нюландс заяви: „Spelfie е за хора, които искат да променят света и да направят промяна чрез социалните медии.“ С какво разполага Airbus? Airbus има почти 50 спътника за наблюдение на Земята, обикалящи нашата планета, които използват оптични камери, за да пробият през облаци и да снимат висококачествени изображения. ", "date": "2019.11.22", "title": "Знаете ли какво е \"Spelfie\" ? (СНИМКИ)"}
{"url": "https://www.actualno.com/politics/zaharieva-otvyrna-na-syrbija-za-shpionskija-skandal-ne-bylgarin-verbuva-srybski-oficeri-news_1408620.html", "text": "      \"Това е поредното нелепо невярно обвинение на този депутат към България. Не виждам български разузнавач да вербува сръбски висши офицери, а друга държава – да не прехвърлят от болната глава на здравата. България винаги е подпомагала Сърбия по отношение на европейската ѝ перспектива\". Така външният министър Екатерина Захариева отговори на председателя на сръбската парламентарна комисия за Косово Милован Дрецун, който е считан за много приближен до сръбския президент Александър Вучич. в шпионския скандал в Сърбия, по който излезе и видео, а от него добре се вижда, че вербовчик е руският заместник-аташе по отбраната в руското посолство в Сърбия Георги Клебан.      \"Силно се надявам това мнение да е негово лично, а не на висшето ръководство на Сърбия и на президента Вучич\", добави Захариева по адрес на Дрецун, като уточни, че това не помага на двустранните ни отношения. \"Най-вероятно ще извикаме сръбския посланик на ниво \"директор\", каза още външният ни министър пред Нова телевизия.   Що се отнася до нашия дипломатически скандал – с и недопускането на друг, Захариева коментира, че явно Русия си дава добре сметка, че сме прави. На въпрос дали вижда наградата от страна на руския президент Владимир Путин за като демонстрация, външният ни министър призова прокуратурата да разследва всеки сигнал, касаещ националната ни сигурност. „Точно в момента на разследването не беше особено приятно”, каза Захариева за ордена за Малинов.\r\nПо темата \"Македония\", външният ни министър призова политиците там да не прехвърлят проблемите си на съседите т.е. на нас. \"Срамота и грехота е личности като Гоце Делчев да ни разделят\", смята Захариева и коментира, че враждебното поведение и риторика връща Северна Македония назад. Тя визира конкретно ВМРО-ДПМНЕ и лидера ѝ Християн Мицкоски. \"Ще подкрепяме тяхната европейска перспектива, но няма да отстъпваме от нашите позиции\", увери Захариева.  На въпрос какво можем да спечелим от срещата на Бойко Борисов с американския президент Доналд Тръмп, която ще се състои в понеделник (25 ноември), Захариева не посочи конкретна цел извън започване на преговори за влизане в ОИСР и визовия режим. \"Сигурна съм, че тази среща ще помогне за повече американски инвестиции, за енергийната сигурност\", каза тя и обясни, че не е проследила скорошното посещение на бившия втори човек в ГЕРБ Цветан Цветанов, но не видя връзка с предстоящата среща на Борисов. \"Връзката между САЩ и Европа винаги е била силна и се надявам да остане такава\", коментира Екатерина Захариева и видя в различията в рамките на НАТО възможност за позитивно развитие, но не и тези различия да излизат през медиите – както действа френският президент Еманюел Макрон с думите си, че . ", "date": "2019.11.22", "title": "Захариева отвърна на Сърбия за шпионския скандал – не българин вербува сръбски офицери"}
{"url": "https://www.actualno.com/asia/turcija-shte-aktivira-s-400-news_1408736.html", "text": "      Турция ще активира , закупени от Русия, след като съответните военни лица завършат обучението си, заяви в турският министър на отбраната Хулуси Акар.      Пред депутати от турския парламент министърът обясни, че обучението за работа с хардуера на системите продължава и след приключването на този процес, ще бъдат проведени планираните дейности по активирането на С-400.   Анадолската агенция припомня, че закупуването на руската система за противовъздушна отбрана С-400 да отстранят през юли Турция от програмата за съвместно обучение на изтребители от пето поколение F-35.\r\nВашингтон твърди, че системата може да бъде използвана от Русия за скрито получаване на класифицирани детайли на самолета и е .  Турция обаче заяви, че С-400 нито ще бъде интегриран в системите на НАТО, нито ще представлява заплаха за Алианса. ", "date": "2019.11.22", "title": "Турция ще активира С-400 "}
{"url": "https://www.actualno.com/prasspress/10-merki-za-romsko-vkluchvane-v-politikata-news_1408525.html", "text": "                   Отминаха изборите, а основният електорален гръбнак на много от избраните кандидати се връща към плодовитото си безвремие в очакване на купуването на гласовете му на избори чак през 2021.\r\nНо какво да правят ромите дотогава? Най-много няколко контрапротеста за няколко десетки избрани от рода на \"Гешев е радост\" или да ги доведат с автобуси до Парламента, за да защитават поминъка на някой концесионер, решил да изсече гора, да пребори дюна или да санира природна забележителност.    Нека обаче ги включим към актуалния политическия и обществения живот, няма да съборят статуквото, успокойте се. Просто е логично най-демократично активните да излъчат свое представителство по всички нива на властта. Ето мерки: 1. Най-важно е да интегрираме кардараши в дипломатическите среди. Посланици, консули из цял свят. Да ходят на приеми и официални срещи с богати политици и предприемачи по чуждите земи и да събират в името на родината накити, ролекси и държавни тайни. Дипломацията ни трябва да започне да респектира. 2. Цигански оркестър в Парламента. Депутатите ни имат нужда от повече настроение, работен ритъм, а и малко кючек в кулоарите никому не е навредил. Нека използваме музикалния талант на хората, за да повишим и интереса сред младите към политиката. 3. Заменяме съдебната система с Мешерето. Всява повече респект и в интернет трудно ще видите публикации за или против. Защото една работеща система няма нужда от коментари. 4. Телефонно измамване на английската кралица. Имаме хора с ноу-хау, които е грехота да мамят родни баби, след като имаме една баба, която може със замах да лишим от милиони паунди. Които така или иначе няма да струват нищо скоро покрай Брекзит.   5. Каручки за НСО. Бронирани, разбира се. Но много по-еко ще е с 1-2 конски сили, шибани почти до смърт от съвестен охранител, които препускат с някой големец по бул. \"България\", където КАТ са осигурили зелена вълна. 6. Горната точка обуславя и заменяне на прескъпия държавен и общински автопарк с коне. Лимузините са скъпи, а поддръжката им с оглед пътищната ни инфраструктура е още по-скъпа. Също така може да се използват и нелегални таксита като това на онзи, дето сърцето му е “Локомотив” Пловдив и още си чака чеиз от принцеса Даяна. 7. Рециклиране на стари политически кадри. Непрекъснато и с минимален успех се инсталират провалени политически кадри. Има нужда от експертиза в тази насока и кой, ако не обществената прослойка, занимаваща се с рециклиране и скрап може да оглави едно държавно звено по политически HR. 8 . Инфраструктурно облагородяване. Строежи за нула време, модерно ниско строителство, а не нагъчкани небостъргачи с по 200 апартамента, често материалите за строене са рециклирани. Особено за София има нужда от пипване в това отношение, тъй като все пак Малинови манастирски ливадни долини имат сгради, построени за повече от година. 9. Оптимизиране на разходите на БДЖ и Пощите. Толкова желязо и хартия имат за продан, че предприятията за година ще станат печеливши. 10. ББР. Българската банка за развитие ще започне наистина да налива в малки и средни бизнеси, ако се даде на ромската общност, а не на брутални пиявици и схемаджии. Автор:  ,  ", "date": "2019.11.22", "title": "10 мерки за ромско включване в политиката"}
{"url": "https://www.actualno.com/pleven/policaj-ot-pleven-se-izpravja-pred-syda-za-vzet-podkup-ot-10-evro-news_1408744.html", "text": "      Общо четири обвинителни акта срещу полицаи за подкупи е внесла в съда Плевенската окръжна прокуратура. Обвиняемите са заемали различни длъжности в структурите на Областната дирекция на вътрешните работи в Плевен. Предстои Окръжният съд да насрочи делата по внесените обвинителни актове, съобщиха от държавното обвинение.      Едно от делата е срещу М.Г., служител в група „Охранителна полиция на Районното управление в Никопол. Той е обвинен, че на 18 декември м.г. в село Асеново поискал и приел дар от 10 евро, за да не състави акт за установено административно нарушение.\r\nЗа поискан подкуп от 400 лв. ще трябва да отговаря разследващ полицай при Областната дирекция. Според обвинителния акт на 5 септември м.г. той поискал четири стотачки от разследван по досъдебно производство, за да не го привлече като обвиняем. Осем дена по-късно полицаят получил половината от сумата. Деянието е осъществено чрез изнудване, посредством злоупотреба със служебно положение, твърди прокуратурата.\r\nПо друго дело за подкуп обвинението е срещу К.И., служител в „Охранителна полиция“ на плевенското Второ районно. Той трябва да отговаря за това, че в периода септември – октомври 2017 г. на пътищата между няколко плевенски села поискал и приел от четирима души общо 210 лв., за да не им състави актове за установени нарушения по Закона за движение по пътищата.  Неговият колега К.М., който също бил служител в „Охранителна полиция“ на плевенското Второ районно, ще застане пред Темида за поискан и приет рушвет от 20 лв. Престъплението било извършено на 6 ноември 2017 г. на пътя между Плевен и Долни Дъбник. ", "date": "2019.11.22", "title": "Полицай от Плевен се изправя пред съда за взет подкуп от 10 евро"}
{"url": "https://www.actualno.com/society/zatvarjat-ulici-v-rajona-na-jenskija-pazar-zaradi-remont-news_1408752.html", "text": "      Заради ремонтни дейности по трамвайното трасе в района на Женския пазар - на ул. „Екзарх Йосиф“ и бул. „Ст. Стамболов“,  и на ул. „Пиротска“ и бул. „Ст. Стамболов“, от 00,00 ч в събота, 23 ноември до 24,00 ч в петък, 29 ноември се въвеждат промени в организацията на движението на превозни средства и масовия градски транспорт, съобщиха от Столична община.      Ул. „Екзарх Йосиф“ става двупосочна в участъка между бул. „Кн. М. Луиза“ и ул. „Княз Борис І“; ул. „Екзарх Йосиф“ в участъка между ул. „Княз Борис І“ и ул. „Цар Самуил“ става двупосочна с „тупик“ при ул. „Цар Самуил“; забранява се влизането на превозни средства по ул. „Екзарх Йосиф“ в участъка между ул. „Цар Самуил“ и бул. „Стефан Стамболов“; забранява се влизането на превозни средства по бул. „Стефан Стамболов“ в посока от ул. „Пиротска“ до ул. „Екзарх Йосиф“; забранява се влизането на превозни средства по ул. „Пиротска“ в участъка между бул. „Христо Ботев“ и бул. „Стефан Стамболов“.   Скъсяват се маршрутите на трамвайни линии №20 и №22, съответно от депо „Искър“ автостанция „Изток“ до Младежкия театър.\r\nРазкрива се временна автобусна линия № 22 ТМ с маршрут: от ж.к. „Западен парк“ по ул. „Кубан“, бул. „Възкресение“, наляво в обособеното трасе на бул. „Константин Величков“, надясно по ул. „Пиротска“, надясно по ул. „Опълченска“, наляво по бул. „Ал. Стамболийски“, наляво по бул. „Хр. Ботев, надясно по бул. „Тодор Александров“, бул. „Княз Ал. Дондуков“, надясно по бул. „Васил Левски“ до спирка с код 1242 „Площад Васил Левски“ – крайна/начална за линията. В обратна посока от спирка с код 1242 „Площад Васил Левски“ по бул. „Васил Левски“, наляво по бул. „Княз Ал. Дондуков“, бул. „Тодор Александров“, наляво по бул. „Константин Величков“ и по маршрута до ж.к. „Западен парк“.  Автобусите от линия № 22 ТМ ще спират на всички съществуващи спирки по маршрута. Разкриват се и временни спирки:\r\nкод: 6399 „ул.Одрин“, на бул. „Тодор Александров“ в посока ж.к. „Западен Парк“;   код: 6409 „бул. Ал.Стамболийски“ на бул. „Ал. Стамболийски“ на 25 метра след ул. „Странджа“ в посока пл. „Възраждане“;    код: 6495 и 6497 „пл. Независимост“ на бул. „Кн. Ал. Дондуков“ двупосочно при ул.“Сердика“. ", "date": "2019.11.22", "title": "Затварят улици в района на Женския пазар заради ремонт "}
{"url": "https://www.actualno.com/balkani/vmro-dpmne-goce-delchev-i-ezikyt-sa-makedonski-news_1408655.html", "text": "      Председателят на опозиционната ВМРО-ДПМНЕ Християн Мицковски не даде ясен отговор на въпрос на журналист дали одобрява договора с България, след като на среща с лидера на кабинета в София Бойко Борисов заяви, че не се колебае да подкрепи добросъседското споразумение. Мицковски обаче бе категоричен, че „Гоце Делчев и езикът са македонски“, отбелязва електронното издание на скопския вестник „Вечер“, цитирано от агенция \"Фокус\".      „Нашата позиция е известна, тя е непроменена, многократно повтаряна в миналото и като политическа партия, като ВМРО-ДПМНЕ. Моето изявление бе, че ВМРО-ДПМНЕ и аз лично подкрепяме всичко, което е добре и за Македония, и за България. Имахме конструктивна среща с г-н Борисов, обсъждахме изграждането на магистрали, железопътни линии, железопътни връзки между двете страни. Говорихме за енергийните връзки, задълбочаване на научното сътрудничество между университетите на двете страни, говорихме за по-бързото засилване и отваряне на граничния пункт „Клепало“. Всичко това е добро както за гражданите на Македония, така и за гражданите на България, каза още Мицковски.   В същото време на срещата стана дума за отричането на уникалността на македонския език, характера и делото на Гоце Делчев, а това не е хубаво и не мога и никога няма да го подкрепя. Македонският език е кодифициран и международно признат през 1977 г., нито аз, нито ВМРО-ДПМНЕ имаме дилеми. Така че ние подкрепяме доброто, което свързва македонските и българските граждани, но което противоречи на интересите на македонските граждани, на Македония, не можем да подкрепим, като например въпросът, свързан с македонския език, характера и делото на Гоце Делчев и др., отбеляза още Мицковски.\r\nНо забележима е изнервеността на напускащото правителство, на напускащия премиер, г-н Заев, който поръча на високоплатени пиар специалисти да изкривят истината и да разпространят фалшиви новини, които да рефлектират в македонската общественост. Важното е, че тези фалшиви новини се спукаха като сапунен мехур. Нека продължават да измислят фалшиви новини, а ние ще продължаваме да работим“, цитира изданието изявлението на опозиционния лидер.   ", "date": "2019.11.22", "title": "ВМРО-ДПМНЕ: Гоце Делчев и езикът са македонски"}
{"url": "https://www.actualno.com/cite/kogato-jertvata-e-jivotno-ima-edno-otnoshenie-che-e-prekaleno-skypo-da-se-razsledva-news_1408684.html", "text": "       \"Когато жертвата е животно има едно отношение, че е прекалено скъпо да се разследва.\" Това каза Явор Гечев от \"Четири лапи\" в интервю за bTV в коментар за смъртта на детето от с. Кардам. Вижте какво още каза той за отровите в        ", "date": "2019.11.22", "title": "Когато жертвата е животно има едно отношение, че е прекалено скъпо да се разследва"}
{"url": "https://www.actualno.com/asenovgrad/otkrit-urok-v-asenovgrad-predloji-syveti-za-nasyrchavane-na-cheteneto-u-decata-snimki-news_1408603.html", "text": "      В открит библиотечен урок \" започва от семейството\", работилница за изработване на малка книжка и отговаряне на гатанки се включиха малчугани и техните родители от Асеновград. Повод за провеждане на събитието бе Денят на християнското семейство - 21-ви ноември, по-малко известен с религиозното си наименование Въведение Богородично.          На тази дата родителите на Мария, когато тя е била на 3-годишна възраст, я отвеждат в храма заедно със свои роднини и приятели. Оставят я на първото стъпало, а тя сама изкачва останалата част от стълбите към вярата. В историята се разказва, че дълги години семейството не е имало деца. Заради това, родители й са решили да я посветят на Бог. \"Така, както тя е въведена в храма, ние също се стремим да въведем децата и семейството в библиотеката, която пък е храм на словото. Знаем, че в Библията пише: \"В началото бе словото\". Ето защо в храма на словото е много важно да доведем децата си. Защото словото и семейството са неразривно свързани едно с друго и от тях започва всичко\", каза за Милена Марковска - директорът на Градска библиотека \"Паисий Хилендарски\" в Асеновград, където се проведе мероприятието.   Детският отдел на библиотечната институция се оказа тесен да събере всички желаещи малки асеновградчани и техните майки и татковци, участващи в събитието. В него се включиха деца от III-та група на ДГ \"Зорница\" в Асеновград. Пред тях бе представена презентация за цветовете на приятелството. \"Идеята е да се покаже на малчуганите, че както са различни и уникални цветовете, но се сливат в дъгата по най-съвършения и хармоничен начин, така и ние, като част от различни общности - семейството, детската градина, училището, градът, държавата, светът, в който живеем - трябва да изповядваме тези ценности, за да живеем в хармония и мир. Това бе посланието на нас, библиотекарите, към гостите ни\", посочи Марковска.\r\nКнижката, която бе подготвена заедно с децата в библиотечната работилница, бе с името \"Измиване\". Главни герои в нея са малко мече и майка му, които извършват различни семейни дейности, сред които миене на чинии, четене и други. Присъстващите родители също имаха роля в открития урок. Те също трябваше да изработят книга със съвети за насърчаване на четенето у техните рожби.       \"Знаем, че това е проблем в съвремието ни и началото на четенето се поставя в семейството още от най-ранна детска възраст. Целта беше да дадем информация и съвети на родителите как да създадат любовта към книгата докато децата са съвсем малки. Защото четенето е общуване така, както и писането. И неслучайно, когато се сетим за семейството в този ден, според традициите, го свързваме със софрата. Събирайки се около масата всеки разказва различни истории. По същия начин е много важно в днешно време да общуваме чрез книгата\", обясни Милена Марковска. Сред интересните съвети, отправени към родителите, са да създадат специално уютно място у дома - кът, в който да се потапят в света на книгите, фантазиите, въображението, знанието, науката. Важно е да бъде дадена и свобода на малчуганите да четат това, което харесват и им е интересно. Според директора на Градска библиотека в Асеновград, задължителните списъци с произведения, които се предоставят за четене на децата, ги ограничават в рамки и ги отблъскват от четенето. Тук ролята на родителя е да умее да намери това, което интересува детето му, за да го насърчи да чете именно онова, което го вълнува, а не другото - общото за всички. Програмата за Ден на християнското семейство в Асеновград продължи два дни. Освен библиотечните уроци с ученици от ОУ „Ангел Кънчев” и деца от ДГ \"Зорница\", по повод празника в НЧ \"Родолюбие\" се проведе и празничен концерт с участието на детски и самодейни творчески състави. А ден по-рано, асеновградската поетеса Катя Рускова отпразнува своята 80-та годишнина с представяне на втората си стихосбирка „Душата ми е птица”.       ", "date": "2019.11.22", "title": "Открит урок в Асеновград предложи съвети за насърчаване на четенето у децата (СНИМКИ)"}
{"url": "https://www.actualno.com/ruse/petyr-vitanov-pita-evropejskata-komisija-za-merkite-sreshtu-mrysnija-vyzduh-v-ruse-news_1408682.html", "text": "      „Какви допълнителни мерки ще бъдат предприети за трайното преодоляване на проблема със замърсяването на въздуха в Русе, включително и по отношение на ?“, попита в свое писмо до Европейската комисия ръководителят на Делегацията на българските социалисти в ЕП Петър Витанов.      През 2015 г. ЕК заведе дело срещу България и страната беше осъдена от Съда на Европейския съюз за неспазване на нормите за качество на атмосферния въздух.   Територията на община Русе беше включена в производството за неизпълнение на задължения пред Съда на ЕС.\r\n„Като български представител в ЕП получих сигнал за продължаващо влошаване на качество на въздуха и системно замърсяване в района на Русе.  Затова се надявам на конкретен и адекватен на създалата се обстановка отговор от страна на Комисията.“, допълни Витанов. ", "date": "2019.11.22", "title": "Петър Витанов пита Европейската комисия за мерките срещу мръсния въздух в Русе"}
{"url": "https://www.actualno.com/showbusiness/izbraha-mis-bylgarija-2019-na-bljaskava-ceremonija-snimki-news_1408691.html", "text": "       Радинела Чушева вчера беше избрана за \"Мис България\" 2019 на стилна церемония. Тя ще представи България на световния финал \"Мис Планет\" през 2020 година.      Красивата брюнетка е на 23 години от София. Бакалавър \"Журналистика\" в УНСС, а в момента учи и магистратура.\r\nРумяна Данаилова от Варна спечели титлата \"Мис България Глоуб\" 2019 и ще представи България на едноименния световен финал. Тя е на 20 години, завършила е Частна търговска гимназия във Варна със специалност \"Банково дело\". В момента е студентка в Икономически университет - Варна и изучава \"Икономика и управление на търговията\". Владее английски и немски език.   На вчерашната церемония опънинг денс, съчетание на силни визуални мотиви, въздействащ танц и тематичен нетрадиционен стайлинг пресъздаде глобалното замърсяване на въздуха и природата, своеобразен протест към безхаберието на хората към планетата Земя.\r\nВ журито на конкурса бяха включени четири носителки на титлата \"Мис България\" - Наталия Гуркова, Елена Ангелова, Тамара Георгиева и последната носителка на титлата Теодора Мудева, която само преди месец спечели престижния международен конкурс \"Мис Планет\" 2019. ", "date": "2019.11.22", "title": "Избраха Мис България 2019 на бляскава церемония (СНИМКИ)"}
{"url": "https://www.actualno.com/varna/pristanishtata-vyv-varna-i-burgas-sa-zatvoreni-zaradi-silen-vjatyr-news_1408658.html", "text": "      Пристанищата във Варна и Бургас са затворени заради силния вятър. За това съобщи държавното предприятие \"Пристанищна инфраструктура\".      Маневрирането на корабите не е възможно при метеорологичните условия днес.   Прогнозата е за средна скорост на вятъра докъм 50 километра в час, а в определени моменти по крайбрежието поривите могат да достигнат до 80-100 км/ч. Очаква се в хода на деня и утре вятърът да утихне. ", "date": "2019.11.22", "title": "Пристанищата във Варна и Бургас са затворени заради силен вятър"}
{"url": "https://www.actualno.com/society/pravitelstvoto-dava-na-pernik-27-miliona-leva-za-voda-news_1408670.html", "text": "      Министерският съвет ще отпусне 2,7 милиона лева на за проект, свързан с реконструкция на утаителите на пречиствателната станция за питейни води, която обслужва Перник и околните села.      Това бе решено на среща на министър-председателя Бойко Борисов с кмета на Перник Станислав Владимиров, на която присъстваха министърът на финансите Владислав Горанов и заместник-министърът на регионалното развитие и благоустройството    Средствата, които ще бъдат осигурени с постановление на Министерския съвет, са първата неотложна мярка, свързана с решаване на водната криза в града. Финансовата подкрепа ще даде възможност на кмета на Перник в спешен порядък да предприеме необходимите действия за момента. На разговора при премиера Борисов бяха начертани и последващите стъпки за справяне с кризата.\r\nУтаителите, за които правителството отпуска финансиране гарантират, че до жителите на Перник и околните населени места ще достига .   ", "date": "2019.11.22", "title": "Правителството дава на Перник 2,7 милиона лева за вода"}
{"url": "https://www.actualno.com/society/javor-gechev-njama-kontrol-za-pridobivaneto-na-otrovi-news_1408672.html", "text": "      Забранена за продажба най-вероятно е използвана в дома на семейството от Кардам. Това заяви Явор Гечев от „Четири лапи” в интервю за bTV по повод на основната версия за смъртта на 9-годишния Стефан от с. Кардам.      По думите му това не е единичен случай, а подобен препарат може да убие човек, дори той да не е в пряк досег с него.   \"Проблемът е комплексен, дължи се на липсата на контрол при придобиването на такива препарати и употребата им. Всеки човек има достъп до подобни препарати\", уточни Гечев.\r\nЕкспертът обясни, че подобни отровни вещества се продават „под масата” в аптеки и фирми, които се занимават с растителна защита.  \"Хора, които са неквалифицирани, сами си приготвят отровите, въпреки че законът е много строг. Масово обаче този проблем се неглижира от институциите, защото винаги жертвата е животно, а когато е животно някак си има едно отношение, че е прекалено скъпо да се разследва\", допълни той.\r\nГечев каза, че са очаквали подобна трагедия да се случи, защото все по-често хора са използвали забранените препарати.   Дядото на починалото момче каза, че винаги сам си е правил отровата и никога не е имало проблем, нито някое от животните в двора е умирало от нея. По думите му смъртта на внука му е заради лекарска грешка.     ", "date": "2019.11.22", "title": "Явор Гечев: Няма контрол за придобиването на отрови"}
{"url": "https://www.actualno.com/starazagora/ne-sa-narusheni-politicheskite-prava-v-izborite-za-kmet-na-starozagorskoto-selo-zmejovo-news_1408681.html", "text": "      По повод преписка, наблюдавана от Районна прокуратура - Стара Загора, за престъпления против политическите права на гражданите при кметските избори в старозагорското село Змейово, няма данни за извършено престъпление. Това става ясно от официално съобщение.      Преписката беше образувана на 13 ноември по жалба на жители на селото, в те твърдяха за множество нарушения при провеждането на местните избори за кмет на Змейово. Окръжна прокуратура я изпрати по компетентност на старозагорската районна прокуратура.   Твърденията от жалбата са били обект и на още една проверка - в началото на октомври, когато е била пусната още една жалба. И по двете проверки е отказано образуване на съдебно производство, а отказът може да се обжалва пред Окръжна прокуратура - Стара Загора. ", "date": "2019.11.22", "title": "Не са нарушени политическите права в изборите за кмет на старозагорското село Змейово"}
{"url": "https://www.actualno.com/society/kmetyt-na-pernik-bez-dyjdove-naprolet-pak-sme-bez-voda-news_1408685.html", "text": "      Ако няма интензивни валежи от дъжд до март, Перник остава на воден режим. Това каза кметът на Перник Станислав Владимиров след , предаде БГНЕС.      Владимиров благодари на Цацаров и Гешев, че са го поканили на среща. „Те също са се самосезирали паралелно с моя сигнал, \", каза той.   Главният прокурор Сотир Цацаров и заместник-главния прокурор Иван Гешев информираха кмета на гр. Перник Станислав Владимиров за предприетите от ПРБ действия. Възложена е проверка на МРРБ и МОСВ по отношение на язовир Студена – собственост, ползватели, сключени договори за възлагане на управлението на язовира, издадени разрешителни за водовземане, режим на източване на язовира и др.\r\n В Окръжна прокуратура – Перник вече е образувано досъдебно производство с предмет на разследване „длъжностни престъпления“.  За тази една седмица, в която активно се занимавам с водния проблем, видях редица притеснителни факти от подценяване на цялата тази ситуация. Аз не искам да бъда разследващ орган, но искам органите, които могат да установят евентуално причини, които имат по-различен характер, да се задейсвтат. Фактите са известни на всички\", съобщи кметът след срещата.\r\n\"Още от началото на годинината имаме много намалял приток на яз. \"Студена\", но оттокът е една константна величина от над 2 млн. кубика всеки месец. И не е направило впечатление на ВиК-оператора, че при този намалял приток се харчи много вода. Така няма как да не създадеш криза, пред която сме изправени всички перничани. Тук компетентните органи да напраят този преглед как е управлявано дружеството и защо не е предприело действие по предотвратяване на тази ситуация. За последното денонощие влизаме в параметрите, зададени от Министерство на околната среда и водите, оттокът на яз. \"Студена\" е не повече от 1 млн. кубика. Това е една от добрите новини, ако ние се ограничим в харченето на водите, ако водният режим така, както е зададен се спазва от новото ръководсство на дружетсвото, имаме период от 3-4 месеца перничани да имат вода до март месец\", посочи още Владимироов.\r\n\"Надяваме се природатата да е по-благосклонна, ще започне снеготопенето, добри са и прогнозите на БАН, че тази зима ще бъде по-снежна от предходната. Днес имах среща с премиера Бойко Борисов, и имам обещанието да осигури екипи, които да намалят огромните загуби на водопреносната мрежа. Осигурено е финансиране за спешен ремонт на пречиствателната станция. Първо ще се монтират утаителите, за да може да не се нарушава качеството на водоподаването на по-ниската част на язовира. Това ще намали разходите на питейна вода\", уточни кметът на Перник и допълни, че се търсят алтернативи.       \"Така нареченият Владайски канал се разглежда като алтернатива. А и имаме уверение, че спешните ремонти на пречиствателните станции ще започнат в рамките на 1-2 дни\", завърши кметът.\r\nВладимиров тази сутрин се . Кметът му благодари за това, че се е ангажирал спешно да бъдат отпуснати средства за пречиствателната станция на града, както и за ремонти по водопреносната мрежа.       ", "date": "2019.11.22", "title": "Кметът на Перник: Без дъждове напролет пак сме без вода "}
{"url": "https://www.actualno.com/healthy/bolnichnite-sdrujenija-posochiha-problema-vodesht-do-krizi-kato-tezi-s-pochinali-deca-news_1408671.html", "text": "      Въведеното с Националната здравна карта лимитиране на броя на леглата, забраната за промяна и дори заместването им по специалности, което се следи автоматично от НЗОК, ни поставя непрекъснато в ситуации, в които сме принудени да връщаме болни, които имаме капацитет да лекуваме, но нямаме право. Това казват в своя декларация Българска болнична асоциация, Национално сдружение на частните болници, Национално сдружение на областните многопрофилни болници за активно лечение и Сдружание на общинските болници в България.      \"Не трябва да допускаме да умират хора, затова, че е по-лесно да се администрира една дейност с подобен род забрани и ограничения. Призоваваме компетентните държавни органи на най-високо ниво, да предприемат необходимите действия за промяна в Закона за лечебните заведения и Националната здравна карта за премахване на това ограничение, така че да не се налага в бъдеще да връщаме пациенти и да поставяме по този начин живота и здравето им в риск, което убедени сме никой в нашата страна не иска\", се казва още в декларацията.   Организациите призовават и да не се търси и хвърля вина безцелно, а да почнат да се решават дългогодишни проблеми. ", "date": "2019.11.22", "title": "Болничните сдружения посочиха проблема, водещ до кризи като тези с починали деца"}
{"url": "https://www.actualno.com/america/brazilskijat-prezident-startira-svoja-partija-news_1408583.html", "text": "      Крайнодесният президент на Бразилия Болсонаро стартира нова политическа партия ден след като напусна дясната Социаллиберална партия (PSL), предаде БГНЕС.      Алиансът му за Бразилия (АПБ) проведе учредителната си среща в хотел в столицата Бразилия, на която присъстваха стотици хора.   Партията ще се бори срещу корупцията и ще пропагандира християнските ценности, каза Болсонаро.\r\nТой напусна PSL след спор с основателя ѝ за контрола върху средствата за предизборни кампании. Той настоява и други депутати от PSL и сенатори да го последват.  PSL набра популярност, за да стане втора по големина в бразилския конгрес, след като Болсонаро се присъедини към партията миналата година за президентския си мандат. Сега АПБ трябва да събере около 500 000 подписа през следващите шест месеца, за да може да се регистрира за общинските избори през следващата година.\r\nОрганизаторите се надяват да привлекат подкрепата от евангелското християнско население на страната, много от които гласуваха за Болсонаро миналата година заради позицията му по въпроси като абортите, хомосексуализма и употребата на марихуана.   Болсонаро, който дойде на власт през януари, е дълбоко противоречива фигура, тъй като направи някои расистки и хомофобски коментари. Той ще бъде президент на АПБ, докато най-големият му син, сенатор Флавио Болсонаро, ще бъде вицепрезидент.    \"Имаме възможност да обединим всички бразилци добросъвестно за бъдещето на отечеството ни\", каза президентът по време на събитието. Той добави, че Бразилия си е възстановила международното доверие откакто той встъпи в длъжност през миналата година и сега има най-ниските лихви в историята си. ", "date": "2019.11.22", "title": "Бразилският президент стартира своя партия"}
{"url": "https://www.actualno.com/cars/dilemata-na-volkswagen-za-zavoda-v-turcija-news_1408611.html", "text": "              Дилемата на Volkswagen    Вестник Die Welt също припомня, че на Volkswagen му остават броени седмици до взимането на окончателното решение, което бе отложено заради турската офанзива в Северна Сирия. Но макар че турската операция срещу кюрдите в Сирия продължава, шефът на концерна Херберт Дaйс .\r\nТова става ясно от статия, която Дaйс публикува на английски в социалната мрежа Linkedin. В нея шефът на Volkswagen описва дилемата, в която се намира концернът заради военните действия на Турция в съседна Сирия. От една страна към Volkswagen се отправят , а от друга - да вземе политически неутрално решение. Дaйс потвърждава, че . \"Макар че в икономически план \", пише шефът на Volkswagen в статията си.  В нея все пак еднозначно се твърди, че концернът споделя оценката на Германия и на ЕС за турските военни действия в Сирия. \"Ние сме убедени, че пазарната икономика ще изгуби етичния си фундамент, ако концерните смятат, че единствено правителствата носят отговорност за международното право и за човешките права. Ние няма да положим основен камък в близост до бойното поле, докато там продължават да убиват хора\", пише Дaйс.\r\nШефът на Volkswagen заяви миналата седмица пред медиите, че планирането на строителството на завод на фона на напрежението би било \"напълно безотговорно\", добавяйки че решение ще бъде взето \"най-късно в края на тази година или в началото на следващата\", припомня AFP.   Думите на ръководителя звучат недвусмислено, но въпреки това отварят и една задна вратичка, пише Die Welt. Според изданието, формулировката с \"основния камък\" всъщност означава, че строежът няма да започне, преди да приключат бойните действия. Тоест, до края на годината може да се вземе решение за изграждане на завод в Турция, а самото строителство да започне едва след края на военната операция.    \"Това подозрение се подсилва и от факта, че в следващите пасажи Дaйс пледира да се инвестира и в \", коментира Die Welt. Според вестника, шефът на Volkswagen апелира да се откриват работни места и в такива страни, защото икономическото сътрудничество носело мир, благоденствие и свобода, а икономическите санкции често били скрит протекционизъм.  ", "date": "2019.11.22", "title": "Дилемата на Volkswagen за завода в Турция"}
{"url": "https://www.actualno.com/climate/dumata-na-godinata-spored-oksfordskija-rechnik-e-svyrzana-s-klimata-news_1408591.html", "text": "      Думата на 2019 г., според Оксфордския речник, е изразът climate emergency, което на български език няма абсолютно точен преглед, но означава спешно положение с климата.      В речника изразът е обяснен като \"ситуация, изискваща спешни действия за спиране на климатичните промени и предотвратяване на потенциално необратими щети върху околната среда в резултат на това\", предаде БГНЕС. Този израз беше избран поради растящия интерес към темата в обществото и тревогата на хората за климатичните проблеми през 2019 година.   Изразът е бил използван 100 пъти по-активно тази година, отколкото през предишната. Според авторите на речника хората започват да използват думи по климатични теми по-често. Краткият списък включва изразите \"климатични действия\", \"климатична криза\", \"свързана с климата тревожност\" (екотревожност).\r\nМиналата година за думата на годината беше избрано прилагателното \"токсичен\" (toxic). Авторите приписват популярността на думата на ситуацията около случая \"Скрипал\", както и на дейностите на движението #MeToo.   ", "date": "2019.11.22", "title": "Думата на годината според Оксфордския речник е свързана с климата "}
{"url": "https://www.actualno.com/climate/pochva-li-ekzotichna-otrovna-riba-da-se-nastanjava-v-sredizemno-more-news_1408588.html", "text": "      \"Екзотичната и силно токсична риба-балон (фугу) започна да прониква в Средиземно море, тя не може да бъде пипана и не бива да се яде\", твърди турският учен-ихтиолог Дениз Айяс пред РИА Новости.      Неотдавна турски медии съобщиха, че в курортния град Анамур, разположен в Южна Турция на средиземноморския бряг, риба-балон е отхапала пръстите на лявата ръка на 8-годишно дете, което плувало в плитки води.   \"Тази тропическа риба дойде в Средиземно от Червено море през Суецкия канал. Но този процес е продължителен. През последните 100 години риби, които не са типични за крайбрежието на Турция, доплуваха тук от басейна на Индийския океан\", каза ученият пред агенцията.\r\nАйяс е категоричен, че рибата-балон привлича вниманието на обществеността, тъй като е токсична. \"Няма доказателства, че тя атакува хора. Инцидентът в Анамур според мен е свързан с факта, че детето е ухапано от риба, която е била в състояние на силен стрес или агония, след като рибарите са я хванали в мрежите и са я хвърлили обратно в морето\", сподели ученият.  \"Тази риба се счита за опасна само като хранителен продукт. Тя е отровна и рибарите го знаят. Държавата и съответните органи извършват необходимата работа за изясняване на опасността, така че никой да не я хваща и докосва. Ако срещнете риба-балон, изхвърлена на брега или в плитка вода, не я пипайте и не я ловете“, предупреди Айяс.\r\nТой отбеляза, че в естественото си местообитание тази риба не е опасна за хората, пише БГНЕС. \"Тя не атакува в морето, бяга от човека като всяка друга риба. В Турция, както и във всяка друга страна от средиземноморския регион, е забранено да я хващате и изхвърляте на брега - ЕС предприе същите мерки\", каза Айяс. ", "date": "2019.11.22", "title": "Почва ли екзотична отровна риба да се настанява в Средиземно море?"}
{"url": "https://www.actualno.com/sofia/restorantyt-beerbox-cjalata-geografija-na-vkusa-i-birite-na-edno-mjasto-news_1408540.html", "text": "      Бирария с над 100 вида бири. Вкусна храна, която е приготвена от професионални готвачи или опичаш сам на грила на масата, за да изпиташ двойно удоволствие - както от храненето, така и от възможността да си приготвиш месото сам и овкусиш както ти хареса. с различни култури на хранене. И безплатен паркинг за многобройните посетители.   Всичко това е възможно - в ( ).\r\nМястото е част от елитните нива на все по-разширяващата се „Fast food“ култура. Тоест, отново служи на активно работещи, динамични хора, които скачат от задача в задача, но се стреми да не прави компромис с вкуса и качеството , да предложи нещо много повече от конвейрно производство на хамбургери.\r\nА освен това българинът става по-претенциозен, изисква повече и очаква повече. Създателите на бирарията осъзнават това и изграждат нещо съвсем различно от съществуващото до момента. И то започва още от интериора. Стените на заведението са направени от майсторски обработени контейнери, които преди са се използвали за пренос на стоки от Китай за Европа. В някои държави впрочем ги използват и като жилища. Идеята е, че тази технология се развива изключително много и позволява страшно много неща. Човек трудно би се замислил, че подобни чисто функционални материали всъщност могат да се превърнат в красиви стени. Но в е точно така.\r\nПричината да се създаде този ресторант е т.нар. монголско барбекю . По света е известно с различни имена. Идеята му е всеки да може да си приготви сам храната на собствената си маса. Тоест, той получава табла с прясно месо и го поставя върху грила, за да го направи по свой вкус. На разположение на гостите са и необходимите подправки, а те сами могат да изпитат удоволствието от опичането на месото. Което става лесно, бързо, а храната - по-апетитна от всякога. Месото е изцяло българско , доставено от Ямбол, с отлично качество. „Чисто манталитетно едно такова нещо трябва да бъде подчинено на културата на нашата родна кухня, защото в крайна сметка, в чужбина се приготвят други неща, а аз потърсих нещо, което може да бъде сложено на този грил. И го намирих под една или друга форма“, споделя собственикът Звезделин Минчев.\r\nПоследната иновация са . Това означава, че всеки понеделник се прави тематична кухня – сръбска, руска, гръцка, американска. Цялата география на вкуса.\r\nКоято включва и огромно разнообразие от бири , все пак в унисон с името на мястото. Beerbox e първият ресторант, който предлага над 100 вида бира в България , както и собствена марка жива бира „Galeon“ - стил, който навлиза в страната едва преди година-две. Създавайки палитра от бири, той дава възможност на клиента сам да избере своята, според собствения си вкус, а не да избира между само няколко предложени.  „Най-голямо удовлетворение ни носи да видим „ ефекта на празната чини я“, който ни показва, че клиентите са останали очаровани от храната ни“, казва още собственикът. Цените са умерени спрямо качеството и количеството, което кара клиентите да идват не само от „Младост“, където се намира бирарията, а от цяла София.  Предимствата на този ресторант са много – като започнем от различната и уютна атмосфера, несравнима с друга, нетипичното и изключително интересно приготвяне на ястията, през тематичните понеделници, които водят клиенти от цяла София, разнообразието от храна и над 100 вида бира, до широките безплатни паркинги, красивата зимна градина, която е изключително уютна и представлява наслада за сетивата. А храната гали небцето ви и ви кара да се върнете в “Beer box” отново и отново. Ресторантът е получил две награди за най-добра бирария в София през 2016 година и през 2018 година, като оценяването става единствено и само от клиентите, което не позволява манипулиране на гласовете. Понякога просто качеството е достатъчно. ", "date": "2019.11.22", "title": "Ресторантът BeerBox - цялата география на вкуса и бирите на едно място"}
{"url": "https://www.actualno.com/cite/sreshtata-na-borisov-s-trymp-ne-e-nagrada-za-pokupkata-na-iztrebitelite-f-16-news_1408688.html", "text": "      Срещата на Борисов с Тръмп не е награда за покупката на изтребителите F-16. Тя е възможност за нашите страни и лидери да се срещнат и да укрепят нашите двустранни отношения и да ги издигнат на ново ниво. Това заяви посланикът на САЩ Херо Мустафа по време на бизнес-закуска с Американската търговска камара.       ", "date": "2019.11.22", "title": "Срещата на Борисов с Тръмп не е награда за покупката на изтребителите F-16"}
{"url": "https://www.actualno.com/asia/beni-ganc-prizova-netanjahu-da-podade-ostavka-kato-premier-news_1408754.html", "text": "      Лидерът на опозиционния блок „Синьо и бяло” заяви, че министър-председателят на Израел Бенямин Нетаняху трябва да подаде оставка и да се съсредоточи върху , съобщи РИА Новости, цитирана от БГНЕС.      Вчера генералният прокурор и юридически съветник на правителството Авихай Манделблит съобщи, че е решил да повдигне обвинение на премиера за получаване на подкуп в т.нар. „Дело 4000”, за измама и нарушаване на общественото доверие в делата 2000 и 1000.   Нетаняху, но свой ред, заяви, че .\r\nБени Ганц обяви, че има доверие в правоохранителните институции на страната и в това, че изпълняват задълженията си добросъвестно, честно и професионално.  „ . По-скоро има хора, които са се барикадирали във властта”, смята опозиционният лидер.\r\n„Нетаняху показа в речта си, че трябва да напусне поста и да се концентрира върху повдигнатите му обвинения. Той прекрасно разбира, че пред страната стоят сериозни и трудни задачи в областта на сигурността, икономиката и социалната сфера. Това изисква премиерът да им посвети изцяло времето, енергията и вниманието си”, се казва в прессъобщение на „Синьо и бяло”.   Цитираното „дело 4000” се отнася до подозрение в лобизъм в полза на най-голямата телекомуникационна група „Безек” за сметка на положително отношение към Нетаняху в популярен интернет-портал на компанията.    По другото „дело 1000” се прави проверка за получени от Нетаняху скъпоструващи подаръци като специална селекция пури и шампанско от холивудския продуцент Арнън Милчън, чиято обща стойност е оценена на почти 300 000 долара. Следствието предполага, че в замяна на това Нетаняху е лобирал за лични и бизнес-интереси на олигарха.\r\n„Дело 2000” разглежда опитите на министър-председателя да се договори със собственика на една от най-големите медийни групи „Йедиот Ахронот” (Yedioth Ahronoth) за благоприятно представяне на дейността на правителството срещу приемането на закон, който би ограничил възможностите на нейния конкурент – безплатния вестник „Израел Хайом”. ", "date": "2019.11.22", "title": "Бени Ганц призова Нетаняху да подаде оставка като премиер "}
{"url": "https://www.actualno.com/society/da-vkusim-orienta-news_1408556.html", "text": "      Като част от инициативите, посветени на Месеца на бежанеца, Българският Червен кръст, съвместно със CVS – България, организират събитие под надслов „Да вкусим ориента“. То се провежда за трета поредна година и цели да запознае българското общество с личните истории на бежанци и търсещи закрила лица, решили да се интегрират в България.      Заповядайте на 22 ноември 2019 г. (петък) от 18:00 ч. до 20:00 ч. в ресторант „При  Фадел“ на ул. „Цар Симеон“ 161, за да пробвате вкусната храна на близкоизточната кухня и да се запознаете с Фадел и неговото семейство, които през 2015 г. намират закрила в България, бягайки от войната в Сирия.   Въпреки всички трудности по пътя, те съумяват да продължат живота си именно тук и искат да споделят своята история и частица от сирийската култура, която са донесли със себе си в България. ", "date": "2019.11.22", "title": "Да вкусим Ориента!"}
{"url": "https://www.actualno.com/america/dyshterjata-na-morales-otkaza-ubejishte-v-meksiko-news_1408585.html", "text": "      Дъщерята на бившия президент на Боливия - Евалис Моралес Алварадо - отказа да замине за Мексико, където на баща ѝ беше предоставено убежище, заяви външният министър на временното правителство на страната.      По-рано външното министерство на Боливия съобщи, че е издало разрешение за безопасно напускане на страната за 24-годишната дъщеря на Моралес, която се е приютила в мексиканското посолство в Ла Пас. Баща й Ево Моралес по-рано получи убежище в Мексико и беше евакуиран там със самолет на мексиканските ВВС.   \"Тя отказа убежище (в Мексико). Това е нейното собствено, суверенно решение... Очевидно, тя има свои причини, не мога да го коментирам\", заяви министърът, цитиран от РИА Новости.\r\nНаскоро Евалис Моралес се дипломира като юрист, посочва БГНЕС. По време на управлението на баща си тя няколко пъти е изпълнявала функцията на първа дама на страната.   ", "date": "2019.11.22", "title": "Дъщерята на Моралес отказа убежище в Мексико "}
{"url": "https://www.actualno.com/burgas/v-sozopol-ima-seriozno-naprejenie-zaradi-pjasychna-diga-uj-za-opazvane-na-centralnija-plaj-news_1408610.html", "text": "      Не, не бяхме информирани от концесионера какво ще се случва. Това заяви новият кмет на Созопол Тихомир Янакиев заради това, че централният плаж на града се оказа ограден с пясъчна дига – срещу морето. Той уточни, че са сезирани РИОСВ и Басейнова дирекция. Според Басейнова дирекция има нарушение, защото е гребано от морето, за да се засипва с пясък.      Представител на концесионера – Илиян Иванов, обясни, че такова нещо се прави за пръв път и затова има протести. \"С нищо не се нарушава екоравновесието\", каза той пред Нова телевизия. Срещу него веднага заваляха обвинения, че е използван багер и няма нужда от такива мерки.   От Басейнова дирекция потвърдиха, че е имало уведомление от концесионера, че ще работи само в сухата част на плажа. Оказало се обаче, че в най-южния край на плажа е гребан пясък от морето. „Нормално е кофата на багера са се намокри, като се работи”, обясни Иванов. Проверката продължавала, информацията се обработвала и при нарушения щяло да има санкции.\r\n\"Някой трябва да каже дали е законно цялото това нещо\", заяви Янакиев по адрес на пясъчната дига.   ", "date": "2019.11.22", "title": "В Созопол има сериозно напрежение заради пясъчна дига - уж за опазване на Централния плаж"}
{"url": "https://www.actualno.com/politics/ninova-borisov-premier-na-dyrjavata-li-e-ili-upravitel-na-leten-lager-za-kalinki-v-administracijata-news_1408696.html", "text": "       10 години танго на премиера и разпад на системите - Борисов, министър-председател на държавата ли е или управител на летен лагер за калинки в администрацията ? Това каза лидерът на БСП Корнелия Нинова в декларация от името на групата на БСП в парламента.      \"В последните седмици ни заливат няколко скандала и тревоги. Скандалът с начина на провеждане на изборите, с водния режим в редица градове, проблеми в здравната система, напрежение около решението за болничните листове, корупционните скандали не спират .    От , само 23 се оказват изрядни. Ще се окаже, че и тези, които са се осигурявали за две пенсии, ще получат по-малко, отколкото една. Всичко това буди тревоги и поставя въпроси.\r\nПървият за управлението на държавата. Една криза се потушава с друга. Прехвърля се отговорността на слънцето, на дъжда, на другите, на лошите от опозицията, които искат да счупят държавата. Кризите не се решават, а се замитат\" , каза още Нинова.  Нинова се спря на проблема с водата. \"Вчера ваши министри ни съобщиха, че близо 320 хил. българи бедстват, но по-странно е поведението им. Вчера министър каза: \"Ще дам обобщена информация по отношение на водната криза в община Перник, а вчера разбрах от медиите не само в Община Перник, а и в други райони в страната, където има нарушен режим на водоснабдяването\". Министърът на регионалното развитие е в отпуск и не намира причина да го прекъсне. Областният управител не знаел, че той отговаря. Нинова обърна внимание и на предложението за болничните. \"Неспособността да се справите със злоупотребите ви доведе да посегнете на основни трудови права. Четвърто, пенсионната криза. Ще се окаже, че осигуряващите се за две пенсии, ще получат по-малко, отколкото една\", каза Нинова . Тя попита къде са парите на хората за Сребърния фонд.    \"Изводът цели системи се разпадат по две причини. Вие сте некомпетентни да управлявате, да контролирате процесите \", каза още Нинова.    Тя посочи, че ГЕРБ играят танго две напред - едно назад . \"Така беше с болничните, така беше с тежките случаи в здравеопазването. Не искам да злоупотребявам с тях. Сутрин едно - вечер друго. Така не се управлява държавата. Уволнявате светкавично, за да потушите напрежението, но проблемите остават и се задълбочават . Следващата калинка продължава така до новата криза. И така - 10 години танго на премиера, 10 години разпад на системите\", заяви Нинова.\r\nЛидерът на БСП Корнелия Нинова обясни, че премиерът е отишъл в Загреб с правителствения самолет, а Себастиан Курц пътува в икономическа класа. \"Държавната машина, с държавните символи пътува на партийно мероприятие на ЕНП. Изводите оставям на зрителите\" изтъкна Нинова. \"Хвалите се, че ще давате 40 лв. на пенсионерите\", каза тя и попита колко пенсии струва този полет на премиера до Загреб. \"Г-н премиер, никакви оставки по веригата надолу не могат да променят отговорността. Вие обичате народния език, той е казал, че рибата се вмирисва от главата\", допълни още тя.    ", "date": "2019.11.22", "title": "Нинова: Борисов премиер на държавата ли е или управител на летен лагер за калинки в администрацията?"}
{"url": "https://www.actualno.com/curious/luboven-horoskop-za-23-24-noemvri-news_1408641.html", "text": "       Овен       В любовния живот на Овена ще стане интересно. В случай, че сте обвързани, с партньора ще откриете нови вълнуващи възможности в сексуален аспект. Също така ще имате нужда да споделяте повече и нуждите ви е бъдат удовлетворени. Телец Макар дъждовно и мрачно навън, слънчев лъч ще огрее любовния живот и на Телците. За тези, които все още не са намерили своята сродна душа, събота е ден, в който звездите ще им предоставят възможността да срещнат специален човек.   Близнаци За обвързаните представители на зодията е възможно да настъпят конфликти във връзката. Недоволството ви може да бъде провокирано от безотговорното отношения партньора, както и от твърде високите изисквания, които сте поставили. Рак     За обвързаните Раци уикендът ще бъде вълнуващ. Желанието ви за материални придобивки ще се повиши, но няма да срещнете разбиране в лицето на половинката, което ще ви накара да се почувствате разочаровани.  ", "date": "2019.11.22", "title": "ЛЮБОВЕН хороскоп за 23-24 ноември "}
{"url": "https://www.actualno.com/curious/top-10-naj-skandalnite-momenti-ot-black-friday-video-news_1408376.html", "text": "       Тъй като феноменът отдавна вече не е непознат за българските търговци и клиенти, непрестанното напомняне за „ексклузивни“ намаления и убийствено евтини стоки вече не прави чак такова голямо впечатление.      Онова, което никога няма да спре да ни изумява обаче, е овчето мислене на хората и втурването с риск за живота за разграбване на стоки, за които дори не е много ясно дали изобщо са намалени, или просто винаги са били продавани с надценка.   Тълпите от хора пред магазините в периода на Черния петък вече са нещо нормално, затова и по света май все по-малко хора обръщат внимание на животинското блъскане за отстъпки. Е, на нас все още ни се струва нечовешко, затова ще ви покажем една компилация от най-смешните и брутални побоища, скандали и други подобни случки до този момент.    ", "date": "2019.11.22", "title": "ТОП 10: Най-скандалните моменти от Black Friday (ВИДЕО)  "}
{"url": "https://www.actualno.com/viewpoint/azbuchnik-na-bylgarskija-haos-gavra-news_1408171.html", "text": "      Някои държави се управляват с декрети. Други – с референдуми. България – с гавра. Такова е отношението на управляващите към народа, който се явява негов суверен и който неизвестно защо и докога ще продължава да търпи.      Гавренето разбира се е облечено с решения на така нареченото Народно събрание, закони и постановления на Министерски съвет и ред други аксесоари, които имат за цел да създадат легитимност на властта. Защото всъщност основното средство за управление са задкулисни, цинични и безчовечни решения, изпълнявани от правителството на Бойко Борисов и мафиотизираната върхушка около него. Каквито да са привидните намерения на така нареченото управление на държавата, в своята същност най-често сме свидетели на погазване на човешкото достойнство, елементарните граждански права, ограбване на хората.\r\nЕто и два конкретни примера.\r\nПървият е този с лидера на неправителствената организация  „Боец” Георги Георгиев, твърд и постоянен опонент на статуквото. Драмата, за Франция с цел животоспасително за жена му даряване на собствения му бъбрек, надмина всякакъв цинизъм. За един ден прокуратурата във Видин два пъти спря и след обществения натиск все пак пусна Георгиев да пътува. Подобно поведение има за цел да смаже и уплаши противника, да демонстрира сила, да покаже на други подобни независими и свободни люде какво може да ги очаква, ако случайно надигнат глава.  Вторият пример е издигането и, гласуването и прегласуването от ВСС на за главен прокурор. По случая е писано достатъчно, затова ще се въздържа от подробности.\r\nНай-страшното е, че и в двата посочени примери става дума за гавра на съдебната власт със законите и хората. Едва ли има нещо по-страшно за държавността от това.\r\nГавра е и целият ни така наречен Преход, заченат в лаборатории на наши и чужди ченгета, комунисти и комсомолци, а в последствие на техните телохранители и шофьори, мутри и бандити.    Гавра е ограбването на еврофондовете от приближените на властта и паразитиращи върху нея престъпни групировки и индивиди.\r\nГавра е допълнителното ограбване на хората чрез непоносимо вдигане на данъци и такси.\r\nГавра е провеждането на изборите и тяхното спечелване чрез използване на „мъртви души”, купуване на гласове и фалшифициране на бюлетини.\r\nГавра е колосалното разделение на нацията на малцина баснословно богати и огромно количество бедни.\r\nГавра е прогонването на децата ни в чужбина.   Гавра са ниските пенсии, които обричат възрастните хора на глад, мизерия и смърт.  Наскоро излязоха достоверни анализи относно печалбата , която се образува при разликата между средната продължителност на живота и натрупаните пенсионни фондове, а също и за пълната измама около така наречената „втора” пенсия.\r\nГавра е пренаписването на историята, включително и в тази й част, която касае турското робство, наречено „съжителство”.\r\nГавра е цялата ни здравна реформа.\r\nГавра… Гавра… И след гаврата – пак гавра.\r\n………….. Автор:    ", "date": "2019.11.22", "title": "Азбучник на българския хаос: ГАВРА"}
{"url": "https://www.actualno.com/europe/stoltenberg-turcija-e-geostrategicheski-vajna-za-nato-news_1408639.html", "text": "      Генералният секретар на НАТО Йенс Столтенберг заяви в интервю за френския всекидневник Le Figaro, че , предава БГНЕС.      „Всички съюзници критикуваха операцията „Извор на мира“, но никой не говори за мястото на Турция в НАТО. Турция разреши на съюзниците да използват базите й, участвайки в борбата срещу „Ислямска държава“. Турция е единствената страна на НАТО на границата със Сирия и Ирак. Прие 3,6 милиона бежанци. Турция е много важна за НАТО. За да разберете това, достатъчно е да погледнете картата и да разгледате геостратегическото положение на Турция“, отбеляза Столтенберг.   В коментар на неотдавнашното изявление на френския президент Еманюел Макрон, че , той каза, че \"НАТО е жизненоважно за проблемите на сигурността\".\r\n„Това го доказа, всеки ден и давайки с десетилетия най-голям принос за отбраната“, каза Столтенберг.   ", "date": "2019.11.22", "title": "Столтенберг: Турция е геостратегически важна за НАТО "}
{"url": "https://www.actualno.com/chronicles/angela-merkel-stava-pyrvata-jena-kancler-na-germanija-news_1408552.html", "text": "      Родена е в Хамбург на 17 юли 1954 г. в семейството на евангелския теолог Хорст Каснер и на учителката по латински и английски език Херлинд Каснер. През 1961 г. се записва в политехническата гимназия в Темплин. Като ученичка особено добри постижения показва в математиката и руския език. Ангела Меркел е била член на пионерската организация „Ернст Телман“ и на Съюза на свободната немска младеж. Още като ученичка решава да следва физика в Лайпцигския университет „Карл Маркс“ и през 1973 г. се премества да живее в Лайпциг. Дипломната си работа представя през 1978 г. и получава оценката „отличен “. След дипломирането си получава място в Централния институт за физична химия на Академията на науките в Берлин, където работи в отдел теоретична химия.      По време на следването си, през 1974 г. се запознава с първия си съпруг Улрих Меркел, също студент по физика. Това се случва в Москва и Ленинград, където се провежда обмен на студенти по физика. През 1977 г. те сключват брак в Темплин. Развеждат се през 1982 г. През 1984 г. Ангела започва да се среща с химика Йоахим Зауер, който тогава все още е женен. Сключват брак през 1998 г. Ангела Меркел няма деца.   По време на промените в ГДР през есента на 1989 г. в Източна Германия се появяват нови структури. На 4 ноември се състои демонстрация срещу посегателството върху свободата на мнението, пресата, на сдруженията и др. Един месец по-късно Меркел започва работа в новосформиралата се партия Демократичен пробив (Demokratischer Aufbruch, DA). През декември 1989 година е временен системен администратор, през февруари 1990 г. е чиновник в приближения кръг на председателя Волфганг Шнур, а по-късно става говорител на партията. На 4 август 1990 г. партията DA се присъединява към ХДС.\r\nНа изборите на 2 декември 1990 г. Меркел печели с 48,5% и става член на Бундестага. Победителят Кол я назначава за министър в своя кабинет през ноември 1990 г., като разделя старото Министерство на семейството, младежите и здравето и на Меркел предоставя Министерството на жените и младежта. При изборите на 16 октомври 1994 г. в правителството на Кол тя поема Министерството на околната среда, опазването на природата и ядрената безопасност. При изборите на 27 септември 1998 г. ХДС претърпява загуба. Предстоят промени и по предложение на председателя на партията Волфганг Шойбле от 7 ноември 1998 г. Меркел е назначена на поста главен секретар на партията.  През 16 февруари 2000 г. Шойбле обявява оттеглянето си от политиката и от лидерството на партията. Меркел като генерален секретар по това време се намира на една от ключовите позиции. Така на 10 април 2000 г. в Есен Меркел е избрана с 897 гласа от 935 за председател на ХДС. До 2005 година Меркел остава в опозиция.\r\nОт 22 ноември 2005 г. тя е първата жена федерален канцлер на Германия. Начело е на широк коалиционен кабинет, съставен от ХДС, Християнсоциалния съюз (ХСС) и Германската социалдемократическа партия (ГСДП). Коалицията е сформирана в резултат на двумесечни преговори след парламентарните избори през 2005 г.   Ангела Меркел е осмият канцлер на Германия след края на Втората световна война и първият от бившата социалистическа източна част.     ", "date": "2019.11.22", "title": "Ангела Меркел става първата жена – канцлер на Германия "}
{"url": "https://www.actualno.com/healthy/advokatyt-na-roditelite-na-pochinaloto-dete-ne-e-dopusnata-do-proverkata-na-sluchaja-news_1408624.html", "text": "      Лекарите, които са участвали, имат повече информация и не е коректно те да могат да коментират факти, които ние нямаме. Това каза адвокатът на родителите на Христина Николова.      \"В понеделник съм поискала копие от документацията, не само че не се обадиха, но ми казаха, че няма право техен представител да присъства на проверката.\", допълни още Христина Николова. По думите ѝ никъде няма забрана да се присъства на проверката, а трябва да се гарантира прозрачност.   Тя уточни, че на 21 ноември родителите са били извикани да им се връчи констативен протокол от Агенция за медицински надзор, при което те са били \"вкарани в една стая да пишат какво точно се е случило.\"\r\n\"Вместо да получат резултата от проверката тях са ги карали да сядат и да пишат все едно са в разследващ орган. Недопустимо е да се оказва такъв психически натиск\", каза още адв. Николова в интервю за bTV.  По думите ѝ няма спор, че има системни проблеми. Николова допълни, че трябва да се създаде ред, по който да се преценява . \r\nАдвокатът уточни, че при първото посещение в Педиатрията Александър не е бил прегледан.   Относно реакцията на лекарите след смъртта на детето, адв. Николова заяви, че целта на родителите не е да се създава напрежение:    \"Аз разбирам лекарите, че действат на принципа, че най-добрата защита е нападението. Но не бива това да се прави с почернените родители. Имало е спор в кабинета. Другата лекарка е настоявала детето да бъде прието. За мен на този етап не е било логично детето да бъде прехвърляно, а не да остане там и да бъде прегледано. Родителите не са знаели какви лекари има в Педиатрията, а са искали детето им да е било прегледано. Сега семейството иска да знае защо детето им не бе прегледано навреме.\"\r\nВижте какво каза д-р Елена Георгиева за приема и лечението на детето в  ", "date": "2019.11.22", "title": "Адвокатът на родителите на починалото дете не е допусната до проверката на случая"}
{"url": "https://www.actualno.com/society/otpusnaha-pojizneni-parichni-nagradi-na-lili-ivanova-i-drugi-dejci-na-kulturata-news_1408642.html", "text": "      Парламентът отпусна пожизнени държавни парични награди на 8 заслужили дейци на културата, сред които и легендарната Лили Иванова.      \"За\" решението гласуваха 134 народни представители, без \"против\" и с 1 \"въздържал се\". Проектът на решение е внесен от Министерски съвет.    Пожизнените държавни парични награди са за особени заслуги към българската държава и нацията.  Наградите са в размер на 700 лв. месечно . Народните представители одобриха наградите да бъдат отпуснати на: проф. Анатоли Кръстев, Анжел Вагенщайн, Георги Дюлгеров, Иван Стайков, Иван Иванов, Лили Иванова и Христо Ганев.  Народното събрание одобри пожизнена награда от 500 лв. месечно да получи Андрей Дреников за изключителните му постижения и за цялостния му принос в областта на културата. ", "date": "2019.11.22", "title": "Отпуснаха пожизнени парични награди на Лили Иванова и други дейци на културата"}
{"url": "https://www.actualno.com/politics/spored-desislava-taneva-dyrjavata-ima-dostatychno-mehanizmi-za-da-si-vyrne-milionite-ot-gorski-zamenki-news_1408632.html", "text": "      Държавата има достатъчно механизми, за да си върне милионите от от периода 2008 – 2009 г. Това каза министърът на земеделието и храните Десислава Танева.      Към момента сумата, която се търси е, над 80 млн. лв. Парите са отпуснати като държавна помощ. В този период са сключени 103 сделки на по-ниски от пазарните цени.   \"Тези заменки на земи бяха възможни по действащото законодателство тогава. Бяха направени поредица от решения, беше наложен мораториум. Няма съмнение, че това е несправедливо. Вероятността санкциите да бъдат платени доброволно е минимална, но има как държавата да си събере тези над 80 млн. лв. с лихвите\", обясни още министърът в интервю за bTV.\r\nТанева допълни, че е много важна волята на всяко следващо правителство да продължи и приключи процедурата. По думите ѝ е важно, че горите са запазени.   Проверки на , които са изградени с евросредства от програмния период 2007 – 2013 г. са правени, но мониторингът е започнал след изплащането на субсидията, коментира още министърът. Танева допълни, че са правени два пъти повече инспекции, отколкото е било задължението.\r\nТя обясни, че заради засиления обществен интерес ведомството е проверило абсолютно всички къщи за гости – от 288 при 15 изобщо не са функционирали.       \"В 276 приключихме процедурите. 43,1 млн. лв. е пълната санкция или те трябва да върнат цялата субсидия. Това е за около 158 къщи за гости – те работят, но не изпълняват два критерия – бизнес планa, с който са кандидатствали не е изпълнен или е изпълнен под 20%\", коментира Танева.\r\nЗемеделският министър уточни, че хората масова са кандидатствали с завишени бизнес планове, за да получат субсидия и не са предполагали, че ще бъдат проверени. Тя каза още, че сред тях е и изпълнителят Милко Калайджиев.\r\nОсновните са свързани с реализацията на на приходи от нощувки, кухня и наемане на персонал. Промени в Закона за земеделските земи ще сложат край на мораториума за на обработваеми площи на чужденци. Танева обяви, че тези текстове са предложени за обществено обсъждане с цел да се избегне глоба от Европейския съюз.      Тя определи промените като \"техническа редакция\", защото законът се е заобикалял с регистрация на местно юридическо лице. Земеделският министър коментира, че забраната остава, но европейски граждани ще имат право да купуват земя. Външно изглежда, че ситуацията с е овладяна, обясни още Танева, но допълни, че където е влязъл вирусът - не е излязъл. Сега се взимат мерки за новия сезон. Определен е и задължителен ден за лов на диви свине, тъй като популацията им трябва да бъде намалена с 80 хил., а досега са унищожени само 20 хил. диви прасета.\r\nРесорният министър обяви, че до края на декември над 1 млрд. лв. ще постъпят по сметките на земеделците. Тя беше категорична, че се правят проверки в цялата страна на стопани, за които се смята, че са получили средства за умъртвяване на прасета, но не са го направили. ", "date": "2019.11.22", "title": "Според Десислава Танева държавата има достатъчно механизми, за да си върне милионите от горски заменки "}
{"url": "https://www.actualno.com/america/i-v-kolumbija-ima-seriozni-protesti-news_1408587.html", "text": "      Около 207 хиляди души участваха в протести в Колумбия, а вълненията обхванаха редица големи градове в страната, като президентът на страната и правителството призоваха гражданите да не превръщат протестите в сцени на насилие, предаде БГНЕС.      \"Като цяло демонстрациите бяха мирни и в тях участваха около 207 хиляди души\", каза министърът на вътрешните работи Гутиерес пред репортери.   Изявлението на министъра противоречи на информация от различни региони на страната и на директора на националната полиция Оскар Атеортуа, който съобщи за арестувани нарушители и ранени полицейски служители. \"Двадесет и двама души бяха задържани за нарушаване на обществения ред ... 28 полицаи бяха ранени\", каза Атеортуа, говорейки след Гутиерес.\r\nСпоред последни съобщения в медиите, демонстрациите продължават в столицата и други градове.  В Богота протестиращите атакуваха парламента, центърът е окупиран от бронирани машини и водни оръдия, но протестиращите не се разпръскват.\r\nПървоначално протестите бяха замислени като демонстрации на студенти и преподаватели, но политическата опозиция обяви намерението си да проведе обща стачка на този ден. Гражданите протестират срещу бездействието на властите в борбата срещу престъпността и икономическата политика на правителството, уточнява РИА Новости.   Властите в Колумбия преди това изразиха опасения, че протестите могат да продължат според сценария, познат от съседни държави - Венецуела, Чили и Боливия, където бунтовете взеха човешки жертви и нанесоха сериозни икономически щети. В навечерието на протестите миграционната служба затвори сухопътните и речните граници, а правителството обяви спешни мерки, които включват забрана за носене на оръжие, ограничаване на продажбата и консумацията на алкохол и възможност за въвеждане на полицейски час.     ", "date": "2019.11.22", "title": "И в Колумбия има сериозни протести"}
{"url": "https://www.actualno.com/politics/deputatite-udyljiha-rabotata-na-vremennata-anketna-komisija-za-bnr-news_1408645.html", "text": "      Депутатите удължиха работата на Временната анкетна комисия за БНР до 3 февруари 2020 г.      Проектът на решение е внесен от председателя на Комисията Тома Биков. „За“ него гласуваха 127 народни представители, „против“ -0 и „въздържали се“ - 2, с което то бе прието.   Припомняме, че Комисията бе създадена на 27 септември за срок от два месеца. За председател на комисията бе избран Тома Биков.\r\nНейни членове са Диана Саватева от ГЕРБ, Александър Симов и Иван Ченчев от БСП, Йордан Цонев и Хамид Хамид от ДПС, Красимир Богданов и Росен Живков от \"Обединени патриоти\" и Боряна Георгиева и Симеон Найденов от \"Воля - Българските родолюбци\".  До създаването на комисията се стигна със скандала около свалянето от ефир на журналиста Силвия Великова и безпрецедентно дългото спиране на ефирното излъчване на радиото на 13 септември т.г..\r\nЗаради прекъснатото излъчване регулаторите - Съветът за електронни медии и Комисията за регулиране на съобщенията, вече направиха проверки в държавното радио и установиха, че става дума за нарушение от страна на ръководството на медията.   Прокуратурата също установи нарушение, тъй като не откри данни замлъкването на програма \"Хоризонт\" да е било резултат от необходима профилактика.    \"Нужна е ясна политическа реакция. народното събрание трябва да изясни имало ли е натиск в БНР и кой го е осъществил\", обяви социалистът Филип Попов при представянето на предложението.\r\nДепутатите от \"БСП за България\" искаха председател на комисията да бъде Александър Симов, но предложението не се прие. От трибуната социалистът Антон Кутев каза: \"Комисията трябва да отговори на въпроса \"Кой?\".\r\nИма ли политическо въздействие върху радиото и ако има - кой го прави?\". След като каза, че едва ли е човек от опозицията, Кутев обяви: \"Този кой най-вероятно е той\". ", "date": "2019.11.22", "title": "Депутатите удължиха работата на Временната анкетна комисия за БНР"}
{"url": "https://www.actualno.com/society/prognoza-za-vremeto-22-noemvri-petyk-news_1408564.html", "text": "      Днес ще е облачно, на много места с валежи от дъжд. Това съобщи за Агенция „Фокус“ дежурният синоптик Боряна Маркова от Националния институт по метеорология и хидрология. Почти без валежи ще остане в източните райони. С умерен, в източните райони и поречието на Дунав и временно силен вятър от изток-североизток ще продължи да застудява. Дневните температури ще са почти без дневен ход. Минималните температури ще са между 5° и 10°, максималните – между 7° и 12°.      Над Черноморието ще е облачно с превалявания от дъжд. Ще духа умерен и временно силен вятър от изток-североизток. Ще продължи да се застудява. Максималните температури ще са между 10° и 12°. Температурата на морската вода е 17°. Вълнението на морето ще е 3-4 бала.   Над планините ще е облачно с валежи от дъжд, по-значителни в Рило-Родопската област и на места в централните райони на Стара планина. Над около 1700 метра дъждът ще преминава в сняг. Ще духа умерен и временно силен югоизточен вятър. Максимална температура на 1200 метра – около 4°, на 2000 метра – около 1°.\r\nАтмосферното налягане е малко по-ниско от средното за месеца и бавно ще се повишава.  През почивните дни облачността ще се задържи значителна, но валежи ще има на малко места и ще са предимно слаби. Вятърът ще отслабне, ще се задържи от североизток, по Черноморието - от север-североизток. Минимални температури и през двата дни - предимно между 3° и 8°. В събота дневните в Северна България ще са без особен дневен ход, в Южна максимални - между 8° и 13°. В неделя слабо ще се затопли. В понеделник над по-голямата част от страната ще се задържи предимно облачно, на места в Източна България и планините ще превалява слабо. Временни разкъсвания на облачността ще има над Югозападна България. ", "date": "2019.11.22", "title": "Прогноза за времето - 22 ноември (петък)"}
{"url": "https://www.actualno.com/balkani/pendarovski-njamame-otkriti-vyprosi-sys-syrbija-news_1408646.html", "text": "      „Между нас няма открити въпроси, но имаме общи цели и грижи – да изграждаме общество, в което гражданите ще имат добър стандарт на живот, а младите хора няма да напускат страната и ще имат успех в собствената си родина“. Това заяви пред белградското издание „Политика“ в навечерието на днешната си визита в Сърбия, предава БГНЕС.      Според Пендаровски „ не се изграждат само от институциите, но и от многобройните роднински връзки между двете страни“.   Той очаква да има положителни разговори с президента Александър Вучич по и преди всичко в областта на политиката, сигурността, икономическите въпроси.\r\n„Въпреки факта, че Македония много скоро ще стане член на НАТО, а Сърбия води неутрална политика, двете страни имат отлично сътрудничество в областта на отбраната и сигурността“, каза Пендаровски и изрази надеждата, че така ще бъде и за в бъдеще.  „Като съседни държави Македония и Сърбия имат общи грижи за сигурността в района и имат много програми за обмен и обучение. Като се има предвид стратегическата им цел членството в ЕС, партньорството в отбраната и сигурността ще продължи в рамките на европейската инициатива“, каза още Пендаровски пред в. „Политика“. ", "date": "2019.11.22", "title": "Пендаровски: Нямаме открити въпроси със Сърбия "}
{"url": "https://www.actualno.com/crime/nap-trjabva-da-dade-desetki-dokumenti-po-deloto-banevi-oshte-se-bavi-news_1408597.html", "text": "      27 чувала с документи от НАП бавят делото срещу Николай Банев, жена му Евгения и майка му Мария. Тримата са подсъдими за данъчни престъпления и пране на пари. Другото им обвинение за безстопанственост е отделено в дело, което е в Девня. Точно по него са приложени 27-те чувала с документи, които се чакат по голямото дело в София, уточнява в. \" \".      В средата на седмицата Банев пак опита да излезе на свобода, този път на основание \"здравословни проблеми\", заради които трябвало да се оперира и да му бъдат правени изследвания. Няма обаче категорична диагноза, а състоянието на Банев не налагало спешна операция, само планова и заради това съдът не променя мярката за неотклонение на бизнесмена.   Майката и съпругата на Банев - Мария и Евгения, често ходят в деловодството на съда и постоянно четат материалите по делото, като Евгения има юридическо образование и явно търсят начин да намерят пролуки в делото, които да оневинят фамилията.\r\nВсички материали по делото са събрани в 178 тома.   ", "date": "2019.11.22", "title": "НАП трябва да даде десетки документи по делото \"Баневи\", още се бави"}
{"url": "https://www.actualno.com/haskovo/grymnalijat-kotel-v-harmanli-e-bez-registracija-news_1408638.html", "text": "      Взрив на парен котел в предприятие за млечни продукти разтърси Харманли на 21 ноември сутринта. Заводът се намира в индустриалната зона на града. Щетите са само материални. В момента не работи цялото предприятие, защото гръмналата инсталация е захранвала цялото производство. Веднага след инцидента във фирмата влязоха инспектори, които потърсиха причините за взрива.      Глоба от 500 до 2000 лв. грози собственика на предприятието за млечни продукти, защото има няколко големи пропуска в поддържането на съоръжението.\r\nОказва се, че парният котел не е бил регистриран в орган за лицензиран технически надзор. Няма извършен първоначален технически преглед след поставянето му преди 6 месеца. Собственикът не е сключил и договор с фирма, която да поддържа съоръжението.Това съобщи за BTV nачалникът на отдел Южна-Централна България в ДАМТ Мария Вълкова.\r\n„Собственикът няма сключен договор с фирма, която да извършва ремонт и  поддръжка на съоръжението. Котелът е българско производство, по  документи той е длъжен да го регистрира, въпреки че той е съвсем нов”,  допълни Вълкова.  Самият собственик по документи бил огняр и можел да поддържа и обслужва парния котел. Пред инспекторите казал, че напуснал цеха в 17:30ч. предишния ден, а в съоръжението имало съвсем малко жар. По нормативни документи котелът трябва да е напълно охладен, преди да бъде оставен без надзор, подчерта Вълкова.\r\nВсе още обаче не е   ясна причината за инцидента, разследва се и човешка грешка.        ", "date": "2019.11.22", "title": "Гръмналият котел в Харманли е без регистрация"}
{"url": "https://www.actualno.com/crime/sydyt-gleda-deloto-sreshtu-trima-bivshi-shefove-na-api-zaradi-am-marica-news_1408593.html", "text": "      Софийският градски съд ще гледа днес делото срещу Лазар Лазаров, бивш шеф на АПИ. Делото е за безстопанственост в особено големи размери.      На 19 юни Софийска градска прокуратура (СГП) внесе в Софийски градски съд (СГС) обвинителен акт срещу три длъжностни лица от Агенция \"Пътна инфраструктура\" (АПИ) за безстопанственост в особено големи размери, представляваща особено тежък случай. Това са бившият шеф на пътната агенция Лазар Лазаров, Дончо Атанасов и Илиана Захариева, припомня БГНЕС.   Според обвинението, Лазар Лазаров отива на съд, защото в периода 7.08.2014 г. - 17.02.2015 г. в качеството си на председател на Управителния съвет на АПИ, умишлено не е положил достатъчно грижи за възложената му работа по изграждане на магистрала \"Марица\", и от това са последвали щети за Министерство на транспортна и информационните технологии в особено големи размери - 30 813 647 лева., и случаят е особено тежък.\r\nТъй като осъщественото от него деяние е умишлено, той е привлечен към наказателна отговорност по по-тежката правна квалификация за безстопанственост.  Ако бъде признат за виновен, Лазар Лазаров може да влезе в затвора от 3 до 12 години и \"лишаване от право да заема определена държавна или обществена длъжност\" плюс \"лишаване от право да упражняват определена професия или дейност\".\r\nАтанасов и Захариева са предадени на съд, затова, че периода 23.01.2014 г. до 26.01.2015 г. в качеството си на членове на Управителния съвет на АПИ, при условията на независимо съпричинителство, не са положили достатъчно грижи за възложената им работа по изграждане на магистрала \"Марица\", и от това са последвали щети за Министерство на транспортна и информационните технологии в особено големи размери - 30 813 647 лева., и случаят е особено тежък.   Ако бъдат признати за виновни, двамата могат да получат наказание \"лишаване от свобода\" от 3 до 10 години, \"лишаване от право да заемат определена държавна или обществена длъжност\" и \"лишаване от право да упражняват определена професия или дейност\".     ", "date": "2019.11.22", "title": "Съдът гледа делото срещу трима бивши шефове на АПИ заради АМ \"Марица\""}
{"url": "https://www.actualno.com/balkani/vuchich-pochna-da-zamazva-shpionskija-skandal-s-uchastieto-na-rusija-news_1408574.html", "text": "      Сърбия няма да промени политиката си на военен неутралитет и политиката си спрямо Русия, заяви сръбският президент Александър Вучич след заседание на Съвета за сигурност на страната. Той беше свикан заради , с участието на Русия.      Вучич каза, че властите на страната ще проучат и проверят медийните публикации относно предполагаем опит за вербуване на сръбски офицер от руските военни. Той проведе среща с руския посланик Александър Ботан-Харченко вчера (21 ноември), на която потвърди посещението си в Сочи на 4 декември.   \"Аз чисто и просто попитах руският послник \"Защо?\" Ние няма да променяме политиката си спрямо Русия, която считаме за братска страна...Убеден съм, че руският президент не е бил информиран за действията на Клебан. Що се отнася до нас, ние няма да променим политиката си към Русия. Смятаме я за наша братска страна и ще продължим най-доброто сътрудничество във всички области. Освен това в разузнавателния смисъл ще защитаваме и пазим земята си. Сърбия не ще промени политиката си по отношение на НАТО – ние не искаме членство в НАТО и аз го повтарям ясно и точно. Сърбия няма да забрави всичко онова, което Русия и Путин направиха за нас\", подчерта сръбският лидер.\r\nКоментирайки темата, говорителят на руския президент Дмитрий Песков  заяви, че отношенията между Русия и Сърбия са толкова специални  \"партньорски, братски, съюзнически\", че нищо не може да повлияе на този  характер. Руското външно министерство заяви, че Москва се нуждае от  доказателства за автентичността на видеото с предполагаемото даване на  пари от \"руското разузнаване\" в Сърбия.  В сряда сръбският таблоид \"Блиц\" публикува статия, в която твърди, че бившият заместник-аташе по отбраната в руското посолство в Сърбия Георги Клебан е вербувал висш сръбски офицер, с инициали З.К. С помощта на съответните записи беше показано, че двама мъже се срещат на обществено място и си разменят пакети, докато уж сръбският гражданин по-късно е извадил плик с пари от пакета си. По-късно в сряда различни сръбски медии публикуваха видео на тази среща, направено със скрита камера.\r\nРъководителят на отдела за анализа на Агенцията за информация и сигурност (БСК) на националната телевизия потвърди, че службите за сигурност на Сърбия смятат Клебан за агент на руското разузнаване, разпознат в клипа, докато самоличността на второто лице не е оповестена.   Според Вучич, записът е направен на 24 декември, 2018 г. Срещата се е състояла в Земун, недалеч от Белград. На записа се вижда руският агент Георги Клебан и сърбският о.з.подполковник З.К.. Сръбските служби са следели тази среща, но не са я записали, защото \"били твърде далеч\" от двамата.    Вучич твърди, че З.К. е бил под специално наблюдение от 2012 г. поради \"връзки с хърватското контраразузнаване\" и че имал 10 срещи с поне трима действащи сръбски офицери. Клебан вече не се намира на територията на страната, каза още сръбският президент след приключването на извънредното заседание на Съвета по национална сигурност.\r\n\"Сърбия увеличи контраразузнавателните мерки и в момента използваме  супермодерна техника за тази цел. На територията на страната действат  много разузнавателни агенции, които събират важна разузнавателна  информация за да променят политиката на Сърбия в определени сегменти или  пък да проверят нашите възможности\", съобщи още Вучич.\r\nА как съветник на Вучич опита да насочи скандала към България - припомнете си в ! ", "date": "2019.11.22", "title": "Вучич почна да замазва шпионския скандал с участието на Русия"}
{"url": "https://www.actualno.com/books/zima-v-raja-tropicheskata-zima-krie-otdavna-zaroveni-tajni-news_1408557.html", "text": "      „Зима в рая”, нова книга от автора на хита „Перфектната двойка” Елин Хилдебранд, излиза на български, за да пренесе читателя в обстановката на тропическата Коледа. „Зима в рая” – нестандартното съчетание между романс и криминална история, с което Хилдебранд става известна – отваря прозорец към преплетени съдби, семеен живот, облечен в тайни, и към неудобната истина, че не всички са невинни в рая.      Новата година започва по обичайния си начин за Айрийн Стийл. Мъжът ѝ, Ръс, е заминал на поредната си дълга командировка, а двамата ѝ синове са далеч, заети със собствените си проблеми. Все пак Айрийн таи надежда, че новата година ще донесе позитивна промяна.   До момента, в който късно обаждане я известява, че мъжът ѝ е загинал в катастрофа с хеликоптер на остров в Карибите. Скоро Айрийн научава, че любящият ѝ съпруг е притежател на луксозна милионерска вила, а също и че е имал второ семейство. Наранената и объркана жена отива на Карибите със синовете си. Тя си мисли, че иска да научи всички тайни… но това означава да опознае острова и неговите обитатели.\r\nКоледата се празнува и на плажа в „Зима в рая”, а героите на Хилдебранд жертват всичко, което някога са вярвали, че имат, за да извоюват живота, който знаят, че заслужават.   ", "date": "2019.11.22", "title": "\"Зима в рая\": тропическата зима крие отдавна заровени тайни"}
{"url": "https://www.actualno.com/society/shto-e-to-biomenu-dyrjavata-trygva-da-uregulira-news_1408599.html", "text": "      Заведенията за хранене ще могат да предлагат в менюто си биохрани, но само ако имат разрешение. Контролът ще се осъществява от БАБХ. Това предвиждат промени в наредба, публикувани за обществено обсъждане, съобщава в. \" \".      Според текстовете, ако в едно биоменю има 90% биологични продукти, то може да се счита за био. С определено условие - всяка разлика от 100%, но не по-малко от 90%, се приема само ако на пазара няма необходимите биологични продукти, за да съществува менюто.   Готвачите не може да използват продукти от лов и риболов и да наричат ястието \"биологично\".\r\nТекстовете изискват ресторантите да съхраняват разделно биологичните и небиологичните суровини.  Когато поради външния си вид биологичните суровини може да бъдат объркани с небиологични, те се приемат и съхраняват предварително опаковани и етикетирани от производителя. ", "date": "2019.11.22", "title": "Що е то биоменю - държавата тръгва да урегулира"}
{"url": "https://www.actualno.com/asia/sasht-vjarvat-che-rejimyt-na-asad-e-bombardiral-bejanski-lager-news_1408589.html", "text": "      Държавният департамент на САЩ обвини режима на Башар Асад в обстрела на бежанския лагер Ках в провинция Идлиб и призова всички страни към примирие, предаде БГНЕС.      Старшият съветник по хуманитарна помощ на Специалния пратеник на Обединените нации заяви, че най-малко 12 души са убити, а 50 са ранени при ракетно нападение на бежанския лагер Ках и експлозия в близост до родилно отделение на болница в провинция Идлиб в Сирия. Според казаното от работещия за ООН, лагерът Ках е бил обстрелван от територията, която е под контрола на сирийските правителствени сили.   \"САЩ категорично осъждат вчерашното варварско нападение от режима на Асад върху лагера Ках за вътрешно разселени лица в северната част на Идлиб\", заяви говорителят на Държавния департамент Морган Ортагус. Тя повтори оценките на ООН, че най-малко 12 души са били убити. ", "date": "2019.11.22", "title": "САЩ вярват, че режимът на Асад е бомбардирал бежански лагер "}
{"url": "https://www.actualno.com/politics/novini-ili-novini-kartinata-na-pechata-za-22-noemvri-news_1408575.html", "text": "              \"51 млн. лв. за българските пенсионери! Това е за пореден път за Коледа. Направили сме така, че да си ги получат в началото на месеца, да си имат за празниците. Може би това е осмо или девето постановление - това е близо половин милиард лева извън покачването на пенсиите. Освен това, коет` сме вдигнали на 250 лева минималната пенсия\", заяви Бойко Борисов. А вестникът прави ретроспекция какво всъщност става през годините с пенсията, като започва с това как първото правителство на Борисов замрази пенсиите - от 2009 до 2013 г. те не помръднаха нагоре и с една стотинка. Нататък - припомнете си в !\r\nПромените в климата са причина за . Това обяснение на министъра на околната среда Нено Димов изданието извежда в акцентите от днешния си брой.   Карта на висшето образование ще спира масовизацията и ще спасява репутацията на университетите. Това е една от водещите новини днес.  Друг акцент в изданието е делото срещу семейство Баневи - 27 чувала с документи от НАП бавели съдебния процес.     Отрова за мишки е причинила смъртта на 9-годишния Стефан от с. Кардам. Препаратът бил поставен в стената и запечатан с кал, съобщава изданието. НАП ще контролира търговията във Facebook. Над 300 млн. лв. са укритите приходи от онлайн търговците. Председатели на комисии на пунктовете за технически прегледи умишлено въвеждат грешни ЕГН-та на собствениците на автомобили, за да избегнат проверката в базата данни на финансовото министерство и на общините, съобщава изданието. При прегледа в пунктовете пишат данни на изрядни шофьори с платени данъци и така се избягва плащането им от задължените, призна зам. изпълнителният директор на ИА „Автомобилна администрация“ Дамян Войновски. ", "date": "2019.11.22", "title": "Новини или Novini - картината на печата за 22 ноември"}
{"url": "https://www.actualno.com/burgas/prodyljavat-policejskite-operacii-protiv-bitovata-prestypnost-v-burgas-news_1408686.html", "text": "      Нова специализирана полицейска операция на територията на Първо РУ Бургас, завърши със залавянето на крадци-рецидивисти.      Четирима мъже от бургаския квартал \"Победа\" са задържани, за пет кражби, а други двама са извършители на грабежи. Сред тях са жена на 34 и мъж на 28 години. Кражбите са на битови вещи от домакинства, намиращи се в квартал \"Победа\". Стойността им не е висока, но се касае за системни престъпни действия. В операцията са участвали служители от отдел 'Криминална полиция\", Специализирани полицейски сили, Първо РУ Бургас и жандармерията.   Акцията е пореден етап в действията на служителите на реда по ограничаване на битовата престъпност. Само преди една седмица бяха проведени две операции с осем задържани за кражби и разпространение на наркотични вещества. По-късно бяха заловени още двама мъже, обрали 12 годишен бургазлия. ", "date": "2019.11.22", "title": "Продължават полицейските операции против битовата престъпност в Бургас"}
{"url": "https://www.actualno.com/asia/pak-zaginali-i-raneni-sled-porednija-protest-v-bagdad-news_1408586.html", "text": "      8 души загинаха, а най-малко 90 бяха ранени вчера в центъра на Багдад, в най-жестоките сблъсъци между протестиращи срещу правителството и силите за сигурност през последните дни, предаде БГНЕС.      Един полицай е убит, а шестима други ранени при експлозия в североизточната част на  Багдад, заявиха служители на сигурността.   Силите за сигурност използваха бойни патрони, сълзотворен газ и звукови бомби, за да разпръснат десетките протестиращи.\r\nПротестиращите окупираха части от трите основни моста в Багдад, водещи до силно укрепената Зелена зона, седалището на правителството на Ирак. Силите за сигурност са разположени от другата страна, за да ги отблъснат. В Зелената зона се помещават правителствени сгради и различни чуждестранни посолства, включително това на САЩ.   ", "date": "2019.11.22", "title": "Пак загинали и ранени след поредния протест в Багдад"}
{"url": "https://www.actualno.com/europe/ruskite-slujbi-zaloviha-isljamski-teroristi-news_1408708.html", "text": "      Федералната служба за сигурност (ФСС) на Русия е заловила девет членове на ”, подготвяли условия за сваляне на властта и създаване на „световен халифат”, предава РИА Новости, цитирана от БГНЕС.      От ФСС съобщават, че вследствие на проведена специална операция на територията на Москва, Татарстан и Тюменска област е прекъсната дейността на двама ръководители и седем участници в тази терористична организация.   Установено е, че те са създали , осъществявали са финансовото обезпечаване на незаконната си дейност, разпространявали са терористична идеология сред населението и са вербували местни мюсюлмани да се включат в техните редици.\r\nЧленовете на структурата са осъществявали антиконституционна дейност, базирана на , разрушаване на институциите на светското общество и сваляне на действащата власт по насилствен път.  При задържането от престъпниците са били иззети забранени пропагандни материали, комуникационни средства и електронни носители на информация.\r\nСрещу задържаните са образувани наказателни дела.   Партията за ислямско освобождение (Хизб ут Тахрир ал Ислами) е ислямистка политическа партия, основана през 1953 г. в Палестина. Действа активно в Сирия, Египет, Йордания, Тунис, Кувейт, Палестина, Турция и Западна Европа. Дейността ѝ е забранена в по-голямата част от арабските, източноевропейските, азиатските и близкоизточните държави.     ", "date": "2019.11.22", "title": "Руските служби заловиха ислямски терористи "}
{"url": "https://www.actualno.com/celebrate/sv-filimon-arhip-i-apfija-news_707526.html", "text": "      Светите апостоли Филимон, Архип и Апфия били обърнати в християнството от свети апостол Павел и пострадали за Христа от гърците езичници по време на царуването на император Нерон, в град Колоси.      Когато веднъж те се намирали заедно с други християни на молитвено събрание, езичниците неочаквано ги нападнали. Всички се разбягали, освен светите Филимон, Архип и Апфия, които били хванати и отведени при Артоклис, Ефеския житопазител.   Отначало били жестоко свети Архип, при което дори минаващите деца забивали ножове по цялото му тяло. След това, без всякаква милост, бил изтезаван свети Филимон и пребит с камъни. По същия начин била пребита с камъни и света Апфия.\r\nТака, в мъчение, светите угодници преминали при Господа.    ", "date": "2019.11.22", "title": " Св. Филимон, Архип и Апфия"}
{"url": "https://www.actualno.com/burgas/angelkova-razporedi-proverka-na-centralnija-plaj-v-starija-sozopol-news_1408710.html", "text": "      Министър Николина Ангелкова разпореди проверка на Централния плаж в старата част на Созопол. Експерти на ведомството ще проверят на място извършваните дейности за изграждане на пясъчни диги на плажа.      Граждани на града изнесоха информация, че там се издига защитна дига, която да предпази плажната ивица. Новината доведе до сериозно напрежение. Кметът Тихомир Янакиев обяви, че не е бил информиран и е  сезирал РИОСВ и Басейнова дирекция по случая. ОЩЕ информация за строежа можете да прочетете в .   Проверката на икономическото министерство трябва да установи дали концесионерът на ивицата изпълнява стриктно договорните си задължения по стопанисването й. Инспекцията ще бъде извършена в сътрудничество с другите компетентни институции. ", "date": "2019.11.22", "title": "Ангелкова разпореди проверка на Централния плаж в Стария Созопол"}
{"url": "https://www.actualno.com/politics/borisov-kym-ninova-vsichko-za-shengen-e-napraveno-hvashtate-se-za-njakakvi-dumi-news_1408707.html", "text": "       Предпоследно, какво е мнението на правителството за бъдещето на България в Шенген? Това попита лидерът на БСП Корнелия Нинова във въпрос към министър-председателя Бойко Борисов за Шенген по време на петъчния парламентарен контрол.       Всичко за Шенген е направено и всички институции в Европа са казали, че България трябва да бъде в тази зона, отговори министър-председателят Бойко Борисов.   Нинова посочи, че Борисов, на 3 септември 2019 г. в Германия изненадващо, без решение на парламента, отмени своето решение за Шенген, без такова на Министерски съвет, а министър-председателят на своя глава заявява следното: \"В момента не знам дали е изгодно за България да влиза в Шенген \". Това е оценката на премиера за това какво представлява Шенген. Оценката на Европа е функционирането на това общо пространство носи значителни икономически ползи за Европа\".\r\nСпоред соцлидера, неприемането ни в Шенген би попречило на 1,7 млн. души. \"След като се върна г-н Борисов стана напрежение в България, стана обществена реакция и каза на 12 септември: \"Аз не съм казвал, че се отказваме от Шенген. Искаме да сме в Шенген. \"Ние отдавна сме в Шенген\". \"Някой ден все пак ще влезем в Шенген\". Вие разбрахте ли какво ще прави България\", попита Нинова.  \"Радвам се, че много внимателно наблюдавате къде ходя и какво говоря. Въпросните думи за които ме питате. Мога да ви отговаря с едно изречение\", отговори Борисов. Той изтъкна, че това е заслуга на много български правителства. \"Ние сме изпълнили всички критерии, вие сега се хващате за някакви думи \", каза Борисов.\r\nПо отношение на водната криза, Борисов отчете, че сушата в цялата страна е безспорна. Министър-председателят заяви, че в Плевен и Ловеч са си въвели режим на водата и са си спечелили изборите . \"В Перник се направиха на хитри и загубиха изборите. Ние по същия начин помагаме и на тях\", допълни още той.    Днес кметът на БСП от Перник беше при мен и му ., посочи Борисов. \"Когато лепите етикети, се съобразете с истината\", добави той.     Във връзка с болничните, министър-председателят каза, че на коалиционен съвет си обсъждат всякакви проблеми .\r\n\"Защо лъжете хората, че ще ще се внася или е внесено. Говорите като постфактум. Това не е истина. Няма такова внесено предложение и няма да има \", заяви премиерът. ", "date": "2019.11.22", "title": "Борисов към Нинова: Всичко за Шенген е направено, хващате се за някакви думи"}
{"url": "https://www.actualno.com/pernik/bivshata-kmetica-na-pernik-otricha-che-ne-e-vyvela-voden-rejim-zaradi-izborite-news_1408612.html", "text": "      Август и септември беше периодът, в който авариите бяха безкрайно много. Това заяви бившият кмет на Перник Вяра Церовска, когато беше попитана дали не е обявен воден режим преди местните избори нарочно, заради политически мотиви.      Церовска призна, че било обсъждано дали да има воден режим, но било решено, че прекъсването на водоподаването щяло да доведе до още повече аварии. \"Аз съм питала дали е трябвало да има режим\", каза тя пред БНТ. \"Казаха, че не е подходящо\", добави тя и обясни как на годишна база имало 330 аварии повече.   Бившата кметица уточни, че предложението за обсъждане на воден режим било дошло на 10 октомври. \"Аз не съм била на работа на 10 октомври, когато е входящата дата на  писмото от ВиК. От 5 април има ограничителна заповед за ползване на  питейна вода от яз. Студена. Никой не може да предвиди какво ще се случи  и какви са валежите. Ако е имало някакъв проблем с количеството, той  трябва да се е развил през месеците август, септември и октомври, когато  авариите са увеличени в пъти повече в сравнение с миналата година.  Нямам информация дали яз. Студена е бил източван покрай ремонта\",  допълни още бившият кмет на Перник.\r\n\"Направила съм твърде много в Перник да има по-добро водоподаване и това си личи във всички инвестиции, които са направени и в които съм участвала\", подчерта Церовска. По думите ѝ, в нейния мандат е \"направено проектиране на този воден цикъл и това е  първият момент, в който има договор с МОСВ за реализиране на този воден  цикъл\".  \"Водопреносната мрежа в Перник е строена в средата на миналия век -  можете да си представите за какво става въпрос. Сериозно влияние оказа и  земетресението през 2012 година\", обясни бившият градоначалник.\r\nПо думите на Церовска, язовир \"Студена\" е изключителна държавна собственост и се охранява много специално, затова какво се случва с водата трябва да бъде изяснено след една много щателна проверка. ", "date": "2019.11.22", "title": "Бившата кметица на Перник отрича, че не е въвела воден режим заради изборите"}
{"url": "https://www.actualno.com/plovdiv/iskat-ostavkata-na-ekoministyra-zaradi-myrtvata-riba-v-reka-vycha-news_1408766.html", "text": "      Планов ремонт на два ВЕЦ-а източи река Въча , коритото и в района на Кричим бе сухо в продължение на два дни, 20 и 21 ноември, а точно сега е размножителният период на пъстървата. Балканската дива пъстърва е зарибена на доброволен принцип от частни лица, клубове и спонсориращи вериги магазини, това е видът, който съставлява 99% от рибата в реката изобщо , но тези дни тя агонизира на сухо и умира. Заради това риболовци от Кричим, към които се присъединиха техни колеги от цялата страна, сезираха прокуратурата и МОСВ и поискаха оставката на министъра на околната среда Нено Димов.       Коритото не е сухо непрекъснато, към 8 ч водата се пуска, но приливната вълна просто отнася мъртвата риба. Според кмета на Кричим Атанас Калчев, който е получил уведомление за ремонта на двата ВЕЦ-а на 18 ноември, в коритото трябва да остава санитарен минимум, но той липсва. Доброволци събират агонизиращата риба в малкото останали вирчета в реката. Необичайното в това уведомление за ремонта, който не е първи, е ограничението на часовете в денонощието, в които ще има непрекъснат воден поток в коритото- 18 часа. В предишни случаи е разпореждано да има санитарен минимум 24 часа в денонощието. Това уведомление е разписано от ресорния зам. министър Красимир Жеков и на практика играе ролята на смъртна присъда за рибата в реката.\r\nМОСВ извършва проверка на случая.   ", "date": "2019.11.22", "title": "Искат оставката на екоминистъра заради мъртвата риба в река Въча"}
{"url": "https://www.actualno.com/dobrich/kmetyt-na-dobrich-gotvi-strukturni-promeni-news_1408769.html", "text": "      Подготвят се структурни промени, за да се оптимизира дейността. Това каза на брифинг при представяне на екипа, с който ще работи през втория си мандат. Йорданов уточни, че , а е възложил на заместниците си да оптимизират работата на общинските отдели и дирекции и още първия месец на следващата година предложението за новата структура на местната власт да бъде представено в Общинския съвет.      Новият член на кметския екип е инж. Пенчо Керванов. Той заема мястото на досегашния зам.-кмет по устройство на територията арх. Боян Коларов. Инж. Керванов има в професионалната си биография множество изградени жилищни и обществени сгради. Бил е и началник отдел в Регионален строителен контрол. Като зам.-кмет ще следи стриктно да няма незаконни прокопавания и строителства. Вече е провел разговори с оператори по този проблем.   Кметът Йорданов се закани . Той посочи случаи, при които по току-що асфалтирани улици и ремонтирани тротоари доставчици на интернет, на телевизия и други оператори в тъмните часове режат асфалт, премахват бордюри на тротоар с оправданието, че било аварийно разкопаване. ", "date": "2019.11.22", "title": "Кметът на Добрич готви структурни промени"}
{"url": "https://www.actualno.com/politics/karakachanov-otnovo-zashtiti-valeri-simeonov-pita-zashto-tochno-majkite-protestirat-news_1408771.html", "text": "       \"Защо точно майките на деца с увреждания протестират? Въпросът отправи вицепремиерът и военен министър Красимир Каракачанов в кулоарите на парламента във връзка с и протеста срещу това решение.      Той се позова на християнската идеология, че \"щом има грешка има и прошка\". \" Колко пъти искат да му отрежат главата?    Хайде сега, съжалявам, но мисля, че така не са прави\", аргументира се Каракачанов с протеста срещу решението Валери Симеонов да бъде издигнат за зам.-председател на парламента.\r\nПредложението на групата е съгласувано и Каракачанов е дал своето одобрение. Иначе според вицепремиера медиите знаят много добре кой организира протестите срещу новия пост на Валери Симеонов - \"Атака\" и ДПС.  Във връзка с новия пост на Валери Симеонов, майките на деца с увреждания протестират пред Народното събрание. \"Абсурдно е лицето на омразата, олицетворението на циничната политическа арогантност и самозабравяне да представлява българският парламент \", категорични са те.   Те настояват за неговата незабавна оставка или оставката на Народното събрание.     ", "date": "2019.11.22", "title": "Каракачанов отново защити Валери Симеонов, пита \"защо точно майките протестират\""}
{"url": "https://www.actualno.com/politics/bsp-izvinjavame-se-na-majkite-valeri-simeonov-da-se-ottegli-news_1408777.html", "text": "      Призоваваме Валери Симеонов да се оттегли, извиняваме се на майките. Това се посочва е позиция на ПГ на \"БСП за България\" по повод избора на Валери Симеонов за заместник-председател на парламента.      \"ПГ на \"БСП за България\" държи да се спазват правилата и демократичните принципи. ПГ \"Обединени патриоти\", които са получили подкрепа от част от българските граждани, имат право да излъчат свой зам.-председател на Народното събрание по силата на неговия правилник\", посочват от БСП.   Водени от това разбиране и като контра-теза на безцеремонното отстраняване на Валери Жаблянов от поста зам.-председател на НС, част от ПГ на \"БСП за България\" подкрепи кандидатурата на ОП.\r\n\"Този вот е институционален и не е нито индулгенция за предишни действия на Валери Симеонов, нито оценка за неговите политически и човешки качества, но нашата институционална дисциплина не може да стои над общественото мнение\", се казва още в позицията.  \"Обществената реакция е категорична и никакви обяснения няма да бъдат разбрани.Подкрепата ни за Валери Симеонов беше ненужен акт на добра воля и грешка. Извиняваме се на майките, които бяха обиждани и унижавани от него и зад които ние застанахме. Призоваваме го да се оттегли от поста\", заявяват от БСП.\r\nПо-рано от своя страна , че протестите срещу него са намеса в правилата и реда на парламента. Припомняме, че майките от \"Системата ни убива\" поред пред Народното събрание, недоволни от избирането на лидера на НФСБ за зам.-председател на Народното събрание.    ", "date": "2019.11.22", "title": "БСП: Извиняваме се на майките, Валери Симеонов да се оттегли"}
{"url": "https://www.actualno.com/bgfootball/krasimir-conov-sobstvenik-na-sport-depot-bfs-ne-sa-tyrsili-ekipirovka-ot-nas-news_1408838.html", "text": "      Държавата е отпуснала на Българския футболен съюз 5,5 млн. лв.  за развитие на детско-юношеския футбол между 2015 г. и 2018 г. За три години министерството на спорта отпуска на БФС малко над 1 милион лева за футболни екипи.    Разследване на bTV показа, че Красен Кралев и доскорошният президент Борислав Михайлов подписват три договора, всеки за по 336 000 лева. Седмица след първия договор Борислав Михайлов подписва споразумение за доставка на 11 200 футболни екипа плюс близо 1800  топки с афганистанското дружество \"Белал Сохайб\" .  Фирмата е създадена от двама афганистански граждани, с постоянен адрес град Мазар-и-Шариф – Афганистан.\r\nНа въпрос на медията, защо БФС  се е спряло на този доставчик, заместник-изпълнителният директор на съюза Антон Попов посочва, че към големите български фирми са изпратени покани за оферти за изработка на екипировка, но те не са проявили интерес, защото началните цени от БФС били ниски .\r\nНа първоначалния въпрос на bTV дали наименованието \"Белал Сохайб\" му говори нещо, Попов отговаря отрицателно. Любопитно е, че въпросното дружество дори няма сайт. Следващите два договора на Футболния съюз са идентични по текст с първия, фактурите и адреса на изпълнителя също. Една от жените, чийто подпис стои под договора за втория транш от 336 000 лева – Мария Хакимзада, заяви пред bTV, че никога не е подписвала подобен документ. Поради сериозната важност на темата дали има злоупотреби  с парите на българския данъкоплатец, когато БФС ги е харчело и казват ли истината отговорните лица от БФС, от Sportlive.bg и Actualno.com се свързахме с Красимир Цонов, изпълнителен директор и собственик на  Sport Depot, за да разберем дали неговата фирма е получила писмо от БФС за подаване на оферта за екипировка. Господин Цонов, според заместник-изпълнителния директор на БФС Антон Попов към големите български фирми са изпратени покани да дадат оферти за изработване на екипировка, но те не са проявили интерес, защото  началните цени, предоставени от БФС, са били ниски. Вярно ли е това и вие конкретно получавали ли сте подобна оферта? Категорично не! При нас такова запитване не е пристигало. Ние предлагаме екипировка от изключително много марки и сме готови да удовлетворим всички желания на нашите клиенти. Обличаме един от най-големите български отбори с Nike, а другият голям български отбор - с Lotto. Sport Depot има в асортимента си екипи от най-големите световни брандове.  Досега работили ли сте с Българския футболен съюз? Не, конкретно с БФС не сме. Работили сме с всички останали спортни федерации. От петте най-добри отбора по волейбол, ние обличаме четири, плюс националните. От футболните отбори от елита - обличаме пет-шест към момента. Осигуряваме екипировка и на отбор по фехтовка, гимнастика, аматьорски футбол и много др. Каква е ориентировъчната цена на един футболен екип, когато става въпрос за поръчка от над 10 000 броя, каквато е тази на БФС и каква е за цената на една добра топка, когато поръчката е за над 1500 броя?  Зависи от конкретните топки. Ако става въпрос за най-скъпите - цената е от 120 до 150 лв. на топка, но там цената към краен клиент е към 300 лв. Що се отнася до екипите, например, на италианските марки започват от около 22-23 лв. На Левски екипировката, която е от Nike, e 23 евро, тоест 45 лв. Но се движат в този порядък. Разбира се, могат да се намерят и по-ниски цени, но там вече качеството е различно. Но хубавата екипировка щади кожата, оставя тялото да диша, което е важно. Не сме правили компромиси да предлагаме много евтини стоки, но ако има запитване за огромно количество, можем да удовлетворим подобно искане.  Знаете ли нещо за афганистанското дружество БЕЛАЛ СОХАЙБ, което доставя екипировка за нуждите на БФС? Не. За първи път го чух. И аз гледах репортажа на bTV, много са странни тези неща. На пазара със сигурност не е бранд. Разкажете ни малко повече за  на  Sport Depot, за историята на компанията и предмета ѝ на дейност. Започнахме да работим през 1998 година, като първоначално се занимавахме само с хардуер, фитнес уреди, сауни, солариуми и т.н. От 2004 години започнахме да се занимаваме с брандове, свързани с дрехи и обувки, защото преценихме, че има капацитет за развитие. В момента представляваме около 150 марки, от които сме директен вносител на 140. Имаме 28 магазина в България. Започнахме експанзия в Южната ни съседка, като открихме в Солун най-големия спортен магазин в Северна Гърция- 2600 квадрата. Имаме офиси в Сърбия и Румъния.  ", "date": "2019.11.22", "title": "Красимир Цонов, собственик на Sport Depot: БФС не са търсили екипировка от нас"}
{"url": "https://www.actualno.com/business/emag-black-friday-2019-obzor-na-pyrvite-7-chasa-news_1408859.html", "text": "      През първите 7 часа от началото на на eMAG, клиентите на платформата са поръчали над 173 986 продукта на стойност 27 321 600 лева. Интересът към кампанията продължава да расте и до 14:00 часа на са били регистрирани 1 195 945 посещения. Средната стойност на поръчка е 263 лв., което е с 11,5% повече от миналата година и показва интерес към продукти с висока стойност.      Все още са налични повече от 376 000 продукта с отстъпка. Клиентите могат да избират от широка гама от предложения като телевизори, смартфони, лаптопи, хладилници, перални, малки домашни електроуреди, модни артикули, парфюми, козметика, игри и играчки, гуми, продукти за дома и градината, спортно оборудване.\r\nКъм момента потребителите са се насочвали основно към мобилни устройства, където по-голямата част от трафикът и поръчките са от мобилното приложение на eMAG. започна в 07:07 ч. тази сутрин, като 70,54% от посещенията са направени през мобилната апликация на платформата. По стойност на поръчките, най-високите са направени от Редута в София, Враца, Пловдив, Русе и Варна.\r\nЗа да отговори на нуждите на своите клиенти, eMAG предлага различни опции за плащане. Те могат да изберат да заплатят своите поръчки, като използват безлихвен потребителски кредит. Клиентите могат да се възползват от 6 или 12 безлихвени вноски при електронен кредит за някои покупки на стойност над 150 лв., за които такава опция е посочена на съответната продуктова страница.  Нови рекорди от тазгодишната :\r\n• Златна секунда: 11:14:06 ч. – 108 продукта, поръчани за секунда;\r\n• Златна минута: 07:08 ч. – 1040 поръчки.    Има регистрирани поръчки за доставки в България, направени от над 80 страни в целия свят. ТОП 10 по брой на поръчките са следните градове:\r\n1.\tЛондон, Великобритания\r\n2.\tФранкфурт, Германия\r\n3.\tВиена, Австрия\r\n4.\tПонт а Сел, Белгия   5.\tАмстердам, Холандия\r\n6.\tДелфт, Холандия\r\n7.\tНотингам, Великобритания\r\n8.\tПариж, Франция\r\n9.\tБрюксел, Белгия\r\n10.\tДъблин, Ирландия \r\nПримери за поръчки от чужбина:\r\n•\tОт Амстердам до София: поръчка за изпращане на лаптоп Gaming ACER Predator Helios 300 PH317-53-739D, 17.3”, на стойност 2 599,99 лв.\r\n•\tОт Волжски до Варна: поръчка за изпращане на телевизор QLED Smart Samsung, 65\" (163 см), 65Q70RA, 4K Ultra HD, на стойност 2 499,99 лв.\r\n•\tОт Лондон до Полигона, София: поръчка за телевизор Smart Android LED Sony BRAVIA, 65\" (163 см), 65XF9005, 4K Ultra HD, на стойност 2 399,99 лв. \r\nПоръчани специални продукти:\r\n•\t44 пренатални медицински анализи / прегледи\r\n•\t19 ваучера за СПА\r\n•\t3 туристически пакета за Болоня и Барселона\r\n•\t368 литра гориво \r\nБрой поръчани продукти след първите 7 часа от началото на Black Friday 2019: \r\n•\tНад 9 700 телевизора\r\n•\tНад 10 000 смартфона\r\n•\tНад 2 900 лаптопа\r\n•\tНад 10 000 големи домашни електроуреда\r\n•\tНад 20 000 малки домашни електроуреда\r\n•\tНад 5 600 модни артикула\r\n•\tНад 21 000 игри и играчки\r\n•\tНад 24 000 продукта за дома и градината е част от Naspers group и един от най-големите онлайн ритейли в Централна и Източна Европа. Групата от компании си спечелва репутацията на мултинационален експерт в електронната търговия с дейност в 4 държави (България, Унгария, Полша и Румъния). eMAG предлага в България близо 300 000 свои продукта, а в Marketplace платформата си още над 900 000 артикула в много категории, включително телефони, телевизори, таблети, домашни електроуреди и други електронни устройства. eMAG.bg предлага също играчки, книги, стоки за дома и градината, продукти за красота и здраве, хоби, модни и спортни стоки. eMAG.bg се превърна в шопинг дестинация, предлагаща възможност за удобно пазаруване и през мобилно приложение. ", "date": "2019.11.22", "title": "eMAG Black Friday 2019: Обзор на първите 7 часа"}
{"url": "https://www.actualno.com/society/chinovnik-po-tehnicheskite-punktove-lyjat-s-danni-na-sobstvenicite-na-avtomobili-news_1408595.html", "text": "      Председатели на комисии на пунктовете за технически прегледи умишлено въвеждат грешни ЕГН-та на собствениците на автомобили, за да избегнат проверката в базата данни на финансовото министерство и на общините. При прегледа в пунктовете пишат данни на изрядни шофьори с платени данъци и така се избягва плащането им от задължените, призна зам.-изпълнителният директор на ИА \"Автомобилна администрация\" Дамян Войновски, предаде в. \"Монитор\".      Според Войновски, тази пробойна в системата щяла да бъде запушена с европари. И в момента пунктовете са вързани с ДАИ, сканираните документи се изпращат към агенцията и протоколите се попълват автоматично. Но ГТП-тата е дадена възможност ръчно да въвеждат данни за МПС-то и собственика им, ако няма връзка с интернет или при прегледа се предостави ксерокопие на големия талон на автомобила, който често е нечетим. А възползващите се обикновено били собственици на хубави коли, които не са плащали общински данъци дълго време. Има дори случаи данъците да са на по-голяма стойност от самите возила.   Да се хванат подобни измами е трудно в реално време, казва зам.-изпълнителният директор на агенцията Дамян Войновски, защото на година се правят 2 млн. технически прегледа Ето защо срещу 1 милион лева агенцията въвежда подобрения и нови услуги в системите си. Всички данни за автомобила ще се извличат онлайн от архивите на МВР, а в пунктовете ще бъде ограничено попълването на още данни.\r\nДо края на годината при преглед вече няма да се носи полицата за \"Гражданска отговорност\", защото ще се извличат автоматично данни от Гаранционния фонд дали автомобилът е застрахован. С технология вече бяха пресечени и опитите на изпитите по теория да се явяват с фалшиви лични карти с истински данни, но с подменена снимка. Чрез връзка с МВР няма как друг да се яви на изпита вместо изпитвания, защото в базата данни вече се сверяват снимките от личните, както и снимка на лицето, което се явява на препитването.  Една от новите електронни услуги на бившата ДАИ ще дава възможност подаване на заявления без електронен подпис. Чрез лицево разпознаване и приложение за телефон ще може да се подават заявления за явяване на изпит за придобиване на правоспособност, обясни Бойко Рановски, директор на ИА \"Автомобилна администрация\". Улеснения с нови услуги ще се ползват и от бизнесът. Повече технология и при следене на нарушения    Контролът по пътищата ще се облекчи за шофьорите на тежки камиони, а работата на даяджиите ще стане прозрачна. Държавата предприема нови действия за по-малко бюрокрация при проверките.    80 екипа на ИА \"Автомобилна администрация\" ще бъдат оборудвани с таблети, принтери и ПОС терминали. В реално време централното управление ще знае къде и какво проверяват екипите на 27-те административни звена на агенцията. Графикът на 160 служители ще се прави автоматично от софтуер без човешка намеса.\r\nПри проверка на пътя инспекторите електронно ще сверяват данните от документите на шофьора и камиона. При издаване на протокола ще се изпраща онлайн, а на чужденците ще се издава и хартиен вариант. В него на английски език ще бъде посочено нарушението, а плащането на глобата ще става на момента чрез ПОС терминал. Новите услуги за гражданите и бизнеса ще заработят до октомври догодина, обяви още Дамян Войновски. ", "date": "2019.11.22", "title": "Чиновник: По техническите пунктове лъжат с данни на собствениците на автомобили"}
{"url": "https://www.actualno.com/society/arteks-otvyrna-na-namerenijata-na-novija-kmet-na-lozenec-da-sloji-kraj-na-zlaten-vek-news_1408601.html", "text": "      Като внушение определиха от строителната фирма \"Артекс\" твърденията, че има изтекло строително разрешително за скандалния им проект \"Златен век\" в столичния квартал \"Лозенец\". Компанията пуска официално изявление, след като стана ясно, че новият кмет на район \"Лозенец\" иска , тъй като е строено след като строителното разрешително е изтекло.      От \"Артекс\" казват, че се мълчало за \"най-важния факт – решението на българския съд, а това води до изопачаване на истината и манипулиране на общественото мнение. \"С решение от 30 юли, 2019 година, Софийският административен съд потвърди  валидността на Разрешението за строеж на многофункционалната сграда \"Златен век\" и отмени заповедта на ДНСК за спирането на строежа\", казват от компанията, като след това уточняват, че има още една инстанция - ВАС.   \"Решението на съда е подкрепено от множество официални правни становища на авторитетни правни експерти като проф. Огнян Герджиков, проф. Дончо Хрусанов, проф. Иван Русчев, проф. Димитър Костов, проф. Иван Тодоров, Явор Зартов и други. Не ни се иска да вярваме, че г-н Константин Павлов смята всички тези правни становища за нищожни и би предприел каквито и да било действия, които не отговарят на изводите, направени от българския съд. Подобни негови действия целят правен прецедент, който освен че ще бъде негативен сигнал към българските и чуждестранни инвеститори, ще създаде възможност да се атакуват редица мащабни строежи, включително и редица инфраструктурни проекти в страната, за които поправката в чл. 153 на ЗУТ е направена и важи\", смятат от \"Артекс\".\r\nОт \"Артекс\" казват и, че съдът счита, че съобразно практиката на ВАС,  десетгодишното разрешение за строеж на този и други подобни строежи,  които промяната на Закона за устройство на територията (ЗУТ) е заварила  през 2017 година, ще изтече през 2028 година. Законовата промяна вече стана известна като \"поправката Артекс\" - а кой извън ГЕРБ я подкрепи, припомнете си в !  \"Вярваме, че резултатите от нашите усилия са много по-трайни от десетки  управленски мандати и продължаваме да се борим за независима бизнес  среда в България\", казват от \"Артекс\". ", "date": "2019.11.22", "title": "\"Артекс\" отвърна на намеренията на новия кмет на \"Лозенец\" да сложи край на \"Златен век\""}
{"url": "https://www.actualno.com/politics/simeonov-protestite-sreshtu-men-sa-namesa-v-pravilata-i-reda-na-parlamenta-news_1408648.html", "text": "       Протестите срещу мен са намеса в правилата и реда на парламента. Това каза пред журналисти лидерът на НФСБ Валери Симеонов , предаде \"Фокус\".      \"Според мен става въпрос за намеса в парламентарната демокрация. Правото на група \"Обединени патриоти\" да има заместник-председател е неоспоримо. То е съгласувано с всички останали групи. Както ДПС има заместник-председател, така както БСП и ГЕРБ имат, така е редно и \"Обединени патриоти\" да имат. За мен това не е било самоцел. Виждате, че този пост четири месеца фактически стои незает. С решение на групата съм определен аз да заема този пост. Нямам нито избор, нито съм човек, който бяга от отговорност, нито човек, който има нуджа от повишаване на рейтинг. Това, че някой протестира си е негово право. Това си е намеса в правилата и реда в парламента. Все пак България е парламентарна република\", коментира Симеонов.   Той посочи, че има вариант всеки да от \"Обединени патриоти\" да е заместник-председател, но такова решението е на групата. Симеонов обърна внимание, че не се е издигнал той за този пост.\r\nПрипомняме, че за втори пореден ден граждани се събраха , недоволни от избирането на лидера на НФСБ за зам.-председател на Народното събрание. Протестиращите носеха плакати \"Забравихте ли майките?\" и се бяха събрали пред северния вход на Народното събрание.   ", "date": "2019.11.22", "title": "Симеонов: Протестите срещу мен са намеса в правилата и реда на парламента"}
{"url": "https://www.actualno.com/politics/izvestni-imena-lipsvat-ot-spisycite-sys-zamenkite-news_1408578.html", "text": "      В списъка на фирмите, които ще трябва да връщат пари на държавата за на гори от периода 2007-2009 г., има крещящи липси, съобщава . След години протакане и натиск от ЕС Министерството на земеделието (МЗ) най-сетне изчисли, че при 103 от общо 132 сделки за замени на гори от този период оценките не са били коректни и държавата е била ощетена с обща сума от 80 млн. лв. И обеща, че ще \"покани\" фирмите да доплатят разликата в цените. МЗ не посочи конкретно кой колко има да връща и как се е стигнало до сумите, нито обяви кои са останалите 29 фирми и физически лица, при които не са установени щети от заменките.      Проверка на \"Сега\" показа, че сред 29-те \"изрядни\" попадат едни от най-големите и знакови замени. В субективността на оценките се усъмниха и природозащитници, които настояха да се публикуват новите оценки на всяка една от неизгодните сделки.   \"Сега\" сравни разпространения в момента списък на МЗХ с предоставената от същото това министерство, но през 2013 г., детайлна справка с всички 132 заменки, сключени в периода от 2007 до 2009 г. Справката още може да бъде открита в архивната секция на сайта на парламента като данните през 2013 г. бяха предоставени в разгара на друг скандал - \"Дюнигейт\". Тогава МЗХ реши да представи в детайли заменките, сключвани в предходни периоди от други правителства.\r\nСред най-очевадните липси в новия списък е на инвеститорите в голф игрището край Балчик - \"Трейшън клифс енд спа резорт\" АД. Заменката на \"Трейшън\" е сключена през април 2008 г., като дружеството получава от държавата 283 декара в Балчик, оценени на 2 031 466 лв., или 7 лв. на кв. м земя. Срещу този имот фирмата е предоставила 2984 декара гори из Видинско, Чупрене, Черни Осъм, Троян, Тетевен, на свой ред оценени на 2.034 млн. лв., и така изобщо не се е стигнало до доплащане.  Фирмата се свързва с бизнесмена Красимир Гергов.\r\nВ списъка от 2019 г. липсва и друга крупна заменка на дружество, свързано с фамилия Гергови - на фирма \"Про консулт 2004\". Тя е основана от Тодор Гергов, брат на Красимир Гергов, като доскоро е била собственост на Теодора Тодорова Гергова. Дружеството е получило от държавата други 138 декара в Балчик с оценка от 1 090 196 лв., или близо 8 лв. на кв. м, срещу 1197 декара гори във Видин, Чупрене и т.н., като тази заменка е от 2009 г.\r\nЗнаково отсъствие има и при заменките от 2007 г., като тук липсва най-голямата сделка - за 1345 декара горски фонд във Варненско, оценени на 12,3 млн. лв. (9 лв. на квадратен метър). Страна по тази заменка е \"Мирта Инженеринг\", като срещу получените гори във Варна фирмата предоставя 9357 декара в Своге, Рибарица, Тетевен и др., оценени на сходна сума.       Отсъствието на тази заменка е, меко казано, странно, защото в списъка на МЗХ с 109-те, ощетили хазната, фигурира заменката на свързано с \"Мирта\" дружество - \"Бета Форест\". На същата дата - 7 май 2007 г., \"Бета Форест\" е сключила заменка за други 1364 декара в същата местност във Варненско, като оценката е сходна - 12 155 043 лв., или 9 лв. на кв. м. При заменката на \"Бета Форест\" министерството е открило щета, при тази на \"Мирта\" - не. \"Бета Форест\" и \"Мирта Инженеринг\" са собственост на едно и също лице - \"Мет риъл Истейт\".\r\nЧастично в новия списък присъстват и заменките на \"Литекс комерс\", свързана с Гриша Ганчев. МЗХ е открило щети при три заменки на дружеството, а фирмата всъщност има 4 сделки - за замяна на съответно 422 декара в Несебър, 294 декара в Несебър, 100 декара в Пампорово и 158 декара отново в Несебър. Не е ясно коя от тези заменки МЗХ счита за изрядна.\r\nДруго ярко отсъствие е това на \"Иса инженеринг\" - строителя на сараите на Ахмед Доган. През 2009 г. фирмата е получила от държавата 12 декара гори в Девин, оценени на 48 229 лв., като в замяна е предоставила други 47 декара в Девин и Видинско с оценка 47 827 лв. Сред отсъстващите при фирмите в този регион изпъква и \"Евробент\", взела 62 декара в Кърджали срещу други 92 декара в Кирково. Сред изрядните излиза, че е и известната строителна фирма от Бургас \"Артстрой груп\", която е получила 13 декара във Варна с оценка 346 424 лв. срещу 535 декара гори в други райони и доплащане. В новия списък не присъства и заменката на \"БГ ленд ко\", взела 20 декара в Балчик за 171 568 (8.6 лв. на кв. м) срещу 70 декара в Рибарица, оценени на 221 135.\r\nФирмата е на Велимир Магурев – благоевградски бизнесмен, сочен за близък до екскмета Камбитов и основен участник в поръчките по програмата за саниране. Липсва и сделката на \"Минтекс - Георги Крумов\", взела 26 декара във Варна с оценка 21 787 лв., собственост на масон. ФИЗИЧЕСКИ ЛИЦА       Интересни отсъстващи има и при физическите лица. Сред вече изрядните са Меляйдин Хюсмен, взела 93 декара във Великотърновско. Тя е била кандидат за общински съветник на ДПС през 2011 г. Липсва и сделката на Марин Михов Тенев, взел 93 декара в Разлог с оценка 303 318. Той e съдружник на почетния консул на Корея в Бургас Йосиф Спиридонов, сочен до близък с ДПС. ПОЗИЦИЯ \"Редно е Министерството на земеделието и горите да обяви оценките на всяка една от 103-те заменки, за да има истинска прозрачност. Само така ще стане ясно как е формирана сумата от 80 млн. лв., която държавата възнамерява да си потърси\", коментира пред БНР представителят на „За да остане природа в България“ и съветник на \"Демократична България\" Тома Белев. Според него сумата от 80 млн. лв. е силно подценена. Пред \"Дневник\" той допълни, че само при една от заменките от 2007 г. за 13.7 млн. лв. е нанесена много по-голяма щета, защото земите на морския бряг впоследствие са ипотекирани за 152e 3/6 млн. лв. Белев не посочи конкретна фирма. Той припомни, че пикът на заменките е бил през 2005 и 2006 г., но за тях държавата няма да предприема мерки, защото тогава страната не бе член на ЕС. Експертите се съмняват, че извършените оценки от фирма \"Агролеспроект\" - 100% собственост на МЗХ, са пазарни, и считат методиката, по която е работила фирмата, за съмнителна. ", "date": "2019.11.22", "title": "Известни имена липсват от списъците със заменките"}
{"url": "https://www.actualno.com/crime/8-ot-hvanatite-za-narkorazprostranenie-v-sofija-ostavat-v-aresta-news_1408712.html", "text": "      Специализираният наказателен съд определи мярка за неотклонение „Задържане под стража“ на осем от обвинените за участие за разпространение на наркотици. Те бяха задържани на 18 ноември в София.      На останалите седем от групата съдът наложи парични гаранции от по 5000 лева с мотива, че не са осъждани, че са на младежка възраст (родени между 1991 г. и 1999 г.), както и че степента на участието им в престъпната група е по-малка, съобщи Нова телевизия.   Съдът прие, че за всичките 15 обвинени по досъдебното производство е налице обосновано предположение да са извършили престъпленията, за които са обвинени.\r\nПри неутрализирането на групата у всеки от тях бяха намерени наркотици, подготвени за продажба на черния пазар – общо 10,5 килограма, 240 000 лева, електронни везни, машинки за нарязване на марихуана и множество други доказателства за престъпната им дейност.  Обявен за международно издирване е 16-и участник в групата, на когото е повдигнато задочно обвинение, което предстои да му бъде предявено.\r\nСпециализираната прокуратура ще протестира определението на съда в частта му за определените мерки за неотклонение „Парична гаранция” на седемте участници в групата.    ", "date": "2019.11.22", "title": "8 от хванатите за наркоразпространение в София остават в ареста"}
