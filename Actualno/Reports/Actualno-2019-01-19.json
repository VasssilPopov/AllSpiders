{"url": "https://www.actualno.com/football/arsenal-podchini-chelsi-v-bitkata-za-london-news_717161.html", "text": "   изигра най-добрия си мач през сезона в ,  печелейки категорично с 2:0 срещу градския съперник Челси в дербито на  23-ия кръг на шампионата. Резултатът сам по себе си не е \"разгромен\", но  \"артилеристите\" изиграха почти перфектен двубой, в който не позволиха  на Челси в нито един момент да води играта.     Още в 14' домакините поведоха, благодарение на изключително  индивидуално изпълнение на Александре Лаказет. В 38' пък капитанът Лоран  Косчелни отбеляза куриозно попадение, след като не успя да играе с  глава, но топката се удари в рамото му и влетя във вратата - 2:0.   През второто полувреме Челси нямаше нито едно добро положение за  отбелязване на гол, като \"артилеристите\" тотално изолираха от играта  Еден Азар и \"мотора\" на \"сините\" Жоржиньо. Неутрализирайки най-важните  играчи на , Арсенал гарантира лек мач за Бернд Лено и победата срещу един от директните съперници за влизане в топ 4.\r\nПоражението на Челси пък направи битката за 3-о и 4-о място  изключително любопитна. В момента Тотнъм е 3-и с 47 точки (мач по-малко)  и води с 1 точка на \"сините\". Арсенал и Манчестър Юнайтед пък са с по  44 точки и дебнат от задна позиция да изпреварят някой измежду  лондонските тимове, които в момента се намират в топ 4.  ", "date": "2019.01.19", "title": "Арсенал подчини Челси в битката за Лондон"}
{"url": "https://www.actualno.com/tips/interesni-futbolni-prognozi-golgol-i-pobeditel-v-macha-za-dnes-1901-news_717151.html", "text": "  Едни от любимите и най-интересни за феновете на играта са за гол/гол и победител в мача. Изисква се сериозно майсторство да \"хванеш\" подобна среща, но затова нашият екип от специалисти в ще се опита да даде най-добрите предложения през уикенда за подобни мачове. Рядко се срещат хора, които могат да познаят в коит мачове и двата отбора ще отбележат гол и ще има победител, но това продължава да е един от най-популярните залози в света на . Ето и първите ни предложения в тази рубрика:       Борусия смело крачи към титлата в Бундеслигата, а на пътя им застава отбор, борещ се за влизане в топ 4. Домакините играят добър футбол, с който могат да затруднят \"жълто-черните\", но не достатъчно, за да спрат серията на Борусия от осем поредни победи в шампионата. Очакванията са двата отбора да стигнат до попадение, но все пак победата да \"отлети\" към Дортмунд, където открай време жадуват за титлата в Германия. Прогноза - гол/гол и победител Борусия Дортмунд, а по-смелите могат да потърсят и точен резултат 1:2.   : Борусия Дортмунд да спечели и двата отбора да отбележат гол (коефициент 4.50)    Арсенал може и да е изключително стабилен домакин, но срещу отборите от топ 4 се представя посредствено. Единствената победа до момента през сезона дойде срещу Тотнъм, който редовно понася загуби в шампионата от градския си съперик. На \"Емиратс\" пристига Челси, който е третият най-добър гост в шампионата и записа много, много впечатляваща победа като гост на Манчестър Сити. \"Артилеристите\" играят отлично в нападение и няма как да не отбележат гол, но едно е сигурно - двойката Косчелни/Сократис няма как да спре бързите Азар, Педро и Вилиан. Мачът е много рисков, но коефициентът е прекалено апетитен, за да бъде пренебрегнат.     : Челси да спечели и двата отбора да отбележат гол (4.40 коефициент)  Една голяма класика в Примера дивисион ни очаква в съботния ден –  Селта приема Валенсия. И двата именити отбора се намират в странен за  тях период, като домакините от Виго са в край опасната зона, докато  Валенсия все още не може да затвърди изявите си в Испания.   Двата тима обичайно правят голови мачове, като не се притесняват да  се впускат в шеметни атаки, макар защитната игра да не е по вкуса им, а и  качествена.   Липсата на Хави Хименес, Гонсало Гедеш и Жофри Кондогбия при гостите  ще се отрази сериозно в това, че домакините ще потърсят трите точки на  „Балаидос”. Въпреки това попадение във вратата на Селта е много сигурно,  но въпреки това домакините ще грабнат успеха. : Селта и  гол/гол (коефициент 6.25) Съветът ни е да играете тези футболни прогнози единствено като \"единични\" (тъй наречените \"сингъл\" залози), или в система \"трикси\". Иначе общият коефициент, който се получава, е зашеметяващите 123.8, като може да се възползате както от (18+), както и от на Националната лотария.", "date": "2019.01.19", "title": "Интересни футболни прогнози: Гол/гол и победител в мача за днес (19.01)"}
{"url": "https://www.actualno.com/sofia/ivan-takov-v-sofija-ne-mojem-da-dishame-kyde-sa-merkite-na-so-sreshtu-mrysnija-vyzduh-news_717139.html", "text": "  В София от два дни не можем да дишаме, а къде са мерките на Столична община срещу мръсния въздух? Това попита общинският съветник от БСП Иван Таков, който е член на Комисията по опазване на околната среда, земеделие и гори. Според него пълното бездействие на управляващите в Столична община в последните дни по проблема с чистотата на въздуха в града отново показва, че системата за ранно предупреждение не работи.     \"С колегите от групата на БСП в СОС отдавна говорим, че тази толкова рекламирана система не работи. И за пореден път имаме доказателство за това, заяви Иван Таков. - Два дни в София виждаме какво дишаме, измервателните станции показват много притеснителни стойности за замърсеност на въздуха, а управляващите в Столична община демонстрират арогантно мълчание и бездействие. Нали в края на миналата година гласувахме кметът Йорданка Фандъкова да има възможност да въвежда мярката \"Зелен билет\" още при прогноза за замърсяване на въздуха. Къде е този \"Зелен билет\"? Защо вчера и днес в София не е въведен зеленият билет - единствената що-годе прилична мярка срещу замърсяването на въздуха?! Ясно е, че тази прословута система за ранно предупреждение изобщо не работи\".   Според Иван Таков, управляващите в Столична община са напълно безсилни да се справят с проблема със замърсяването на въздуха в града. \"От години говорим за него, България беше осъдена от Европейската комисия заради мръсния въздух, а ефективни действия от страна на управляващите в СО няма. Вече е съвсем очевиден този факт, коментира той. - Има само имитация на действия и мерки, които са с цел замитане на пробема под килима, за да не руши имиджа на кмета. А здравето на гражданите отново остава на произвола на съдбата\".\r\nПо официални данни на Air Quallity Ingex на Европейската комисия, в 10 града на България е било отчетено сериозно замърсяване на въздуха днес. Най-голямо натрупване на мръсен въздух е регистрирано в София. Цветната сигнализация на измервателните станции е показвала тъмно червено за опасни стойности. А замърсяването на въздуха в някои райони на София от вчера до днес надскочи допустимите стойности над 10 пъти.  ", "date": "2019.01.19", "title": "Иван Таков: В София не можем да дишаме, къде са мерките на СО срещу мръсния въздух?"}
{"url": "https://www.actualno.com/crime/tri-kyshti-izgorjaha-v-centyra-na-gabrovo-news_717148.html", "text": "  Сигналът за инцидента е подаден около 10:30 часа днес. Като по чудо няма пострадали . Огнената стихия е тръгнала от една от къщите, в която се извършвал ремонт, бързо се разраснала и обхванала и съседните два имота, предаде кореспондентът на БГНЕС в региона.     Пламъците са избухнали от къща, в която се извършвал ремонт, на място веднага пристигнали екипи на пожарната, но огнената стихия се разраснала и обхавала и съседните два имота.   Жена: „Дойдох точно когато дойдоха пожарникарите. Видях, че гори средната къща и то много. Само мога да кажа едно голямо браво на пожарникарите.!“\r\n„Хората правиха ремонт цяла година и точно в крайният етап да изгори, това е вече лош късмет“, коментира съсед на потърпевшите  Две от изгорелите къщи са необитаеми, а хората, които живят в третата, като чудо успели да се измъкнат невредими. За щастие в това време на мястото не е имало и работници.\r\n„Тепърва ще се изясняват причините. В следствие на пожара, който е избухнал в средната къща се е разпространил в двете съседни. Щетите, виждате и в трите къщи покривните конструкции и вторите етажи на къщите са унищожени“, каза комисар Георги Русинов, директор РСПБЗН – Габрово.   Разследването на причините за пожара продължава.    ", "date": "2019.01.19", "title": "Три къщи изгоряха в центъра на Габрово"}
{"url": "https://www.actualno.com/politics/jotova-trjabvashe-kategorichno-da-postavim-na-masata-paket-mobilnost-kogato-makron-beshe-u-nas-news_717118.html", "text": "  България трябваше категорично да постави на масата пакета „Мобилност“ още при посещението на президента Макрон във Варна. Това каза вицепрезидентът Илияна Йотова в предаването „Седмицата“ по Дарик радио. „Не бих го определила като победа, а като глътка въздух, защото все още няма никакво решение. Ще бъде прецедент за европейските правила, ако въпреки отказа от гласуване и неприемане на две от директивите или досиетата в един пакет от три, бъдат взети насилствени решения да се вкарат в пленарна зала без одобрение на съответната транспортна комисия.     Моята информация е, че в понеделник или вторник координаторите на политическите партии, ще вземат решения за процедурата какво да правят оттук нататък. Това е типичен пример как Европа не разбра защо хората гласуваха за излизане от ЕС във Великобритания“, заяви Йотова. „Когато група демонстрация на двойни стандарти, незачитане на интересите и правата на всички държави в ЕС, нежелание за търсене на компромис, за каква солидарност и ценности говорим? Според мен трябва да се отложи това досие. Смятам, че България направи няколко съществени пропуска в това отношение“, допълни вицепрезидентът. Според Йотова това са стари директиви и регламенти от 2006 г., които сега са допълнени с тези нови текстове, които са лобистки и по отношение на конкретни кръгове в бизнеса в Европа, както и на съответните страни. „Още тогава страната ни трябваше да потърси своите естествени съюзници, които имат същите проблеми.   Втората ни грешка беше при идването на президента Макрон във Варна, когато повече се говореше другата спорна за нас директива за командироването, а частта за превозвачите беше косвено засегната. Още тогава трябваше категорично на масата да бъде поставен пакетът „Мобилност“ и ясно да се разбере каква е позицията на България, че ние ще защитаваме и ще търсим други, които са в нашата ситуация“, допълни тя. Според нея третият пункт на изоставане е бил по време на нашето председателство и това за нея е била най-благоприятната почва. „Темата за превозвачите трябваше да бъде в първите 4 конкретни приоритета, които държавата постави. Други две големи грешки са темата за Шенген и за мониторинга. Демонстрирахме ниско самочувствие и страх да се поставят с цялата острота“, каза още Илияна Йотова.", "date": "2019.01.19", "title": "Йотова: Трябваше категорично да поставим на масата пакет „Мобилност“, когато Макрон беше у нас"}
{"url": "https://www.actualno.com/crime/prokuraturata-6-dushi-sa-obvineni-v-terorizym-edin-ot-tjah-e-objaven-za-mejdunarodno-izdirvane-news_717134.html", "text": "  Към настоящия момент към наказателна отговорност са привлечени 6 лица, 5 от които са задържани от прокурор за 72 часа, а шестото лице е обвинено задочно и е обявено за международно издирване, тъй като не е установено на територията на страната. Това каза за Агенция „Фокус“ говорителят на главния прокурор Румяна Арнаудова във връзка с реализацията, която беше осъществена вчера на територията на страната от Специализираната прокуратура за тероризъм.     „Обвиненията, които са повдигнати на шестте лица, са на всяко от тях по две обвинения за престъпления против републиката. Първото обвинение е за това, че в периода от началото на 2016 г. до 18 януари 2019 г. на територията на страната всяко едно лице поотделно е извършвало небанкови парични операции по метода „хавала“ в особено големи размери – общо от всички лица, не по-малко от 25 млн. евро, и е участвало в закупуване на леки автомобили в България и други държави и прекарването им до сирийски територии“, коментира Арнаудова.   По думите ѝ всички тези действия са извършени от лицата, като са предполагали, че ще бъдат използвани изцяло или частично за извършване на терористични актове на територията на чужда държава. „Второто обвинение, което всяко едно от лицата са получили, е за това, че са участвали в група, която си е поставяла за цел извършване на терористични действия на територията на чужда държава. Автомобилите, които са били прекарвани от членовете на тази група от България до Сирия в инкриминирания период са не по-малко от 100“, обясни Арнаудова и уточни, че групата се състои от общо 6 лица, като 5 от тях са мъже.\r\n„Всички те са сирийски граждани, законно пребиваващи на територията на Р България. Шестият е жена – българска гражданка. По отношение на чужденците, трима от тях са с постоянно пребиваване на територията на страната, а останалите с временно пребиваване“, допълни тя.  Румяна Арнаудова уточни още, че в рамките на утрешния ден прокуратурата ще поиска от съда вземане на най-тежките мерки за неотклонение на петимата задържани. Продължава и издирването не шестия участник в групата.", "date": "2019.01.19", "title": "Прокуратурата: 6 души са обвинени в тероризъм, един от тях е обявен за международно издирване"}
{"url": "https://www.actualno.com/curious/9-nachina-da-napravite-strahoten-podaryk-na-lubimata-jena-news_717157.html", "text": "  Търсите , защото искате да зарадвате най-любимото си същество на този свят? Задачата е трудна, но си заслужава да положите малко повече усилия, за да направите нещо голямо. И ние ще ви помогнем в тази задача с няколко трика за правене на неустоим подарък.     Вижте ги!\r\n1. Направете подаръка събитие.\r\nБъдете креативни с опаковката! Вместо просто да дадете подарък в обикновена опаковъчна хартия, помислете за това като за събитие. Можете да скриете подаръка и да измислите игра, в която получателят сам трябва да си го намери. Или да скриете истинския подарък в друг, фалшив подарък. Експериментирайте!  2. Доверете се на опита.\r\nТя обича дадена книга и филма по нея. Купете билети за театралната постановка по романа. Това ще я трогне по-дълбоко, отколкото някога сте предполагали. Не само ще я зарадвате, но и ще й покажете, че се интересувате от нея и нещата, които харесва. Така любимата жена ще разбере, че наистина мислите за нея и не просто „отбивате номера“ с някой подарък, а наистина искате да я направите много, много щастлива.\r\n3. Направете списък на всички неща, от които се интересува получателката на подаръка и неща, които определят какъв човек е тя.    Направете този списък изчерпателен и дълъг - запишете колкото се може повече неща. Сега помислете за нещо, с което да съчетаете всеки или почти всеки елемент от този списък. Не е нужно да давате няколко подаръка, просто ще ви дойдат някои наистина свежи идеи, които ще бъдат високо оценени.\r\n5. Запитайте се какво й е необходимо.\r\nИма много продукти, които да помогнат на хората да управляват живота си по-ефективно. Мисленето на по-мащабно и рационално ниво ще ви помогне да излезете извън редовния, по-тесен поглед върху този човек и да му подарите нещо, което наистина ще се ползва и ще бъде полезно.\r\nСледвайте тези наши съвети и няма да сгрешите. Подарявайте умно и красиво!", "date": "2019.01.19", "title": "9 начина да направите страхотен подарък на любимата жена"}
{"url": "https://www.actualno.com/showbusiness/dejvid-baui-e-naj-velikija-artist-na-20-vek-news_717145.html", "text": "  Дейвид Бауи беше обявен за „най-великия артист на 20 век“ от феновете, които гласуваха в анкетата на телевизионното шоу „Икони“ на BBC, съобщава в. „Daily Mail“.     Британците избраха покойния музикант, който успя да спечели надпреварата с легенди като Чарли Чаплин, Били Холидей и Мерилин Монро.   Бауи е четвъртата популярна личност, която зрителите на шоуто избраха. В категориите най-велик лидер, изследовател и учен спечелиха съответно Нелсън Мандела, Ърнест Шакълтън и Алън Тюринг.\r\nНа 10 януари се навършиха три години от смъртта на певеца, който загуби тежката битка с рака на черния дроб само два дни след 69-я си рожден ден.  ", "date": "2019.01.19", "title": "Дейвид Бауи e „най-великия артист на 20 век“"}
{"url": "https://www.actualno.com/vraza/na-babinden-v-mezdrenskoto-selo-carevec-news_717149.html", "text": "  Всяка година на 19 януари – Бабинден по стар стил, жените в мездренското село Царевец отиват при бабата-акушерка. Ритуалът повелява да измият ръцете и да дадат в дар пешкири (хавлии) на местната акушерка. По традиция в ритуала участват жени, които имат деца до 3 години.  В честването има атрактивна каруца, с конски впряг, която съпровожда акушерката при най-малкото дете в селото. Вероника Ангелова, на 7 месеца, е бебето домакин тази година.Акушерката й поднася китка здравец, паричка за здраве и благоденствие, както и дрехи на малката Вероника. След това бабата е „изкъпана“ по традиция  на селската чешма от жените, които е изродила.     Жените от селото, заедно с кметицата Маргарита Петкова, правят обиколка на Царевец, като наричат за здраве и плодовитост. Отбелязването на Бабинден събира на селския мегдан много жители и гости на селото, а както е на всеки празник, има  кръшни  хора и музика от самодейците на местното читалище.   ", "date": "2019.01.19", "title": "На Бабинден в мездренското село Царевец"}
{"url": "https://www.actualno.com/europe/sled-brexit-20-poveche-turisti-ot-velikobritanija-u-nas-news_717132.html", "text": "  Излизането на Великобритания от Евросъюза ще доведе до бум на британски туристи у нас. Прогнозата е на британския вестник \"Гардиън\". В действителност обаче англичаните от години идват на почивка у нас, защото им е по-евтино.     Британските медийни очаквания заливат нашето море преди да са го залели туристите. На Острова усещат отслабването на лирата заради Brexit, а според специалисти евтината британска валута винаги действа добре на приходите в български лева.   \"Винаги, когато англичаните се замогнат, тръгват по по-престижни дестинации, забравят за България и тогава имаме спад\", каза Румен Драганов, директор на Центъра за анализи и оценки в туризма.\r\n\"Не си мислете, че ще увеличаваме легловата база. Ако имаме ръст от един пазар, неминуемо следва спад в друг пазар, т.е. Вселената не търпи вакуум\", коментира Диана Колчева, управител на хотел в \"Слънчев бряг\", пред \"Нова телевизия\".  Вакуум морето не чака. Хотелиерите се готвят за нормален сезон. А у британските туристи най-много ценят постоянството.\r\nПритеснени били английските туроператори - как ще се справят с неяснотата в Европа.   \"Не могат да вземат решение какво точно става - дали ще има промяна в цената. Допълнителни документи - застраховки, лични документи, здравни карти...\", каза Драганов.    \"Brexit, ако се излезе със споразумение, запазва липсата на туристически визи, т.е., няма да има промяна по никакъв начин. Обсъждаме и най-лошите сценарии с външно министерство, така че да имаме двустранни споразумения в отделните сектори\", заяви министърът на туризма Николина Ангелкова. За този сезон англичаните ще имат още един стимул към България. От май започват нискотарифни полети от девет летища на Острова към Бургас. Вече директно с нашето море, до края на септември ще могат да летят туристи от Белфаст, Бирмингам, Източен Мидландс, Единбург, Глазгоу, Лийдс Брадфорд, Лондон Станстед, Манчестър и Нюкасъл.\r\nСпоред хотелиери от \"Слънчев бряг\" още е рано да се говори за специални предложения за англичани.", "date": "2019.01.19", "title": "След Brexit: 20% повече туристи от Великобритания у нас"}
{"url": "https://www.actualno.com/america/jertvite-na-vzriva-na-tryboprovod-s-gorivo-v-meksiko-se-uvelichavat-news_717146.html", "text": "  Броят на жертвите при експлозията на тръбопровод с гориво в щата Идалго в Мексико достигна 66 души, съобщиха местните власти, цитирани от АФП. Десетки са пострадалите, които са настанени в болница с тежки изгаряния.     Припомняме, че възникнаха на мястото на незаконно включване в тръбопровода в момент, когато там са се намирали десетки хора, които източват гориво.   Във връзка с трагедията Националната комисия за извънредни ситуации започна работа в страната. Град Мексико изпрати четири хеликоптера до Идалго с лекари, за да помогнат на пострадалите.", "date": "2019.01.19", "title": "Жертвите на взрива на тръбопровод с гориво в Мексико се увеличават"}
{"url": "https://www.actualno.com/crime/obvinenijat-v-ubijstvoto-na-prijatelkata-si-v-banishora-vleze-razplakan-v-syda-news_717158.html", "text": "  Съдът гледа мярката за неотклонение на Васил Василев – заподозреният за убийството на приятелката си в столичния квартал \"Банишора\". Той влезе в съдебната зала разплакан и запази пълно мълчание пред медиите. Заседанието на съда е при закрити врата по настояване и на обвинението, и на защитата, съобщи \"Нова телевизия\".     Според обвинението има доказателства, че именно той е отнел живота на Калина по особено жесток начин. Младият мъж бе задържан под стража за 72 часа. Сега магистратите трябва да решат дали да остане за постоянно в ареста.   Предполага се, че мотивът за убийството е ревност, породена от получено от жертвата съобщение, което тя отказала да прочете пред приятеля си.\r\nТялото на Калина беше открито в апартамент с множество следи от насилие по тялото.Само за миналата година в България са убити 35 жени, сочат данни на Българския фонд за жените. От началото на 2019 г. жертвите вече са две.  ", "date": "2019.01.19", "title": "Обвиненият в убийството на приятелката си в \"Банишора\" влезе разплакан в съда"}
{"url": "https://www.actualno.com/society/sociolog-opovestjavaneto-na-mejdinnite-rezultati-v-izbornija-den-ne-mogat-da-obyrnat-rezultata-news_717160.html", "text": "  Оповестяването на междинните резултати от социологическите данни в изборния ден не могат да обърнат резултата. Това каза за обзорното предаване „Метроном“ на Радио „Фокус“ социологът и управител на социологическа агенция АФИС Юрий Асланов относно идеята на ГЕРБ за отпадане на забраната за огласяване на социологически данни в изборния ден.     „В повечето европейски държави това не е разрешено. Този дебат трябва да се води по продължително и законодателните решения да не се взимат така бързо, защото могат да увеличат и без това високото недоверие към изборния процес у нас. Дали може да обърне вота е сложен въпрос. Публикациите влияят на вота, но влиянието им е преувеличено. Чак да обърне резултатът такава публикация не може“, каза социологът.   Според Юрий Асланов около 90 % от избирателите, които ще идат до урните са взели своето решение преди изборния ден. Колкото до така наречените “мъртви души“ , според него те са около 2,5 милиона и имат отношение само при провеждането на референдуми и първият тур на президентските избори.", "date": "2019.01.19", "title": "Социолог: Оповестяването на междинните резултати в изборния ден не могат да обърнат резултата"}
{"url": "https://www.actualno.com/balkani/vnesoha-zakonoproekta-za-ratifikacijata-na-dogovora-ot-prespa-v-gryckija-parlament-news_717163.html", "text": "  Законопроектът, с който се ратифицира и влиза в сила Договорът от Преспа беше представен в гръцкия парламент. Вероятно в понеделник документът ще бъде разгледан от комисията по национална отбрана и външни работи и се очаква да бъде гласуван до петък.     Законопроектът на Министерството на външните работи на Гърция е озаглавен \"Ратифициране на окончателното споразумение за разрешаване на различията, посочени в решенията на Съвета за сигурност на ООН 817 (1993) и 845 (1993), прекратяване на Временното споразумение от 1995 г. и установяване на стратегическо партньорство между страните ” и се състои от 3 члена, предаде БГНЕС.   Първият член е подписаното споразумение от Преспа, вторият се отнася до повишаване ранга на Службата за връзка в Скопие в посолство и на Службата за консулски, икономически и търговски дела в Битоля в ранг на Генерално консулство. Третият член постановява, че законът влиза в сила след публикуването му в Държавен вестник.\r\nЗаконопроектът от 18 януари 2019 г. беше подписан от гръцкия премиер Алексис Ципрас и министри от неговото правителство.  ", "date": "2019.01.19", "title": "Внесоха законопроекта за ратификацията на Договора от Преспа в гръцкия парламент"}
{"url": "https://www.actualno.com/starazagora/ot-aikb-se-opasjavat-ot-nedostig-na-kluchovi-za-ikonomikata-specialnosti-news_717108.html", "text": "  Ключовите си приоритети за 2019-та година обсъди на среща с над 30 от координаторите си Асоциацията на индустриалния капитал в България (АИКБ) в Стара Загора.     „По време на срещата бяха представени възможностите за подкрепа на Регионални иновационни центрове. Чрез възможностите за изграждане и развитие на съвременна научноизследователска и иновационна инфраструктура ще се способства ускорено икономическо и социално развитие на българските региони. Целта е да бъдат създадени сдружения от минимум три предприятия и поне една научна организация, като по този начин да се създаде нужната синергия между бизнеса и науката“, съобщи Валентира Радева, зам.-изпълнителен директор на АИКБ.\r\nОсобено сериозно внимание беше обърнато на механизма за план-прием в професионални гимназии и паралелки за професионална подготовка, както и на предложенията за промени в Закона за висшето образование.  Според Асоциацията са необходими съвместни действия между всички заинтересовани страни за повишаване на привлекателността на ключови за икономиката специалности, по които се очаква сериозен недостиг на квалифицирани кадри в следващите години.\r\nСред предложенията са увеличаване на ролята на бизнеса при определяне на част от изучаваното съдържание, възможностите за дуално обучение и отпускането на стипендии на учениците от съответните специалности.\r\nНа студентите от тези ключови специалности, които учат „държавна поръчка“, да бъдат отпускани стипендии за финансиране на образованието им и за месечна издръжка, но при условия, че за определен период от време работят в България или за българска компания.    Сред другите мерки за справяне с един от най-наболелите от икономическа и социална гледна точка проблеми у нас ще са ускоряването на реформите в здравеопазването и интегрирането на пазара на труда на обезкуражени, хора с увреждания и временно лишени от свобода.\r\nКато един от най-значимите си приоритети АИКБ посочи реформата в енергетиката.\r\nАсоциацията заяви готовност да окаже пълна подкрепа с експерти при създаването на нов закон за енергетиката, въвеждащ пълна либерализация на пазара, както и приемане на балансирана национална енергийна стратегия до 2030 г.\r\nОсвен това АИКБ ще настоява за прекратяване на държавната помощ за „американските централи“, отговорно пазарно поведение на компаниите от Българския енергиен холдинг и засилване на контрола от КЕВР срещу пазарните злоупотреби на Българска независима енергийна борса.", "date": "2019.01.19", "title": "От АИКБ се опасяват от недостиг на ключови за икономиката специалности  "}
{"url": "https://www.actualno.com/society/fermata-v-boljarovo-kydeto-imashe-symnenie-za-chuma-e-zalichena-uridicheski-news_717113.html", "text": "  Заплита се казусът с животните от фермата на Ана Петрова от Болярово, в която през юли бяха установени две съмнителни проби за наличие на вируса на чума по дребните преживни животни. Шест месеца по-късно стадото е увеличено с нови 70 агнета. Въпреки че забрана за придвижване вече отпадна, животните от това стопанство остават на затворен режим. А собственичката им е получила уведомление, че фермата е заличена юридически.     Информация за заличаването на фермата на Ана Петрова получила след като отправила заявление до Агенцията по безопасност на храните за премаракиране на част от животните ѝ заради паднали ушни марки. По думите на стопанката, шест месеца след констатираните съмнителни проби за чума, няма умрели животни от заболяването.   \"Вчера получих писмо от ОДБХ-Ямбол, въпреки че в момента водим дела вътре в писмото пише, че аз трябва да осигуря достъп до обекта ми да бъдат евтаназирани животните ми... Не са ми изплатени субсидиите до момента нито за на глава животно, нито за пасищата\", каза Петрова.\r\nВъпреки опитите ни да се свържем и да разговаряме с директора на Областна дирекция по безопасност на храните в Ямбол оказа се, че всички служители имат забрана да говорят, съобщи БНТ.  Междувременно част от стопаните от Голямо Шарково, чийто животни бяха умъртвени заради чумата получиха от Агенцията по безопасност на храните писмо, с което им се разрешава закупуването на 15 животни, отглеждани в едно помещение. След 21 дни карантинен период и отрицателни изследвания може да се пристъпва и към увеличаване на броя на животните. \"Аз с 15 животни не мога да си играя... най-малко трябва да си взема 100 животни, за да излизам и да им се радвам на стадото както си беше или господата да дойдат да си вземат парите, които ни преведоха и да ни купят животни, но в наше присъствие\", коментира Тодорка Сакалиева, животновъд.\r\nЧаст от засегнатите животновъди обмислят преустановяване на дейността си, а хора от цялата страна продължават да охраняват стопанството на Ана Петрова.   ", "date": "2019.01.19", "title": "Фермата в Болярово, където имаше съмнение за чума, е заличена юридически"}
{"url": "https://www.actualno.com/europe/pogrebvat-ubitija-kmet-na-polskija-grad-gdansk-news_717115.html", "text": "  Ден на национален траур в Полша. Днес ще бъде погребан убитият кмет на град Гданск Павел Адамович. Траурната церемония ще бъде излъчвана на екрани в целия град, съобщи bTV.     Очаква се на погребението да присъстват президентът и премиерът на Полша, както и председателят на Европейския съвет Доналд Туск.   Адамович беше намушкан с нож по време на благотворителен концерт миналата неделя.\r\nПочина на следващия ден.  Кметът беше критик на управляващата партия „Право и справедливост” и антиимиграционната ѝ политика.\r\nНападателят е задържан за убийство с мотив отмъщение.   ", "date": "2019.01.19", "title": "Погребват убития кмет на полския град Гданск"}
{"url": "https://www.actualno.com/europe/ochakvat-se-novi-protesti-na-jyltite-jiletki-v-parij-news_717107.html", "text": "  Протестиращите от движението “жълти жилетки“ планират нови демонстрации в няколко френски града въпреки националния дебат, иницииран от президента Еманюел Макрон през тази седмица, чиято цел беше да се намали общественото недоволство, съобщава в. „Вашингтон поуст“.     В социалните мрежи се появиха призиви за протестен марш, който да започне от Дома на инвалидите в Париж, където се намира гробницата на Наполеон. Демонстрацията ще е в памет на стотиците ранени членове на движението, което проведе първия си протест на 17 ноември миналата година. 10 души загубиха живота си при инциденти, свързани с блокирането на пътища от „жълтите жилетки“ в цялата страна, предаде БГНЕС.   В Париж вече са разположени допълнително около 5000 полицаи – основно за охрана на правителствените сгради и емблематичния централен булевард „Шанз Елизе“, който се превърна в сцена а ожесточени сблъсъци. Хиляди служители на реда са разпределени и в по-големите градове на страната.\r\nТова ще е 10-та поредна събота на протести на „жълтите жилетки“. Демонстрацията ще е и тест за това дали дебатът на Макрон не подценява силата на движението. Протестите започнаха заради планираното повишаване на цените на горивата и прераснаха в по-мащабни демонстрации, фокусирани върху различни икономически проблеми.  ", "date": "2019.01.19", "title": "Очакват се нови протести на \"жълтите жилетки\" в Париж"}
{"url": "https://www.actualno.com/europe/patriarh-kiril-poluchi-pochetnata-titla-profesor-ot-ruskata-akademija-na-naukite-news_717117.html", "text": "  Главата на Руската православна църква получи почетната титла „професор“ от Руската академия на науките, предаде БГНЕС.     Новината дойде само седмица, след като патриарх Кирил предупреди, че всички, които използват смартфони, рискуват да попаднат под влиянието на Антихриста. Членовете на Руската академия на науките, която е най-престижната научна институция в страната, присъждат на духовния православен лидер почетната титла заради ролята му на „голям популяризатор на науката“.   Говорителят на научната институция Светлана Попова заяви:“Айнщайн е казал, че Теорията на относителността говори за гения на Създателя и в този смисъл няма никакви противоречия“.\r\nПатриарх Кирил е почетен професор от 2010 година и на базирания в Москва Национален изследователски университет по ядрена енергетика.  ", "date": "2019.01.19", "title": "Патриарх Кирил получи почетната титла „професор“ от Руската академия на науките"}
{"url": "https://www.actualno.com/crime/zrelishtna-katastrofa-na-bul-bylgarija-news_717112.html", "text": "  Супер скъпи луксозни автомобили се потрошиха при две катастрофи на столичния бул. „България“, като общата щета на собствениците е близо милион, предаде репортер на БГНЕС.     Двойният инцидент на пет коли стана малко след 11.00 ч. на бул. „България“ след кръстовището с бул. „Тодор Каблешков“ в посока Бояна, за щастие няма пострадали. Двете катастрофи на около 100-ина метра една от друга предизвикаха зрелищна гледка за преминаващите по булеварда. При едната се бяха сблъскали три чисто нови луксозни джипа - единият „Мерцедес - GL“ другите два „БМВ - Х 6“. С най-много видими щети е „Мерцедес“-а. Всяка една от ултрамодерните коли се продава на автомобилния пазар минимум за 200 хил. лв., без екстри.   При втората катастрофа, която също е само с материални щети, потрошените автомобили са народни, общо използвани марки.\r\nНа място има полицейски екипи. Причините за катастрофите тепърва ще се изясняват.  ", "date": "2019.01.19", "title": "Зрелищна катастрофа на бул. „България“ "}
{"url": "https://www.actualno.com/blagoevgrad/led-skova-ezeroto-nad-blagoevgrad-snimki-news_717120.html", "text": "  Лед скова езерото в парк Бачиново над Благоевград, консенсус цари сред обитателите му-лебеди и патици, някъде се бяха загубили кресливите гъски, предаде кореспондентът на БГНЕС в града.     Вследствие на студа, обхванал страната от над две седмици, 80 на сто от площта на езерото е замръзнала. Източната част на езерото - там, където се пълни от река Бистрица, все още не е замръзнала. Това е ВИП-зоната в езерото, заради вливащата се от тръбата чиста вода. И съвсем естествено е тази зона да бъде обитавана от обитателите-„аристократи”, каквито без съмнение са белите лебеди. Двойката е там, плува напред назад, следват гмуркания в търсене на храна, след което излизат да се разходят по леда.  Тази двойка е бездетна, за разлика от черната, която миналото лято се сдоби с две малки. Едното почина скоро, второто оцеля, порасна, и вече не се различава от родителите си. Макар и с малко, триото плуват далеч от VIP-зоната, между нея и тях върху леда са се събрали накуп патиците. Тях ги е обхванал нещо като мързел, настръхнали от студа, едва мърдат. По-късно след „утринната гимнастика” и почистване на перата, се разтърсват и престрашавайки се, започват да порят незамръзналия ръкав.    Черните лебеди минават през плуващите патици, приближават бялата двойка, но знаейки местото си, отново се връщат. Докато бялата двойка се държи царствено, както във водата, така и върху леда.\r\nСамо от кресливите гъски тази сутрин нямаше следа, може би спяха на топло в скованата от всякъде с лед къщичка.", "date": "2019.01.19", "title": "Лед скова езерото над Благоевград (СНИМКИ)"}
{"url": "https://www.actualno.com/curious/njakolko-lubopitni-fakta-za-burgerite-koito-moje-bi-ne-znaete-news_717122.html", "text": "  Бургерите - някога смятани за типична храна за американците, днес са част от ежедневните хранителни навици за хората в световен мащаб.     Това е така, те са лесни за приготвяне и могат да се консумират по време на работа! Много малко от нас са запознати с факти за тази интересна храна. Foodpanda, разкри няколко интересни факти за бургерите, а вие вижте, колко от тази информация ви е била известна.   Самото име е Хамбургер. Името Хамбургер е получено от хамбургски пържоли, които са въведени в САЩ от немски имигранти.\r\nХамбургерът не е бил много популярен до въвеждането му на световния панаир на Сейнт Луис, проведен през 1904 година.  Глобално на година се консумират около 400 млрд. бургери за една година. Най-големият бургер тежи 3591 килограма. Хамбургерите и чийзбургерите представляват 71% говеждото месо.\r\nПрез 1921 г. е открит първият ресторант за бързо хранене, който продава хамбургери само за 5 цента!   60% от продадените в цял свят сандвичи всъщност са бургери.    Соня Томас държи световния рекорд за ядене на чийзбургер „Голям татко“ с тегло 9 килограма за точно 27 минути.", "date": "2019.01.19", "title": "Няколко любопитни факта за бургерите, които може би не знаете"}
{"url": "https://www.actualno.com/tips/sled-udarnoto-nachalo-sigurni-futbolni-prognozi-za-dnes-1901-news_717127.html", "text": "  Още в първото издание на рубриката ни \" \" екипът от специалисти, който създаде секция \" \" успя да запише 3 от 3 в прогнозите си. Това бяха победи на Байерн, Витес и Норич, а дори имаше и една рискова бонус прогноза, която беше над 2.5 гола за Витес. Надяваме се да продължат силното начало и в съботния ден, а тези от вас, които са пропуснали, . Ето и предложенията за днес:       Лидерът в Чемпиъншип Лийдс гостува на 15-я в подреждането Стоук, а победата за тима на Марсело Биелса е повече от задължителна в преследване на промоция за Висшата лига. Мениджърът на Лийдс със сигурност се е подготвил умело и за този съперник, както нагледно ни показа за друг отбор по-рано през седмицата (линк към статията за Биелса). \"Грънчарите\" от своя страна се намират в \"златната среда\" на подреждането и нямат толкова високи амбиции, колкото тези на съперника си.  Стоук не познават вкуса на победата вече шест мача във всички турнири, а това едва ли ще се промени срещу водача в класирането. Сигурната прогноза за този мач е Х2 двоен шанс (1.40), а по-смелите могат да заложат и на твърда победа за Лийдс на коефициент 2.45.    : Равен или Лийдс (коефициент 1.40)     Каквото и да кажем за представянето на през този сезон, ще е малко. Отборът се представя повече от посредствено, играе ужасяващо слабо в защита, а в нападение след напускането на Роналдо така и не видяхме някой измежду Бензема, Асенсио или Бейл да се нагърби с тежката задача да бележи голове. \"Белия балет\" стабилизира представянето си под ръководството на Сантиаго Солари, но защитата продължава да е проблемно звено. Сега на \"Бернабеу\" идва Севиля, който удари Реал с 3:0 по-рано през сезона. \"Рохибланкос\" са отбелязали гол в 5 от последните си 6 гостувания във всички турнири, а на \"Бернабеу\" бележи редовно, когато Реал Мадрид не е в най-доброто си състояние. Срещата се два от най-добрите отбори в лигата, а защитата на Реал е достатъчно слаба, за да допусне гол, а защо не и повече, в мача днес.  Двата отбора да отбележат гол (коефициент 1.50)    Отиваме  в Холандия, където ви препоръчваме да обърнете внимание  върху  мача  Грьонинген – Хераклес. Домакините са в невзрачното 15-о  място,  като са с  равен брой точки от 16-ия Цволе, който се намира в  опасната  зона в  Ередивизи.   На „Юроборг” гостува пък Хераклес, който се наслаждава на чудна    кампания в Ередивизи, ала е раздиран от куп кадрови проблеми в състава.    Цели четирима основни футболисти ще липсват за гостите, което   определено  ще даде допълнителен импулс на „зелените” във въпросната   среща. Именно в  борбата за запазване на елитния статут се крие   разковничето, което ще  остави трите точки в Грьонинген. : Грьонинген или равен (коефициент: 1.38). Рисковата прогноза е за победа на Грьонинген, която е оценена на 2.20\r\nОбщият коефициент, който се получава, е 2.89. Сайтът в днешния ден за колонки от 3 мача и коефициент над 1.30, така че може да се възползвате от това, както и от !", "date": "2019.01.19", "title": "След ударното начало: Сигурни футболни прогнози за днес (19.01) "}
{"url": "https://www.actualno.com/health/aparat-pozvoljava-shtadjashta-diagnostika-za-chrevni-zaboljavanija-news_717119.html", "text": "  Клиничната лаборатория на една от частните болници в Стара Загора от началото на годината разполага с швейцарски апарат, който с минимално количество фекална проба открива възпалителни процеси и заболявания на червата. Той е особено ценен за диагностициране на заболявания като Болестта на Крон, синдром на раздразненото дебело черво, хроничен улцерозен колит, чиято диагностика налага фиброколоноскопии, биопсии от червата и други травмиращи изследвания.     Апаратът дава възможност за провеждане на изследване на фекален калпротектин, който може да ориентира лекарите (без да поставят диагноза) при съмнения за подобни болести, както и при невъзможност за провеждане на колоноскопия. Тест-маркерът на калпротектина позволява проследяването на активността на заболяването, ефекта от провежданото лечение. Завишените стойности може да са сигнал и за тумори, полипи, паразитози, бактериални инфекции и кървене от гастроинтестиналния тракт, обясни д-р Мариела Русева, началник на клиничната лаборатория, която единствена в региона извършва щадящото изследване.   За изследването е необходима еднократна фекална проба от около 5 грама, която пациентите могат да занесат в лабораторията в стерилен контейнер, закупен от всяка аптека. Изследването на фекален калпротектин струва 50 лева, а резултатът излиза в рамките на деня.\r\nДиагностиката на чревното възпаление в редица случаи е истинско предизвикателство, особено ако е засегнато тънкото черво, което не може да се изследва със стандартно ендоскопско оборудване.            ", "date": "2019.01.19", "title": "Апарат позволява щадяща диагностика за чревни заболявания"}
{"url": "https://www.actualno.com/society/bsp-fandykova-da-objasni-zashto-ne-prilaga-merki-sreshtu-zamyrsenija-vyzduh-news_717164.html", "text": "  Общински съветници от групата на БСП питат в разпространена позиция защо столичният кмет Йорданка Фандъкова не прилага мерки срещу замърсения въздух.     \"Съгласно решение Столичен общински съвет от 06.12.2018 г. при прогноза или наличие на следните неблагоприятни метеорологични условия през зимния период: жълт код за мъгла и/или инверсия, и/или безветрие, и/или ниско атмосферно налягане и други на НИМХ, водещи до задържане и натрупване на атмосферни замърсители в ниските слоеве на атмосферата, може да бъде въведена мярката еднодневна абонаментна карта за всички линии на обществения градски транспорт на територията на Столична община на цена от 1 лев, т.нар. \"зелен билет\".   С това решение предприемането на съответните действия за реализиране на мярката \"зелен билет\" се възлага на кмета на Столична община Йорданка Фандъкова.\r\nПрез последните два дни в София сме свидетели на парадоксална ситуация. Свидетели сме не на прогноза за висока степен на замърсяване, а на наличие на няколкократно по-високи стойности от допустимите за замърсеност на въздуха. А управляващите в Столична община демонстрират арогантно мълчание и бездействие.  Затова не може да не зададем няколко въпроса:\r\nЗащо кметът Йорданка Фандъкова не изпълнява решение №855/2018 г. на СОС и не въвежда мярката \"зелен билет\"?   Това решение за нея задължително ли е или е поредната пиар акция на Столична община, създаваща имитация на действия и мерки, които са с цел замитане на проблема под килима?    На кое място в приоритетите на кмета Йорданка Фандъкова се нарежда здравето на гражданите?\"\r\nПрипомняме, че днес (19 февруари) за пореден път бе отчетено на въздуха в София и още 9 града у нас.", "date": "2019.01.19", "title": "БСП: Фандъкова да обясни защо не прилага мерки срещу замърсения въздух"}
{"url": "https://www.actualno.com/tips/nova-rubrika-za-futbolni-prognozi-dyjd-ot-golove-v-machovete-dnes-1901-news_717135.html", "text": "  След като вече стартирахме две нови рубрики в секцията \" \", е  време да представим и трета такава. Тя е свързана с един от любимите  залози на любителите на , а именно \"над 2.5 гола\".  Всички феновете на играта обичат високо резултатни мачове и поради тази  причина започваме това ново начинание с цел да открием срещите, в които  ще видим 3 или повече попадения, и да сме полезни на всички любители на . Ето и първите ни предложения в новата рубрика:       Люто лондонско дерби, събота вечер – чиста футболна класика. Тук ще  има голове, а всичко навежда на тази мисъл. Всяка статистика, всеки мач  между двата отбора, цялостно представяне. Предварителните прогнози са за  „син” успех на „Емирейтс”, но Арсенал няма да се даде без бой, даже  напротив.     „Артилеристите” са раздирани от административни проблеми, а в защита  нещата също не стоят добре. Последните шест мача между двата отбора на  „Емирейтс” пък също завършват с поне три гола, а този път няма да е  различно. : Над 2,5 гола – 1,67 в 7777.bg.      Френският шампион посреща на своя „Парк Де Пренс“ последния отбор в Лига 1 Гингам. Домакините притежават най-силната атака във Франция по отношение на отбелязаните попадения, а според редица анализатори парижани имат и една от най-силните атаки в цяла Европа. Очаква се атакуващото трио Неймар-Кавани-Мбапе да не „пожали“ най-слабата защита в шампионата, а головете във вратата на Гингам да завалят един след друг.     Над 3,5 гола (коефициент: 1.58) След като Байерн Мюнхен взе мача си срещу Хофенхайм, напрежението е върху Борусия Дортмунд, който се изправя срещу един от най-добрите домакините в лигата. Лайпциг все още няма поражение у дома (7 победи и 2 равенства), а единственият мач, в който не вкара гол у дома, беше през октомври срещу Шалке. Мачът е много важен за \"жълто-черните\", които бележат почти 2 гола средно на мач в гостувания. Мачът \"крещи\", че ще има голове, като това е и моето предложение.   Над 2.5 гола в мача (коефициент 1.68)\r\nОбщият коефициент от 3-те събития е 4.43, като днес може да с този залог. Освен това има предложение на !", "date": "2019.01.19", "title": "Нова рубрика за футболни прогнози: Дъжд от голове в мачовете днес (19.01)"}
{"url": "https://www.actualno.com/vidin/krepostta-baba-vida-predpochitano-mjasto-za-svatben-ritual-news_717124.html", "text": "  Ако ви предстои сватба и още не сте решили къде да организирате този специален ден, ето  една дестинация, която ще ви заведе до крепостта Сватбеният  ритуал сред крепостните стени на средновковния замък, ще направи денят ви незабравим. Много от двойките избират градоначалникът да извърши ритуала и така в качеството си на длъжностно лице видинският кмет Огнян Ценков е  дал началото на много  бъдещи семейства.     През 2018 г. наши и чуждестранни туристи. Дестинацията дава възможност  и да се развие атрактивния сватбен туризъм, ка начин за опознаване на богатото културно наследство на региона.   Красивата художествена също е нов избор на младежите, който искат да имат вълнуващ спомен от деня на сватбата си. Галерията, която днес функционира като място за срещи и експозиции на изобразителното изкуство, е построена през 1892 г. за военен клуб. В него са били организирани известните виенски балове  от началото на ХХ век.\r\n Изнесените сватбени ритуали имат дълга история във Община Видин – от 2006 г. много двойки решават да разчупят шаблона и да сключат граждански брак в емблематични места за града.  За тази година вече има направена заявка за организиране на сватбено тържество извън ритуалната зала - на 27 април една двойка ще се врече във вярност в Художествената галерия, а 12 май е запазена дата за средновековната крепост „Баба Вида“.", "date": "2019.01.19", "title": "Крепостта Баба Вида - предпочитано място за сватбен ритуал "}
{"url": "https://www.actualno.com/interview/opit-ot-dobrich-romskata-integracija-shte-se-sluchi-kogato-decata-im-vljazat-v-detskite-gradini-news_717063.html", "text": "   Темата за ромската интеграция стана отново приоритет след случая \" \". стартира поредица от материали за , по места в България. Ред е на Добрич - там вече 16 години активна дейност развива читалище \"Романо дром – 2002\". Разговаряме с неговия секретар Марияна Георгиева за успехите, проблемите и плановете.       Като започнахме дейността на читалището през 2002 година, почти нямаше момиче, което да е завършило средно образование, много малко бяха и момчетата. Сега масово завършват средно образование – и момичета, и момчета. Драстично намаляха ранните бракове. На общинския етнически съвет обсъждахме тази тема. В Добрич нямаме млади майки, нямаме ранни бракове и децата учат. В областта все още има. Но са единици – за миналата година е имало два такива случая и единият е с българче. Проблемът е, че цели семейства заминават за чужбина да търсят препитание. Драстично намаляват децата. Правим кампании за тези, които са останали, още през август в кварталите – да се запишат първи клас, отпадналите от училище да се запишат, дори и като частни ученици, за да имат някаква професия. Това е основното, което правим. Въпросът е, че много от хората ги няма, къщите са празни – това е проблемът, както при българи, така и при роми – те тръгват за чужбина. А това се отразява – намаляват учениците във всички училища, закриват се паралелки, губим учители с опит. Това е демографският проблем, който ни плаши. И при ромите намаляха ражданията, и те вече не раждат 3-4-5 деца, максимум са две, а по-младите, които са образовани, дори са с по едно дете и не искат повече. В резултат на изселването и ниската раждаемост населението в Добрич намалява.   От 2002 година насам 60 деца са завършили висше образование или в момента са студенти. Тази година започнаха четирима, а двата от тях са си взели изпитите с отличен успех. От завършилите 12 са в чужбина, единият от които е в Ромския образователен фонд в Будапеща. Голяма част са в Германия, двама са в Испания, един, който ни беше ръководител на брейк групата, е в САЩ и там води брейк група към баптистка църква. Има 5 танцови групи, разделени по възраст, и 1 вокална група от 12 деца. Общо около 70 деца.  Провеждаме и занимания през лятото по приложно творчество. Не събираме такси от децата, обучението е безплатно. Целта е да им осмислим свободното време и да ги задържим в училище. Радваме се, че има резултат. В началото майките им бяха при нас, сега – техните деца.     По проекти, а и общината помага за по-големи мероприятия. Проект \"Готови за училище\". Той не е само за деца от ромски произход, включени са и българчета от семейства в затруднено положение, на които поехме таксите. Реализира се в детска градина №32 в жк \"Строител\" в Добрич, с която работим прекрасно, както и още 12 детски градини в областта. Поехме пълната такса в рамките на цяла година. Целта беше да се провери дали детската градина влияе положително при подготовката им за училище или неходенето на детска градина е причина за ранното им отпадане от образователния процес.   Говорейки с родителите, а и аз знам, че децата, които посещават детска градина, са по-добре подготвени. Проектът беше за цяла България, включиха се 18 организации от цялата страна. Ние обхванахме освен Добричка област, също Силистра и Шумен. След приключване на учебната година проверихме резултатите и в трите области чрез стандартизирани тестове. И се доказа, че детската градина подготвя децата. Всички, които тествахме, записаха и след това завършиха първи клас, нямаше нито едно отпаднало. Тестването беше през 2017 година, през 2018 година нямаше нито едно отпаднало дете.\r\nЗаминаването на семействата за чужбина е единствената причина деца да напускат училище. Най-драстично беше това в Калипетрово, Силистренско. Там заминаха цели семейства. Говорихме и с министъра на образованието да се мине на стария вариант таксите за подготвителните групи да паднат, да бъдат поети от държавата, тогава всички ромски деца ще влязат в училище. Една от причините сега да не ходят е, че не само ромски, но и български семейства не могат да си позволят тези такси. А освен таксите, има и допълнителни разходи, които могат да достигнат до около 100 лв. на месец. Много семейства не могат да отделят такива пари, резултатът е, че ги гледат бабите, а децата остават неподготвени. Затова като говорим за интеграция, трябва да се мисли как да вкараме всички деца в детската градина.\r\nПроектът \"Готови за училище\" е на \"Америка за България\", работи го Тръстът за социална инициатива, а ние сме изпълнители. Идеята ни е да вкараме децата още от 3-годишни. Първа, която откликна на идеята в Добричка област, е кметът на Каварна Нина Ставрева. Тя веднага свали месечните такси на 2 лв. и детските градини се напълниха.  Тя премахна таксите и за детските ясли. Крушари, която не е от богатите общини, също премахна таксите за подготвителните групи. В Добричка община също няма такси. Много други общини в България също премахнаха таксите за подготвителните групи. Министър Красимир Вълчев пусна писмо до кметовете да се намалят поне на 50% таксите за подготвителни групи, направиха го. Това беше първата стъпка и продължи от 2016 до 2018 година. Ползата е голяма, това е инвестиция в бъдещето. Децата свикват на колективна работа, на режим, на дисциплина, на приобщаване – защото в детските градини децата са смесени и там различията падат. Така трябва да започне интеграцията.\r\nСлед това минахме на следващия проект \"Всички заедно за силно и равно начало\" – този проект включва застъпнически кампании в цялата страна за ползата от образование, ранното детско развитие на всички деца, за равен старт в първи клас. Държавата трябва също да направи нещо по въпроса. Застъпническата кампания ще започне тази година. Разчитаме на подкрепата на парламент, комисии, Министерски съвет, обмудсман.\r\nОт 2009 година до 2012 година работихме по проект \"Превенция на туберкулозата сред ромското население\" и значително намаляха заболелите в Добричка област. Не успяхме да спечелим проект по Световния глобален фонд  Добрич да бъде включен в кампания за борба срещу ХИВ/СПИН. Финансирането беше определено за 10 организации в България, а ние се оказахме 12-ти. София надделя, защото имат повече случаи. Спечелиха проекти на по-големите градове – София, Пловдив, Варна, защото населението там е повече. Ние си работим по темата – на 1 декември раздаваме брошури по кварталите, но не е достатъчно. Искаме да се направят изследвания, както направихме с туберкулозата. При славянските народи е възприето \"цигани\", но в циганския език наименованието е \"ром\". На световния конгрес е възприето наименованието \"роми\", за да бъде уеднаквено в целия свят. Циганин стана обидно, когато е натоварено с негативизъм. Казваме \"циганска работа\", когато трябва да се обозначи нещо лошо. Това дразни, а не произходът. Лошото е, че понякога хората слагат всички под един знаменател. Това е обидно. Последно – случаят във . Има си власт, полиция – виновният да си понесе отговорността. Но не е редно . Извършителят на престъплението не трябва да има етнос, той просто е престъпник. Много често преди избори като че ли се провокират такива проблеми. На Гергьовден всички етноси искахме да покажем кой как празнува, защото Гергьовден се празнува и от българи, и от турци, и от роми. Оказа се, че и тегленето с кантар, и люлката ги има във всички етноси. Дойде една възрастна жена и ми каза: \"Никога не сме се делили, навремето Гергьовското хоро го играеха и българи, и цигани, и турци. Всички заедно бяхме\". Но преди четири години, на 8 април правихме празненство и дойде една гражданка: \"Тези цигани нямат място на сцената\". Децата малко се стреснаха, започна да ги дърпа.\r\nКато искаме да я правим тази интеграция – това трябва да правим, . Големите учат децата. Децата трябва да видят, че няма нищо страшно, че и те танцуват, и те са като всички други. Искаме в държавата да живеят различни хора. За тази година съм заложила етнофестивал – да излязат и арменци, и турци, и татари, и роми. Да стане нещо хубаво, шарено. Да се превърне в традиция в Добрич. Трябва да разберем, че няма какво да делим. И да спрем с тези различия – в един букет има всякакви цветя – има и калдъръмче, има и розичка, има и карамфил – всичко има. Ние сме шарена държава. Шансът ни да оцелеем като държава е този, няма как да се делим. Трябва да сме толерантни и да сме заедно, иначе държавата ни обезлюдява. Джелайдин Ридван е сред младите хора от ромски произход в Добрич, които продължават във висше учебно заведение. Той е на 20 години, третокурсник в колежа по туризъм във Варна, специалност \"Мениджмънт на хотели и ресторанти\". Преди това е завършил гимназията по туризъм в Добрич. Планира да продължи магистратура – връзки с обществеността. Заедно с него учат Мустафа Сюлейман и Гюлкан Ибрям. Мустафа също е завършил гимназията по туризъм, а Гюлкан е възпитаник на езиковата гимназия в града.\r\nЗа себе си Джелайдин казва: \"Две деца сме в семейството, имам сестра на 17 години, и тя учи в гимназията по туризъм – 11 клас е. Още от 16-годишен всяко лято работех в заведение в Кранево. Хареса ми работата и реших да се занимавам с това\".\r\nБлагодарен е на учителите си, на хората от читалището, които непрекъснато обясняват, че човек трябва да учи, за да си намери добра работа. Родителите му също настоявали да е с добро образование, макар че те са с основно. Не е усетил дискриминационно отношение към него, дори повече от приятелите му са българи. Спомня си само случая от 8 април.Не се притеснява от произхода си: \"Като ме питат, казвам, че съм циганин\". ", "date": "2019.01.19", "title": "Опит от Добрич: Ромската интеграция ще се случи, когато децата им влязат в детските градини"}
{"url": "https://www.actualno.com/celebrate/sv-mark-izpovednik-news_716997.html", "text": "  Св. Марко Ефески е велик светител Божи и един от най-големите отци и учители на църквата, наречен от своите съвременици Нови Василий, Нови Богослов и Стълб на Православието. Той е единственият епископ, който не е подписал унията с папа Евгений IV на общия източно-западен събор във Ферара и Флоренция през 1438-1439 г. и така чрез него Бог е спасил нашата свята, апостолска, православна вяра. Благодарение на него православната ни църква е избегнала робството под неправославните латинци.     Когато латинците уверявали св. Марко, че различието между двете изповедания е съвсем незначително и че той, може веднага щом реши, да подпише съглашението, светецът им отговорил:   \"Спомнете си как управителят на областта уговарял св. Теодор Студийски веднъж само да се причасти заедно с еретиците и след това да прави всичко, което му е угодно, и как му отговорил светецът: \"Знаеш ли на какво прилича твоето предложение? Приеми да ти отрежат главата, пък после ходи където искаш.\"; защото често най-важното в догматите е онова, което за мнозина е маловажно...\r\n...Аз мисля, че онзи, който доведе това разделение и разкъса изтъкания свише хитон на Господното Тяло (църквата), ще бъде хвърлен на вечно осъждане също като онези, които Христа разпнаха и като всички от века безбожници и еретици.  Еднакво се анатемосва всеки еретик, бил той епископ или мирянин.\r\nЕретиците на своя глава и погрешно тълкуват словата на светите богослови и отци.   Много еретици е имало, но никой не е дръзнал да изменя на Светия Символ, а само вие.    В историята на Флорентинския събор, съставена от члена на византийската делегация Силвестър Сиропул, се разказва, че когато кардиналите поднесли на Евгений IV акта за унията, подписан от гръцките представители, папата попитал дали е подписал Марк Ефески и след като не видял подписа му, рекъл: \"И така, ние нищо не направихме\"\r\nСветителю Отче Марко, моли Бога за нас!", "date": "2019.01.19", "title": "Св. Марк изповедник"}
{"url": "https://www.actualno.com/america/tryboprovod-se-vzrivi-v-meksiko-ubi-desetki-verojatno-zaradi-opit-za-krajba-na-gorivo-news_717084.html", "text": "  Най-малко 20 души са убити, а 71 са ранени, когато в централната част на Мексико експлодира пробит тръбопровод за гориво, заяви губернаторът на щата Идалго Омар Фаяд, съобщава агенция Reuters, цитирана от Агенция \"Фокус\".     Според изказване на губернатора на щата Омар Фаяд, много от загиналите са опитвали да събират гориво и се предполага, че всъщност опит да се пробие съоръжението и да се точи гориво е довел до трагедията.   Съгласно съобщение на мексиканската държавна петролна компания Pemex експлозията на тръбопровода в щата Идалго е резултат от незаконно свързване. А местните власти са евакуирали живеещите в района на тръбопровода.\r\nКметът на Мексико Сити Клаудия Шейнбаум съобщи в своя профил в Twitter, че четири медицински хеликоптера се изпращат на мястото на трагедията от града. Президентът на Мексико Андрес Мануел Лопес Обрадор заяви, че властите ще помогнат на жертвите.  ", "date": "2019.01.19", "title": "Тръбопровод се взриви в Мексико, уби десетки - вероятно заради опит за кражба на гориво"}
{"url": "https://www.actualno.com/starazagora/bezopasnostta-na-pytja-vyv-fokusa-na-dve-sybitija-v-stara-zagora-news_717153.html", "text": "  „Най-добри практики в пътната безопасност“ е темата на семинара, който на 22 януари, вторник, от 10:30 часа ще събере в общинската зала „Петко Рачов Славейков“ представители на Института за пътна безопасност, община Стара Загора, Регионалното управление на образованието и Aй енд Джи Брокерс. Програмата на форума ще помогне за по-задълбоченото изучаване на безопасността на движението по пътищата от децата в отделни модула. Ще има и дискусии за планиране на безопасна градска среда, за градска мобилност, за анализи и решения на конкретни примери от пътната инфраструктура и за одити по пътна безопасност.     В сряда, 23 януари, в общинската спортна зала „Иван Вазов“ състезанието-игра  „Стани безопасен”, което ще положи началото на „Олимпиада по пътна безопасност“. В играта ще участват два отбора от по 6-има ученици от 6 клас. Децата ще могат да ползват жокер „Обади се на приятел“, като сред тях ще бъдат участващите в откриването официални лица. Ще бъде представена презентация на Института по пътна безопасност за методите на провеждане на обучение по Безопасност на движението по пътищата (БДП).   В олимпиадата, която ще се проведе в два кръга, ще се включат ученици от трети и седми клас. В първия кръг ще участват всички записали се. През януари седмокласниците ще попълнят онлайн тест от 12 въпроса, а третокласниците тест от 10 въпроса на хартиен носител. Във втория кръг ще се включат 400-те на добри от 7-и и 200-те най-добри от 3-ти клас. За първите 50 от втората фаза на олимпиадата по БДП ще получат награди. За 7-мокласниците е безплатно обучение по управление на картинг.\r\nОрганизаторите искат по този начин да се повишат знанията и уменията на децата за отговорно поведение по пътищата и да се създадат механизми за извънкласно обучение по БДП и да се обхванат максимален брой образователни институции. В област Стара Загора ще се включат ученици от Стара Загора, Казанлък, Раднево, Гълъбово, Чирпан и др.  С двете мероприятия община Стара Загора подкрепя възпитаването на безопасно поведение на пътя от най-ранна възраст.", "date": "2019.01.19", "title": "Безопасността на пътя - във фокуса на две събития в Стара Загора"}
{"url": "https://www.actualno.com/society/prognoza-za-vremeto-19-januari-sybota-news_717067.html", "text": "   Това съобщи дежурният синоптик Красимир Стоев от Национален институт по метеорология и хидрология (НИМХ) пред \"Фокус\".     Над ще преобладава облачно време, без съществени валежи. Ще духа до умерен североизточен вятър и с него ще проникне студен въздух, и температурите слабо ще се понижат. Максималните температури ще бъдат между 5° и 8°. Температурата на морската вода е 5°-7°. Вълнението на морето ще бъде 2-3 бала.   Над ще преобладава облачно време, но само на отделни места ще превали слаб сняг. Ще духа умерен юг-югозападен вятър. Максимална температура на височина 1200 метра около 2°, на 2000 метра – около минус 3°.\r\nПрез следващите дни вятърът по-често ще бъде югоизточен и в по-голямата част от страната ще се задържи сравнително топло за периода. Ще преобладава облачно време. В понеделник вероятността за валежи е малка. В неделя и във вторник на места ще превали, предимно слаб дъжд, в северозападните райони и в планините над 1000-1200 м – сняг. В понеделник вятърът за кратко ще е северозападен и в северозападните райони температурите слабо ще се понижат. Във вторник в източната половина от страната югоизточният вятър ще се усили.  ", "date": "2019.01.19", "title": "Прогноза за времето -  19 януари (събота)"}
{"url": "https://www.actualno.com/chronicles/igrata-skrabyl-se-pojavjava-na-pazara-news_716993.html", "text": "  Скрабъл е игра на дъска, при която трябва да се съставят думи от отделни букви.     Играе се от 2 до 4 души върху табло с размери обикновено 15 на 15 квадрата. Използват се плочки, върху които има написана буква от азбуката, както и броят точки, които тя носи на този, който я е поставил върху таблото. Целта на играта е да се състави дума от плочките, които държи всеки играч, като в същото време думата се съчетае с някоя или някои от думите от таблото.    Всички плочки, използвани в кръг на играта, трябва да бъдат поставени в редица вертикално или хоризонтално. Започва се от средата на дъската.  Разрешени за използване са всички думи, включени в официалните български тълковни речници, освен онези, които се пишат с начална главна буква, съкращения, представки, наставки, както и думи, които изискват използването на апострофи и тирета. Чужди думи, включени в официално признатите български тълковни речници, се смятат за възприети в българския език и са разрешени за използване.\r\nВсеки играч, който изиграе всичките си 7 плочки в един кръг, получава бонификация от 50 точки, които прибавя към точките, които е получил за този кръг.\r\nАко плочките се допират до други плочки в съседни редици, те трябва да образуват завършени думи с всички такива плочки, също както в кръстословиците.    Има 5 различни начина да се образуват нови думи:   1. Да се добавят една или повече плочки в началото или в края на дума, която вече е играна, или в началото и в края на тази дума.\r\nНапр. от КВАДРАТ се образува КВАДРАТЕН\r\n2. Поставяне на дума под прав ъгъл спрямо дума, която вече е играна:\r\nНапр. Към Т на КВАДРАТЕН се добавя ИГАН и се получава ТИГАН   3. Поставяне на дума паралелно на дума, която вече е играна, така че прилежащите плочки също да образуват завършени думи:   Напр. Под КВАДРАТЕН се долепя ЕРИ и се образуват думите РЕ, АР и ТИ\r\n4. Новата дума също може да добавя буква към съществуваща дума.\r\nНапр. Образува се РАНИ, така че да добавя И към КВАДРАТ и се получава думата КВАДРАТИ\r\n5. Прави се мост между две или повече от играните букви:\r\nНапр. УП, ТРЕ, А се поставят между О и Б, които вече са играни и се получава УПОТРЕБА.", "date": "2019.01.19", "title": "Играта \"Скрабъл\" се появява на пазара"}
{"url": "https://www.actualno.com/starazagora/konkurs-za-izrabotka-na-martenica-v-stara-zagora-news_717079.html", "text": "  До 19 февруари в Центъра за подкрепа за личностно развитие (ЦПЛР) ул. ”Захарий Княжески” N 71, ет. 3, могат да се предават мартеници за традиционния конкурс за изработване на мартеница  „Баба Марта бързала, мартенички вързала”. В конкурса, който се организира от центъра и община Стара Загора могат да се включат деца от детските градини и подготвителните групи в училищата, както и ученици от първи до седми клас.     Мартениците от детски градини и подготвителни групи и колективни участия трябва да са аранжирани на картонени табла. На индивидуалните участници - да са прикрепени към картонче с трите имена, класа и училището на участника   Участниците ще бъдат разделени в три възрастови групи: деца от градини и предучилищни групи, ученици от първи до четвърти и от пети до седми клас. Награждаването на отличените творби и откриването на изложба на участниците в конкурса ще бъдат на 27 февруари от 14:00 часа в залата на ЦПЛР.", "date": "2019.01.19", "title": "Конкурс за изработка на мартеница в Стара Загора"}
{"url": "https://www.actualno.com/society/mihail-konstantinov-otpadaneto-na-zabranata-za-publikuvane-na-rezultatite-v-izbornija-den-e-pravilno-news_717081.html", "text": "  Отпадането на забраната за публикуване на резултатите в изборния ден е правилно. Това каза пред Радио „Фокус“ анализаторът и специалист по избори проф. Михаил Константинов.     Той уточни, че против подобна мярка ще бъдат малките партии, защото ако техният резултат е нисък към средата на изборния ден, техните привърженици няма да гласуват за тях, за да не загубят гласа си. „Да отпадне забраната е правилно. Много причини има в тази посока. Една от тях е, че този път ще знаем кой стои зад прогнозите, защото социологическите агенции ще застанат със своите имена. В момента пак се публикуват тези прогнози, но се правят някакви циркове – класират се книги, песни и т.н. и читателят или зрителят не знае кой стои зад тази информация. Сега ще имаме информация и автора. Това е важно.“   Проф. Константинов каза още, че основният проблем, който политическата класа не иска да разреши, е изчистването на избирателните списъци от т. нар. „мъртви души“ и добави, че решението на проблема е във въвеждането на активната регистрация на избирателите.", "date": "2019.01.19", "title": "Михаил Константинов: Отпадането на забраната за публикуване на резултатите в изборния ден е правилно"}
{"url": "https://www.actualno.com/europe/moje-li-rusija-da-izgubi-syrbija-kakto-ukrajna-news_717080.html", "text": "  Докато идилията в отношенията между Русия и Сърбия, докато ръководствата и хората имат желание за тясно взаимодействие, е необходимо да се използват тези възможности, твърди икономистът Александър Дудчак в рубриката за AiF.ru.     Дори знаейки за искрената любов на сръбския народ към Русия, беше трудно да си представим, че посещението на Владимир Путин в Сърбия би предизвикало толкова силна възбуда. 125 хиляди души, дошли в храма на Св. Сава, не само жителите на Белград, но и сърбите, дошли от цялата страна, подчертават особената духовна връзка между двата народа.   В света няма две други страни и народи, между които да има такава взаимна безкористна любов и единство в продължение на много векове. И това въпреки липсата на общи граници. Това е особено ценно в момента, когато срещу Русия се провеждат системни икономически, информационни, идеологически и понякога терористични действия. При пресилени предлози се налагат анти-руски санкции, а изискванията за присъединяване към тях са почти ултиматум. А натискът на „партньорите“ сръбското ръководство изпитва ежедневно. Да, сърбите помнят кой ги е бомбардирал, който е унищожил някога процъфтяващата държава, която е изтръгнала сърцето на тяхната власт, мястото, „от което е дошла Сърбия“: Косово и Метохия. И в същото време, с разбиране и щедрост, те обръщат страниците на историята, които описват трудни времена за Русия, когато православните братя не могат да помогнат в беда, а самата Русия е на ръба на бедствието. Но колко предателства и предателства се случиха напоследък от привидно вечни приятели и съюзници: Черна гора, Украйна, Грузия ... Още по-ценна е днешната устойчивост на Сърбия.\r\nРусия вече не е същата като в края на 90-те години, политическият (военният) суверенитет е възстановен, петгодишните санкции не само не причиняват сериозна вреда на държавата, но и дават тласък на развитието на много индустрии. Постиженията на военно-промишления комплекс позволяват на руснаците и техните съюзници да спят в мир.  Резултатите от срещата на двамата президенти са окуражаващи, но не трябва да бъдат облекчени и подвеждащи поради предполагаемата невъзможност да се създадат проблеми между двете страни. За Русия Сърбия е преди всичко ценна сама по себе си, като православна страна, западната точка на православието, където хората говорят на подобен език, но за някого Сърбия е кост в гърлото, съюзник на геополитически противник, и отново, последната крепост на православието, защитаваща традиционните, а не „европейските“ ценности.\r\nРезултатите от срещата на двамата президенти не могат да не радват: повече от две дузини споразумения. През Сърбия ще бъде изграден тръбопровод от „Турски поток“ с обща дължина 403 км, ще бъде създадена подходяща инфраструктура, ще бъде подписан нов договор с руските железници за повече от 200 млн. евро, ще бъдат обявени планове за укрепването на отбраната на Сърбия с помощта на Русия и още много.   Това обаче не трябва да води до състояние на еуфория. Например дълго време имаше убеждение, че не би могло да има проблеми между Русия и Украйна. А руският посланик в Украйна Виктор Черномирдин каза: „Какви проблеми може да има, ако имаме 30% годишен ръст на оборота?“. Но не всичко се измерва с показатели на оборота и не всичко е гарантирано от добри исторически връзки. Сърбия преживя „цветната революция” и това все още не е засегнало отношенията между народите.    Докато има идилия в отношенията между Русия и Сърбия, докато има желание и стремеж между ръководителите и народите на двете страни за възможно най-близко сътрудничество, както икономически, така и политически, културно, междуличностно, тези възможности трябва да се използват максимално.\r\nНеобходимо е интеграцията на Сърбия да не бъде в евроатлантическите, а в евразийските структури, където Русия заема водещи позиции. И също - в едно информационно пространство.\r\nСътрудничеството със Сърбия и нейното подкрепяне на международно равнище трябва да стигнат до нивото на междуличностна комуникация, „народна дипломация“, която често се припомня.    ", "date": "2019.01.19", "title": "Може ли Русия да изгуби Сърбия, както Украйна?"}
{"url": "https://www.actualno.com/america/trymp-smjata-che-shte-se-dogovori-s-demokratite-news_717089.html", "text": "  Американският президент Доналд Тръмп няма планове да обяви извънредно положение в страната поради частичното спиране на федералното правителство поради разногласия с Конгреса за изграждането на бариера на границата с Мексико, съобщи CNN, позовавайки се на собствени източници.     Тръмп заяви по-рано, че в събота ще направи специално обръщение от Белия дом за бюджетната криза. Много местни коментатори веднага предположиха, че президентът възнамерява да обяви извънредно положение в страната, за да използва бюджетните средства на Пентагона за изграждане на стената, но, както съобщава CNN, той все още няма подобни планове.   Според източниците на телевизионната компания, по време на речта си Тръмп възнамерява да се обърне към демократите с предложение, насочено към прекратяване на сегашната бюджетна криза и възстановяване на работата на правителството. Не са известни подробностите на предложението, обаче, както отбелязва телевизионният канал, президентът възнамерява да направи някои отстъпки, за да принуди демократите да продължат преговорите, които са в застой, информира \"Фокус\".\r\nВ същото време американският лидер не възнамерява да се откаже от плановете за изграждане на стена на границата с Мексико и затова, според източници на CNN в Белия дом, не се очаква напредък в преговорите с демократите. В същото време, съобщава каналът, дискусиите в администрацията за възможността за въвеждане на извънредно положение продължават, но Тръмп не възнамерява да обяви подобна стъпка по време на речта си в събота в 15:00 часа местно време (22:00 часа българско време).  ", "date": "2019.01.19", "title": "Тръмп смята, че ще се договори с демократите"}
{"url": "https://www.actualno.com/society/psiholog-revnostta-moje-da-byde-prichina-za-fizichesko-nasilie-news_717082.html", "text": "  Ревността може да бъде причина за физическо насилие.Това каза за Радио „Фокус“ – Пирин Бисера Борисова, психолог. По думите й при проблем в дадена връзка е необходимо да се разговаря спокойно и тихо.     „Необходимо е да се потърси професионална помощ, когато човек не може да се справи сам с проблема и е важно да не се преминава границата, защото понякога ревността води и до насилие, което може да бъде както психическо, така и физическо“, заяви Бисера Борисова. Тя допълни, че е важно двойките да разговорят и да се стараят да разбират партньора. „Ревността е емоция, която „трови“ и двамата партньори като всеки я изпитва, но е важно да бъде в нормални граници“, каза Борисова.   Тя заяви, че ревнивият следи всичко при партньора като в един момент може да се стигне до тежко физическо насилие. „Ревността и гневът са емоции, които трябва да бъдат контролирани, а ако човек не може да ги контролира трябва да се научи“, коментира експертът. Тя добави, че едно бебе на пет месеца също може да прояви ревност като дори и животните изпитват това чувство.\r\n„Хората, които имат куче знаят, че и животните ревнуват.Въпросът е дали това куче става агресивно, когато ревнува, или детето също проявява агресия под влиянието на тази емоция“, съобщи Борисова. По думите й зрелите хора би трябвало да могат да се контролират емоционално.  ", "date": "2019.01.19", "title": "Психолог: Ревността може да бъде причина за физическо насилие"}
{"url": "https://www.actualno.com/society/v-10-grada-u-nas-e-otcheteno-zamyrsjavane-na-vyzduha-news_717090.html", "text": "  В 10 града у нас е отчетено замърсяване на въздуха. Това сочат данни на показателя „Air Quality Index“ на Европейската комисия.     Данните от тази сутрин показват, че концентрацията на фини прахови частици (PM10) и (PM2.5) е над нормите в редица градове у нас. Най-мръсен е въздухът в София.   Най-големи стойности в столицата са регистрирани в станциите в „Надежда“, „Хиподрума“, „Павлово“, „Младост“ и „Дружба“. Замърсяване е отчетено още в Благоевград, Перник, Пловдив, Хасково, Плевен, Велико Търново, Русе, Шумен, Варна.", "date": "2019.01.19", "title": "В 10 града у нас е отчетено замърсяване на въздуха"}
{"url": "https://www.actualno.com/america/trymp-i-kim-chen-un-se-sreshtat-otnovo-na-vtora-jadrena-sreshta-news_717083.html", "text": "  Доналд Тръмп и Ким Чен Ун ще проведат втора среща в края на другия месец, обявиха от Белия дом, след като президентът прие севернокорейски емисари в Овалния кабинет, съобщава вестник The Guardian, цитиран от \"Фокус\".     Ким Йонг Чол, водещ преговарящ за Северна Корея, се срещна с държавния секретар Майк Помпео за около час в хотел във Вашингтон и след това прекара малко повече от час и половина с Тръмп в Овалният кабинет, преди да отиде на обяд с Помпео да обсъдят повече подробности.   След като пратеникът напусна Белия дом, говорителката на Тръмп, Сара Сандърс, направи изявление, потвърждаващо, че ще се проведе още една среща на върха с Ким Чен Ун, но все още не е взето решение за мястото.\r\nСандърс заяви, че Тръмп и Ким Йон Чол са обсъдили „денуклеаризацията и втората среща на върха, която ще се проведе в края на февруари“.  „Президентът с нетърпение очаква да се срещне с председателя Ким на място, което ще бъде обявено по-късно“, добави тя.\r\nАмериканските дипломати проучват места в Тихия океан за втората среща на върха, включително Ханой, Банкок и Хавай, като виетнамската столица в момента се разглежда като по-вероятна.   От първата среща на върха в Сингапур през юни, Северна Корея продължи спирането на ядрените и ракетните тестове, а Тръмп отмени съвместни военни учения между американските и южнокорейските сили, но това не доведе до съществено разрушаване на ядрената програма на Пхенян.    ", "date": "2019.01.19", "title": "Тръмп и Ким Чен Ун се срещат отново на втора ядрена среща"}
{"url": "https://www.actualno.com/europe/rusija-e-gotova-da-uvelichi-dostavkite-na-gaz-v-syrbija-news_717088.html", "text": "  Русия е готова да увеличи доставките на газ в Сърбия и неговия транзит през страната. Това заяви министърът на енергетиката на Русия Александър Новак, предаде \"Фокус\".     „Понастоящем около 350 милиона кубически метра газ се доставят на Сърбия годишно. „В бъдеще се обмисля възможността за разширяване на обема на транспорта. През 2017 г. беше подписан протокол между Русия и Сърбия за разширяване на инфраструктурата за транспортиране на газ“.   Новак заяви, че най-вероятният път за увеличаване на обема на транспортирането на газ са доставките в посока България - Сърбия - Унгария по втора тръба на „Турски поток“.\r\nСпоред него участието на Сърбия в изграждането на проекта за газопровода „Турски поток“ и новите транспортни маршрути ще бъде решено в съответствие с изискванията на европейското и сръбското законодателство.  През ноември 2018 г. руският президент Владимир Путин взе участие в церемонията по приключването на строителството на морската част на „Турски поток“, която се проведе в Истанбул. Първата тръба с капацитет от 15,75 милиарда кубически метра е предназначена предимно за Турция, а втората - със същия капацитет - за Европа. До неотдавна имаше две възможности за доставка на газ през турския поток към ЕС - през Гърция или България.\r\n„Турски поток“, който се очаква да стартира в края на 2019 г., ще може напълно да замени балканския газопровод от Русия, който минава през Украйна.   ", "date": "2019.01.19", "title": "Русия е готова да увеличи доставките на газ в Сърбия"}
{"url": "https://www.actualno.com/america/pojaryt-izbuhnal-sled-vzriv-na-tryboprovod-s-gorivo-v-meksiko-e-ovladjan-news_717098.html", "text": "  Пожарът, избухнал след с гориво в щата Идалго в Мексико е овладян, съобщиха местните власти, цитирани от АФП. Експлозията взе най-малко 21 жертви. Ранените са 71 души, като повечето са настанени с тежки изгаряния в болница.     Експлозията и пожарът възникнаха на мястото на незаконно включване в тръбопровода в момент, когато там са се намирали десетки хора, които източват гориво.   Във връзка с трагедията Националната комисия за извънредни ситуации започна работа в страната. Град Мексико изпрати четири хеликоптери до Идалго с лекари, за да помогнат на пострадалите.", "date": "2019.01.19", "title": "Пожарът, избухнал след взрив на тръбопровод с гориво в Мексико, е овладян"}
{"url": "https://www.actualno.com/blagoevgrad/jandarmerija-v-blagoevgrad-news_717128.html", "text": "  10 автомобила на жандармерията-по пет микробуса и леки автомобила се бяха наредили по обяд днес пред полицията в Благоевград, предаде кореспондентът на БГНЕС в града.     След кратък инструктаж, проведен пред сградата на Първо РУП, жандармеристите напуснаха града в 12.50 часа. В 12.20 ч. днес в града откъм Дупница са влезли и пет черни джипа на жандармерията, които не се бяха паркирали пред полицията.   На този етап не е ясно, дали става дума за началото на акция или неин край.\r\nТакова нашествие на жандармерия в Благоевград не е имало от протестите срещу горивата и социалната несправедливост от ноември и началото на декември м.г.  Преди три дни акция на жандармерията имаше в петричкото село Тополница, където бяха задържани няколко лица, в които бяха открити 13 кг. амфетамини и 46 грама хероин. Каналът бе част от хасковския, където в турски ТИР бяха открити 46 кг. хероин.\r\nА вчера и на територията на област Благоевград бе проведена акция на Специализираната прокуратура, ДАНС и ГД БОП срещу чужденци, участващи в способа за парични преводи „Хавала”.   ", "date": "2019.01.19", "title": "Жандармерия в Благоевград "}
{"url": "https://www.actualno.com/plovdiv/namaljava-brojat-na-bolnite-ot-varicela-i-virusen-hepatit-v-plovdivsko-news_717092.html", "text": "  Намалява броят на болните от варицела в Пловдивска област. Това сочи справка на Радио „Фокус“ – Пловдив на сайта на Регионалната здравна инспекция.     70 души са засегнатите от варицела през последната седмица, като през предходния отчетен период случаите са били общо 123. Засегнатите на територията на град Пловдив са 50. През изминалата седмица в Пловдивска област е регистрирано и намаление на болните от вирусен хепатит.   Случаите са 2 срещу 9 през предходния отчетен период. Увеличение се отчита при болните от скарлатина – случаите са 11 срещу 7 през предходния отчетен период. Засегнати от чревни инфекции са 29 души.", "date": "2019.01.19", "title": "Намалява броят на болните от варицела и вирусен хепатит в Пловдивско"}
{"url": "https://www.actualno.com/society/kurioz-policejska-kola-narushava-zakona-dvijejki-se-sys-zatymneni-stykla-snimki-news_717103.html", "text": "  За интересен и най-вече куриозен случай сигнализира икономистът и основател на Българската фондова борса Виктор Папазов. В личния си профил във facebook той публикува снимка на полицейски автомобил, който видимо нарушава закона, бидейки със тъмно черни, затъмнени стъкла.     \"Искам да попитам шефа на КАТ, нали беше забранено затъмняването на предните стъкла на автомобилите? Е господин началник, нам какво основание полицейските автомобили нарушават закона? Или той важи само за раята?\", написа Папазов. Припомняме, че Законът за Движението по пътищата бе променен в края на януари 2017 г. Тогава отпадна забраната да се затъмняват задното стъкло на автомобила и стъклата на двете задни страни, но при условие че има огледала за виждане назад от двете страни на автомобила. Категорично остана забраната да се намалява прозрачността на челното стъкло и стъклата на двете предни странични врати.  ", "date": "2019.01.19", "title": "Куриоз: Полицейска кола нарушава закона, движейки се със затъмнени стъкла (СНИМКИ)"}
{"url": "https://www.actualno.com/politics/mareshki-nastojava-za-referendum-za-pokupkata-na-iztrebiteli-news_717099.html", "text": "  Трябва да се организира референдум по въпроса за закупуването на нови бойни самолети за армията ни. Това заяви в ефира на Нова телевизия лидерът на партия ВОЛЯ и зам.-председател на НС, Веселин Марешки.     Той бе категоричен, че формацията не е против модернизацията на армията. „Напротив – тя дори е задължителна. Но не преди образованието и здравеопазването”, заяви Марешки. Според него разходите за новите самолети ще обрекат младите хора у нас на „глад и мизерия”.   Лидерът на ВОЛЯ обясни, че всичките народни представители на формацията ще гласуват против сделката за самолетите. Това можело да се промени, само ако правителството постигне споразумение със САЩ, по силата на което те да ползват военни бази у нас и ни подарят изтребителите F-16 или ни ги продадат на символична цена.\r\nМарешки коментира и темата с предстоящите евроизбори. Той разкри, че ВОЛЯ води преговори за създаването на „една истински родолюбива коалиция”. „Разговаряме с различни социалдемократически и земеделски формации, както и с такива с център дясно, които са били разочаровани и измамени от т.нар. Патриоти”, каза Марешки.  ", "date": "2019.01.19", "title": "Марешки настоява за референдум за покупката на изтребители"}
{"url": "https://www.actualno.com/politics/rumen-petkov-vmesto-da-imame-raboteshta-moshtnost-v-aec-belene-oshte-se-kolebaem-news_717101.html", "text": "  Вместо днес да имаме 3-ти и 4-ти работещи блокове в Козлодуй и работеща мощност в АЕЦ „Белене“, продължаваме да сме разколебани кога, как и с кого. Това каза на Международен енергиен форум „Енергетика, икономика, сигурност- актуални измерения“ председателят на АБВ Румен Петков, предаде репортер на Агенция „Фокус“.     „Като държава удряме ТЕЦ „Марица Изток 2“, за сметка на огромни пари, които изсипваме в ТЕЦ „Марица Изток 1“ и ТЕЦ „Марица Изток 3“, коментира той. „Загубите на НЕК за 2017 година отиват на 600 млн. лева, за 2018 година вероятно ще бъдат 1 млрд. лева“, обяви Румен Петков. По думите му ТЕЦ „Марица Изток 1“ и ТЕЦ „Марица Изток 3“ са продадени от Иван Костов в условия на пряко посегателство върху икономиката.   „Наслушахме се на заклинания за изграждането на пряк газопровод и пряка доставка на газ от Русия“, посочи лидерът на АБВ. „Грозни спекулации се извършиха с АЕЦ „Белене“, за евентуален 7-и блок в Козлодуй“, коментира Румен Петков. „Интересът от пряка доставка на газ за Европа през България е общ. Трябва да положим всички усилия той да бъде реализиран“, заяви той.\r\n„Изграждането на новата мощност в АЕЦ „Белене“ за получаване на достъпни цени и екологично чиста ел. енергия е заинтересованост за региона като цяло. Това прави отговорностите и предизвикателствата пред България още по-големи“, каза още Петков.  ", "date": "2019.01.19", "title": "Румен Петков: Вместо да имаме работеща мощност в АЕЦ „Белене“, oще се колебаем"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-1901-news_717140.html", "text": "  В първото издание на рубриката \"Рискови \" успяхме да запишем 1 от 3 познати, което не е малко, но се надяваме в следващите дни да покажем и по-добра успеваемост. Ето ги предложенията за днес:       Щутгарт приема Майнц 05 в пореден мач от 18-ия кръг в Германия, а двата отбора обичат да вкарват, но и да допускат голове.     Афинитетът в атаката е наистина огромен и за двата тима, а първата  среща за календарната година предразполага и линиите на терена да не са  на високо ниво. Именно затова може да се заложи, че ще има повече голове  на „Мерцедес-Бенц Арена”. У дома Щутгарт почти не „пропуска” да не  допусне гол, докато Майнц обича да наказва противниците в собствените му  леговища. Именно затова може смело да погледнем към . над 3,5 гола на Щутгарт и Майнц 05 (3.60 коефициент)     \"Червените дяволи\" посрещат на \"Олд Трафорд\" един от най-коварните  съперници за отборите от топ 6. Брайтън показа неудобен стил на игра  както за Ливърпул в последния кръг, така и срещу отборите на Арсенал,  Челси и Евертън през декември. \"Чайките\" играят компактен футбол в  отбрана, който се оказа непробиваем за редица отбори, а това едва ли ще  бъде много по-различно на \"Олд Трафорд\". Въпреки това \"червените\" се  намират в силна форма и едва ли ще допуснат изненада по отношение на  крайния резултат.\r\nРискова прогноза: Манчестър Юнайтед и под 2.5 гола (3.30 коефициент).    Интер посреща Сасуоло в поредния мач от вълнуващия 20-и кръг в Серия  А. Гостите обичат да играят на „Джузепе Меаца” без значение дали опонент  им е Милан, или както в този случай – Интер.\r\n„Неровердите” са в серия от две поредни загуби, като те може и да  сложиха край на амбициите им за европейските места. Въпреки това Сасуоло  има амбиции да се пребори за място в Лига Европа, а това минава през  задължителен „триумф” в Северна Италия. Почти при всяка визита на  Сасуоло в Милано отборът открадва нещо, като това не се случваше само в  първите сезони на тима в елита. Интер пък се намира в страховита серия,  ала проблемите със Сасуоло не спират. „Нерадзурите” имат само един успех  в последните осем мача с противника. Считаме, че тази традиция ще  продължи, а Сасуоло ще вземе поне точка на „Джузепе Меаца” – Х2.   : Равенство или Сасуоло (3.05 коефициент)\r\nСъветът ни е да играете мачовете по отделно или в колонка \"трикси\". Общият коефициент от 3-те събития е 36.23, като можете да се възползвате и от .", "date": "2019.01.19", "title": "Риск печели, риск губи: Футболни прогнози на високи коефициенти за днес (19.01)"}
{"url": "https://www.actualno.com/tips/futbolni-prognozi-trite-hiksa-ili-ravenstvata-koito-ochakvame-dnes-1901-news_717141.html", "text": "  Четвъртата рубрика, която може да очаквате в секция \" \", е свързана със \"знака\", при който почват всички мачове - Х. Равенствата са едни от най-трудните за разгадаване в света на , като в тази рубрика ще публикуваме именно такива срещи. Ето и първите ни предложения:       Нюкасъл приема Кардиф в един от най-възловите мача на сезона в  Англия. Двата отбора са потенциални изпадащи от елита на Острова, а  проблемите при Рафаел Бенитес и Нийл Уорнък откъм контузии не стихват.  Цели пет човека ще са аут за домакините заради травми, а Йошинори  Муто е с националния отбор на Япония. Уорнък ще трябва да се справя без  основния си вратар, а и Виктор Камараса и Калъм Патерсън.   Трите точки, за който и от двата тима, ще бъдат приети с отворени  обятия, но безбройните проблеми в селекциите на тимовете ще окажат  внимание в предпазливия подход от Нюкасъл и Кардиф. \r\nПрогноза:  равенство на коефициент 3.15     \"Светците\" се възродиха след треньорската рокада и идването на Ралф Хазенхютъл, като поднесоха изненади срещу отбори като Челси и Арсенал. В същото време \"карамелите\" демонстрират стабилна игра и се очаква да се получи един равностоен двубой на \"Сейнт Мерис\". Саутхемптън е отборът с най-много равенства в шампионата, завършвайки наравно в цели седем срещи. Втори в тази класация е предстоящият им съперник Евертън, а ново равенство за двата отбора е напълно очаквано, като имаме предвид и формата им. : Равенство на коефициент 3.40       Противно на очакванията за успех на Реал Мадрид, този мач влиза спокойно в графата \"тройни\", а причината е именно \"белия балет\". Отборът се представя слабо, а в момента тече и сериозно подмладяване в редиците на Сантиаго Солари. Ключови футболисти не са във форма, а това доведе и до сериозни колебания в резултатите - категорични победи, последвани от равенства и загуби срещу непретенциозни съперници. Севиля е традиционно неудобен съперник за \"кралете\" и, въпреки че на \"Бернабеу\" статистиката е в полза на \"белите\", очакванията ми са за равенство между двата отбора. : Равенство на коефициент 4.25\r\nСъветът ни е да играете футболните прогнози на \"единичен\" залог (сингъл) или в колонка. Иначе общият коефициент от 3-те събития е 45.52, а днес можете да се възползвате от .", "date": "2019.01.19", "title": "Футболни прогнози: Трите хикса или равенствата, които очакваме днес (19.01)"}
{"url": "https://www.actualno.com/society/sedmichna-prognoza-za-vremeto-za-21-27-januari-news_717025.html", "text": "  В ще преобладава предимно облачно време. Валежи от сняг или от дъжд не се очакват. Минималните температури ще са между минус 5 и 3 градуса, а максималните между 4 и 11.     Във над цялата страна ще бъде облачно с валежи от дъжд. Температурите леко ще се понижат и максималните ще са между 2 и 9 градуса.   В валежите в южната част на страната ще намалеят, а в северната - ще са по-интензивни. Минималните температури ще са между минус 2 и 5 градуса, а максималните между 4 и 13.\r\nВ валежи от дъжд ще продължат, на места ще преминат в мокър сняг. Температурите остават без промяна и максималните ще бъдат между 4 и 12 градуса.  През времето ще остане без промяна. Над цялата страна се очакват валежи от дъжд, който ще преминава в мокър сняг. Минималните температури ще са между минус 2 и 5 градуса, а максималните между 4 и 13.", "date": "2019.01.19", "title": "Седмична прогноза за времето за 21-27 януари"}
{"url": "https://www.actualno.com/shumen/jiteli-na-shumenski-kvartali-izljazoha-na-protest-sreshtu-vinetkite-news_717130.html", "text": "  Жители на шуменски квартали излязоха на протест срещу винетките. Те отказват да плащат за преминаването по републикански път, по който стигат до града.     Изискването за винетка засяга стотици шофьори от кварталите „Мътница” и „Макак”. Те са граждани на Шумен, но за да стигнат до града, пътуват и по републикански път, съобщи bTV.   „Аз съм на работа, редовно отивам и се връщам с колата. Досега не са ми искали винетка”, заявиДимитър Димитров живее в квартал „Макак”, но работи в Шумен. Квартал „Макак” се намира на около 2 километра от Шумен, но пътят между тях е републикански.\r\nОбщината също иска винетката да отпадне. „Това е една част от Шумен. Ще настояваме в най-кратък срок проблемът да се реши”, коментира кметът на града Любомир Христов.  От пътната агенция обясниха, че преди да се предприемат действия за отмяна на винетките или промяна на собствеността на пътя в общинска, трябва да има такова решение на Общинския съвет. Той ще разгледа въпроса в края на месеца.", "date": "2019.01.19", "title": "Жители на шуменски квартали излязоха на протест срещу винетките"}
{"url": "https://www.actualno.com/europe/v-rusija-otbeljazvat-bogojavlenie-news_717131.html", "text": "  Руската православна църква отбеляза Богоявление - третия по значимост християнски празник след Рождество Христово и Великден, предаде БГНЕС.     Традицията повелява на този ден да се извършва освещаване на водоемите, а вярващите да се потапят три пъти в ледените води, прекръствайки се.   Хиляди вярващи се потопиха в ледената вода за здраве, въпреки че на някои места в страната температурата достигна до минус 40 градуса. Според руските власти около 2,4 православни християни в цяла Русия са взели участие в ритуала.\r\nВ някои региони, за да се спази ритуала по потапянето, трябваше да бъдат пробивани дупки в дебелия лед.  ", "date": "2019.01.19", "title": "В Русия отбелязват Богоявление"}
{"url": "https://www.actualno.com/crime/sydyt-ostavi-v-aresta-obvinenija-za-ubijstvoto-v-kv-banishora-news_717170.html", "text": "  Съдът остави в ареста Васил Василев, арестуван за убийството на приятелката си Калина, предаде bTV. По делото са разпитани близките на жертвата, направени са и експертизи. От заключението на съдебните медици става ясно, че Василев не страда от психично заболяване и интелектуалното му развитие е в границите. Няма данни за злоупотреба или зависимост към алкохол и дрога. Обвиняемият е твърдял пред вещото лице, че няма спомен за случилото се във фаталната нощ.     Престъплението, за което е обвинен Василев, е умишлено, обясни съдията. Според съда извършеното престъпление е с висока степен на обществена опасност. Аргументите на съда са, че има реална опасност обвиняемият да извърши ново престъпление, както и риск да се укрие. Решението не е окончателно и може да се обжалва. Ако има обжалване, то ще е на 24 януари.   Сигналът за разигралата се драма в блок в столичния квартал „Банишора” беше подаден към полицията на 16 януари от бащата на обвиняемия. Той получил смс от сина си, който му написал, че възнамерява да сложи край на живота си. На място полицаите откриха тялото на жертвата и обвиняемия, който бил в съседната стая.\r\nАко бъде признат за виновен, Василев може да остане в затвора за срок от 10 до 20 години.  ", "date": "2019.01.19", "title": "Съдът остави в ареста обвинения за убийството в кв. „Банишора”"}
{"url": "https://www.actualno.com/politics/ministyr-avramova-am-hemus-za-severna-bylgarija-e-neobratim-proces-news_717133.html", "text": "  АМ „Хемус“ за Северна България е необратим процес. Това каза министърът на регионалното развитие и благоустройството Петя Аврамова в предаването „Седмицата“ по Дарик радио. „Правителството отпусна 1 млрд. 350 млн. лв., с които тази магистрала да бъде построена, като индикативният срок за завършване на цялата магистрала е 2024 г. Общо 420 км е магистралата, 170 км от тях са построени. В момента се строят две пътни отсечки. Сега ще започне строителството на участъка от разклона Плевен-Ловеч до Русе-Велико Търново. Това са 134 км с осигурено финансиране. Не виждам нищо лошо в това да има повече държава в пътния сектор“, коментира Аврамова.     По думите ѝ и до момента „Автомагистрали“ изпълнява проекти, възложени от Агенция „Пътна инфраструктура“. „Има договор между АПИ и „Автомагистрали“, няма договори с подизпълнители за изграждане на АМ „Хемус“. Има рамкови споразумения за текуща дейност. „Автомагистрали“ може да назначава в дружеството специалисти и работници. Законът не забранява наемането на техника и ползването на чужд ресурс при изпълнение на определени обекти. „Автомагистрали“ със своя мениджмънт ще изпълни тези 134 км, сключвайки всички видове споразумения и договори за техника, материали и всичко, което е необходимо.   МРРБ е принципал на „Автомагистрали“, но мениджмънта го взима ръководството на дружеството“, каза още Петя Аврамова и уточни, че е очаквала от опозицията конструктивизъм и подкрепа за добрите политики.", "date": "2019.01.19", "title": "Министър Аврамова: АМ „Хемус“ за Северна България е необратим процес"}
{"url": "https://www.actualno.com/europe/manfred-veber-ako-oglavja-ek-shte-pomolja-da-sprem-pregovorite-s-turcija-news_717169.html", "text": "  \"Когато дискитураме въпроса за Турция, дискутираме фундаменталния въпрос докъде може да се разширява ЕК. Не мисля, че Турция принадлежи към ЕС. Aко стана председател на ЕК, ще обещая, че ще помоля институциите (бел.ред. в ЕС) да спрем преговорите с Турция”.     Това каза в ексклузивно интервю пред Милена Милотинова, по телевизия Bulgaria ON AIR водещият кандидат на ЕНП за евроизборите и претендент за поста председател на следващата ЕК Манфред Вебер.   \"Бих предложил на президента Ердоган да говорим за засилване на икономическото сътрудничество, например, като подобрим митническия съюз, за който понастоящем говорим в ЕС. Можем да говорим за визовата либерализация - това също е въпрос, който чака решение. Също и за борбата с тероризма – друг въпрос, който стои на масата. Имаме общи въпроси за решаване. Нека ги разглеждаме един по един. Може да имаме по-добри отношения, но нека спрем нечестните предложения за пълно присъединяване, които няма да проработят“, призова Вебер.\r\nВебер коментира, че оценката за Жан-Клод Юнкер, който председателстваше ЕК през последните 5 години, е че е свършил добра работа. „Европа е икономически по-силна в момента – излязохме от икономическата криза и сме готови да дадем отговор на мигрантската криза – да спрем нелегалната миграция. В сравнения с 2015 година намалихме броя на мигрантите с 85%. Така че има положителни развития, но трябва да вървим нататък“, заяви Вебер.  „Аз виждам себе си като продължител на традициите на Жан-Клод Юнкер, но трябва да вървим с една стъпка по-напред. За мен това означава да отговорим на предизвикателствата в Европа – първо – на това, което хората искат, това, което местните общности очакват от нас. В този смисъл отново миграцията е проблем номер 1, на който трябва да отговорим. Да спрем нелегалните мигранти в ЕС“, категоричен е кандидатът за председател на ЕК. Като втори приоритет Вебер посочи работата по отбранителната система на европейско ниво.\r\nНа въпрос дали следващата Еврокомисия ще е с или без британски комисар, Вебер заяви, че „сега виждаме след две и половина години на дискусии в британския парламент и общество как да изпълнят резултата от референдума и да осъществят излизането си от ЕС, те все още не нямат идея как да го направят“. Той добави, че „ние все още сме заложници на вътрешно-политическата обстановка във Великобритания. Европа е готова, 27-те страни – Бойко Борисов, Ангела Меркел, Санчес в Испания... - ние сме готови на компормис, имаме общо разбиране как да отговорим на въпросите, които ни поставя Brexit, но Лондон не ни дава ясен знак. Затова моето главно послание е: имаме достатъчно популисти и екстремисти също и вътре в ЕС, така че не рискувайте европейския проект. Видяхте в случая с Брекзит какво става“.   Вебер подчерта, че Великобритания вече няма право да решава бъдещето на ЕС.    Попитан за позицията му по пакета „Мобилност 1“ и искането на транспортния министър Росен Желязков за подкрепа на групата на ЕНП в ЕП, както и по позицията му в качеството на германец, след като Германия е една от страните най-големи застъпници на пакета Мобилност, Вебер каза: „За мен това не е германски въпрос, а проблем вътре в групата на ЕНП. Защото основните въпроси на масата са два – да запазим единния пазар. И когато индустрията на автомобилните превози в България отправи атрактивна оферта, да може да получи договора и работата.\r\nНо от друга страна ние трябва да направим нещо за минималните социални стандарти на шофьорите на камиони“.\r\nВебер заяви още, че в момента този пакет е блокиран в ресорната Комисията по транспорт на ЕП. „Към момента изглежда, че няма да може да се намери решение на този въпрос преди европейските избори. Така че този въпрос засега се отлага“.   За Преспанското споразумение между Македония и Гърция, коментарът на Вебер беше, че „това е споразумение, което е на масата и двете правителства трябва решат въпроса. Правителството на Ципрас трябва да събере мнозинство в гръцкия парламент, както беше направено от македонска страна. Това е стъпката, която трябва да се направи. Няма съмнение и че Европа трябва да помогне и да даде на Македония - на бившата югославска република Македония, проевропейско бъдеще“.", "date": "2019.01.19", "title": "Манфред Вебер: Ако оглавя ЕК, ще помоля да спрем преговорите с Турция "}
{"url": "https://www.actualno.com/society/novinite-naj-vajnoto-za-denja-19-januari-news_717137.html", "text": "   Редакционният екип на ви представя най-важните новини за изминалия ден, 19 януари.       Заплита се казусът с животните от фермата на Ана Петрова от Болярово, в която през юли бяха установени две съмнителни проби за наличие на вируса на чума по дребните преживни животни. Шест месеца по-късно стадото е увеличено с нови 70 агнета. Въпреки че забрана за придвижване вече отпадна, животните от това стопанство остават на затворен режим.   Най-малко 20 души са убити, а 71 са ранени, когато в централната част на Мексико експлодира пробит тръбопровод за гориво, заяви губернаторът на щата Идалго Омар Фаяд, съобщава агенция Reuters, цитирана от Агенция \"Фокус\". По-късно . В 10 града у нас е отчетено замърсяване на въздуха. Това сочат данни на показателя „Air Quality Index“ на Европейската комисия. Данните от тази сутрин показват, че концентрацията на фини прахови частици (PM10) и (PM2.5) е над нормите в редица градове у нас. Най-мръсен е въздухът в София.       Вместо днес да имаме 3-ти и 4-ти работещи блокове в Козлодуй и работеща мощност в АЕЦ „Белене“, продължаваме да сме разколебани кога, как и с кого. Това каза на Международен енергиен форум „Енергетика, икономика, сигурност- актуални измерения“ председателят на АБВ Румен Петков.    Трябва да се организира референдум по въпроса за закупуването на нови бойни самолети за армията ни. Това заяви в ефира на Нова телевизия лидерът на партия ВОЛЯ и зам.-председател на НС, Веселин Марешки. Темата за ромската интеграция стана отново приоритет след случая \"Войводиново\". стартира поредица от материали за ромската интеграция, по места в България. Ред е на Добрич - там вече 16 години активна дейност развива читалище \"Романо дром – 2002\". Разговаряме с неговия секретар Марияна Георгиева за успехите, проблемите и плановете. Докато идилията в отношенията между Русия и Сърбия, докато ръководствата и хората имат желание за тясно взаимодействие, е необходимо да се използват тези възможности, твърди икономистът Александър Дудчак в рубриката за AiF.ru. За интересен и най-вече куриозен случай сигнализира икономистът и основател на Българската фондова борса Виктор Папазов. В личния си профил във facebook той публикува снимка на полицейски автомобил, който видимо нарушава закона, бидейки със тъмно черни, затъмнени стъкла.      ", "date": "2019.01.19", "title": "Новините: Най-важното за деня, 19 януари"}
{"url": "https://www.actualno.com/curious/dneven-horoskop-za-20-januari-news_717147.html", "text": "        Тази неделя не пропилявайте времето си у дома. Навън ви очакват много по-приятни моменти. Оставете мързела на страна и се раздвижете. Днес нещата няма да се развиват по вашия вкус и това може да предизвика недоволството ви. Помислете добре дали си заслужава да използвате по-остри думи.   Думите ви днес ще имат огромно значение за околните. Ще може да насочите събитията в желаната от вас посока. Бъдете добронамерени и към останалите, не само към себе си.     Денят ще ви покаже колко много ви цени партньорът ви. Не се срамувайте от чувствата си и отговорете достойно на неговата обич. Денят ще ви подари отдавна чакано признание. Ще се почуствате добре, но наистина ли имате нужда от подобни награди? Тази неделя посветете на дейности, които ще ви помогнат да станете по-добри в дадена област. Не прекарвайте в деня в бездействие, после ще съжалявате.   Тази неделя ще сте склонни да се натъжавате от най-различни неща. Започнете деня с гимнастика и няколко дълбоки вдишвания, за да повишите тонуса ви.    Тази неделя не споделяйте своите тайни, колкото и да ви измъчват. Може да напишете мислите си на лист хартия, за да ви олекне. Тази неделя не търсете под вола теле. Нищо не е толкова страшно, колкото изглежда. Наспете се добре и ще видите как светът ще ви се види по-светъл.    Тази неделя не търсете съвет за лични проблеми в себе си. Първо, рискувате да споделите прекалено лична информация и второ, този въпрос трябва да разрешите сами. Тази неделя погледнете образа ви в огледалото и помислете дали ви харесва това, което виждате. Много малко трябва да са стъпките, за да го подобрите. Тази неделя непременно се погрижете за себе си. Не забравяйте, че не сте длъжни да давате обяснения никому за постъпките ви.", "date": "2019.01.19", "title": "Дневен хороскоп за 20 януари"}
{"url": "https://www.actualno.com/tips/tenis-prognozi-za-australian-open-grisho-chilich-i-sharapova-za-pechelivsha-kombinacija-news_717175.html", "text": "  Петъчният ден не беше най-добрият за на , след като се получиха някои изненади, а и липсата на късмет в някои мачове. Затова нашият тенис гуру, подвизаващ се под псевдонима \" \" се надява да се реваншира със следващите си прогнози. Ето ги и тях:      Франсес Тиафо изненадващо достигна до осминафиналите на Australian Open, като още във 2-ия кръг отстрани световния №6 Кевин Андерсън. Американският представител спечели и епична 5-сетова битка с Андреас Сепи преди два дни, но пътят му ще спре в сблъсъка срещу Димитров. Григор показва сериозен опит в първите няколко мача, пестейки силите си за следващите етапи. Това му коства по един сет в първите два мача, но след това последва безапелационна победа над Фабиано. Сега Тиафо ще създаде проблеми на българина, но не достатъчно, за да го победи. : Победа на Григор Димитров (коефициент 1.40). За мача .   Настилката на US Open е любимата и най-добра за играта на Марин Чилич, но кортовете в Мелбърн очевидно са също по вкуса му, след като стигна до осминафиналите в турнира. Това обаче не стана безпроблемно, след като Фернандо Вердаско му взе два сета в миналия кръг. Сега пред хърватина има ново тежко изпитание в лицето на Агут, който се представя отлично до момента, отстранявайки Анди Мъри още в първия кръг. Това е един от топ мачовете за деня, като можем да очакваме много оспорван двубой.    : Победа за Марин Чили (коефициент 1.78). Допълнителен залог: Над 3.5 сета (1.52)      Представителката на домакините записа 3 поредни победи без да загуби сет, но не се е изправяла срещу съперник от класата на рускинята. Шарапова записа изключителен успех над Каролине Возняцки и вече показва игра, близка до тази, която я направи една от най-добрите тенисистки в света. Букмейкърите отново подценяват Шарапова, която е лек аутсайдер в срещата и, въпреки че няма да е лесно, победата в крайна сметка трябва да е за бившата приятелка на Григор Димитров. : Победа за Мария Шарапова (коефициент 2.07). Допълнителни прогнози: над 21.5 гейма (1.80) и над 2.5 сета (2.33).   Ето и фиша ни от 3 , които можете да изпровате, за да използвате  на сайта на Националната лотария.   Победа за Григор Димитров (1.40)\r\nНад 3.5 сета на Чилич - Агут (1.52)\r\nПобеда на Мария Шарапова (2.07) ", "date": "2019.01.19", "title": "Тенис прогнози за Australian Open: Гришо, Чилич и Шарапова за печеливша комбинация"}
{"url": "https://www.actualno.com/curious/policijata-v-pensilvanija-tyrsi-dobrovolci-koito-da-se-napijat-do-bezpametnost-news_717105.html", "text": "  Полицейско управление в Пенсилвания пусна обява за набиране на доброволци, които да се напият до безпаметност за „целите на реда и сигурността“, съобщава в. „Ню Йорк поуст“. Изненадващо и за самите полицаи мнозина откликнали на необичайния призив.     Полицейското управление в Кутстаун трябваше да намери трима доброволци, които да се напият до безсъзнание, за да може полицаите да бъдат обучени как да прилагат на практика тестове за алкохол при полеви условия. Разбира се условието за кандидатите е да са с чисто криминално досие и да си осигурят трезвен придружител, който да се погрижи за тях след тренировката.   Призивът, публикуван на страницата на полицейското управление във „Фейсбук“, събрал стотици отговори и над хиляда споделяния само за ден.\r\nОт полицията съвсем скоро съобщиха в социалната мрежа, че са успели да си намерят доброволци за тренировъчната сесия на 4 април.  ", "date": "2019.01.19", "title": "Полицията в Пенсилвания търси доброволци, които да се напият до безпаметност"}
