{"url": "https://www.actualno.com/society/novinite-naj-vajnoto-za-denja-16-fevruari-news_722355.html", "text": "        Два локомотива и три цистерни с пропан-бутан са излезли от релсите в района на Централна гара - Пловдив около 04:15 часа тази сутрин. Влакът е на частния превозвач \"Булмаркет\", а инцидентът е доста сходен с катастрофата, станала със същия превозвач и същия вид товар на гара Хитрино преди време. Осем от заразените с морбили общо 21 души у нас са получили усложнения. 9-годишно дете и мъж на 27 години са били приети по спешност в реанимацията на благоевградската болница. Състоянието на мъжа вече се е подобрило, но детето продължава да е с дихателна недостатъчност, съобщава NOVA.   Съдията разпореди да бъде извикана \"Бърза помощ\", след като адвокатът на Димитър Желязков заяви, че клиентът му кърви.     През 2015 г. имаше опити за намеса в българските избори, както и опити за саботиране. Това беше поредица от злонамерени хакерски атаки на сайтовете на Външно министерство, ЦИК и други. Това заяви вицепремиерът Томислав Дончев в ефира на bTV. „Държим да остане преференцията, но трябва да бъде постигнат консенсус в политическия живот. Това беше желанието и на НФСБ, които също искат преференциите да не участват в решаването и пренареждането на листите”, заяви пред Нова телевизия председателят на парламентарната група на ГЕРБ Цветан Цветанов. Емил Атанасов от Варна плува днес в ледените води в помощ на домове за сираци. 33-годишният варненец преплува 2200 метра при температура на водата 5 градуса и финишира за по-малко от час.   Фермерите, които блокираха основни пътни артерии в Гърция през последните три седмици подновяват протестите, съобщава вестник „Катимерини“. Най-малко петима души са загинали при стрелба в американския щат Илинойс, предадоха световните агенции. Срути се част от сграда на университета в Санкт Петербург. При инцидента няма загинали хора. Швейцарският актьор Бруно Ганц, известен с ролята на Адолф Хитлер във филма \"Крахът на Третия райх\", почина на 77-годишна възраст.", "date": "2019.02.16", "title": "Новините: Най-важното за деня, 16 февруари"}
{"url": "https://www.actualno.com/sliven/muzikata-vmesto-ulicata-news_722334.html", "text": "  Бай Кольо взе цигулката, детска цигулка половинка, и засвири…     Хлапетата се скупчиха край него и притихнаха, а ...  Няколко от по-смелите пробваха мелодията, после музиката плавно и уверено затрептя под дебелата дъбова сянка. Това беше онзи миг на свещенодействие, в който музикантските души си .\r\nНакрая бай Кольо погали с поглед цигулката и рошавите детски глави. А после, когато останахме само двамата, ми обясни развълнувано, че някои от тях са … Беше спирка за пикник някъде в дебрите на Сините камъни. И Жоро знаеше, че това е сбогуването на баща му с любимата планина…\r\nВръщахме се от Жеравна, където децата от проекта „ ” бяха на летен творчески лагер. Няколко незабравими дни сред възрожденските къщи и живописните каменни улички на лятна Жеравна, където, наред с щуротиите и игрите, под взискателния поглед на маестро Калайджиев, малчуганите : свирене, рисуване и малко солфеж, общи репетиции, а вечер – концерти на открито в романтичния двор на Художествената галерия.  Спомням си всички тези неща, докато утаявам вълнението си и се опитвам зад вглъбените в нотите, одухотворени млади лица да разпозная тогавашните шумни хлапета...\r\nА в началото всичко беше просто една мечта. Преди десет години ми я разказа цигуларят Георги Калайджиев – бивша и на световноизвестния камерен ансамбъл „ ”, понастоящем художествен директор на камерен оркестър “Studio Koncertante” в град Гийсен, Германия. Един от най-светлите, почтени, аристократични и озарени хора, с които ме е срещала съдбата. .\r\nОнова шестгодишно щураче от махалата под гарата... То вече учи първите си песнички на цигулка, насърчавано от баща си - един от първите ромски музиканти, учили в консерватория. А когато един ден хлапакът захвърля цигулката и заявява, че вече неще да свири, бай Кольо мълком я взема и я прибира. Нависоко… Няколко месеца по-късно в Сливен гостува виртуозът Георги Бадев. Цялата сливенска интелигенция се стича да го слуша в читалище „Зора”. Сред публиката е и малкият Георги. След концерта, дълбоко впечатлен, притихнал крачи до баща си. И срамежливо го моли да продължи. Така цигулката отново слиза при Жоро. .    Много скоро в свои ръце го поемат неуморимият Мишо Тодоров и любимата учителка - Маргарита Калканджиева. А след упорития труд, идват и първите изяви на сцена. В Сливен забелязват дарбата на подрастващото момче, благородната му пламенност, свързаността му с цигулката и музиката... И ето че Георги вече е . Трудни години! Парите не достигат, но трябва да се учи, да се работи, да се свири... Често сутрин Георги е пръв пред вратите на училището, а вечер си тръгва последен… Но и до днес не пропуска с благодарност да признае, че е завършил музикалното училище благодарение на Чинтуловата стипендия, отпусната му от Сливенската община.\r\nПосле , след това и двугодишна специализация по камерна музика при проф. Татрай в консерваторията „Ференц Лист”, Будапеща. Приемат го на работа в „Софийски солисти”, а не след дълго Георги на именития камерен състав, донесъл завидна музикална слава на България. Приеман с овации и почести навсякъде по света…\r\nНо идва вихрушката на промените и отнася Георги Калайджиев в Германия. Много скоро талантът му е оценен и той получава лидерския пост във Филхармоничния оркестър на град Гийсен и в любителския оркестър „Колегиум музикум” в Щадалендорф. В Германия започва активно да се занимава с – с деца и студенти. А през 1999 година създава свой камерен ансамбъл – „Студио Концертанте”, по подобие на „Софийски солисти”, и става негов и концертмайстор.\r\nИ през цялото нелеко време на доказване и отстояване, събира контейнери с помощи за бедните и болните от квартал „Надежда”, за децата от социалните заведения, организира гостувания на сливенски художници, музиканти и танцови състави в Гийсен, създава и своята Лятна академия „Жеруна” - целяща да импулсира интелектуалното и творческо сътрудничество между Германия и Сливен… Осъществява личната си кауза: .\r\nИ ето, че се срещаме на кафе в един жарък и ленив сливенски следобед. А Жоро е нетърпелив. Иска да ми разкаже за своята . Показва ми снимки на венецуелския Национален младежки симфоничен оркестър и неговия вдъхновител - . Един от гениите на XX век, създал „Системата” – мрежа от десетки симфонични оркестри във Венецуела, съставени от деца от най-бедните и опасни квартали. Отгледани от улицата и покварени от нея, но окуражени да свирят, и така преобърнали своя живот. , спасени от престъпността и наркотиците чрез класическата музика, а след това - покорили музикалните сцени и върхове… Гласът е спокоен, но очите искрят: Георги е решил да направи такъв детски оркестър в Сливен. Вече е споделил идеята си с приятели и колеги в Гийсен. Приели я с възторг. В Германия те ще организират , а със събраните средства ще финансират уроците по класическа музика на от Сливен, най-вече от квартал „Надежда”. Знае, че ще бъде трудно, но децата го заслужават!   Така започна всичко. Пламенно и съзаклятнически. А името на проекта се роди спонтанно в един разговор с приятелите му - семейство Ланге, в Сливен. .\r\nПосле в проекта се вляха три големи и светли сърца: , нежната житейска спътница на Жоро, неуморен помощник в организацията на многобройните благотворителни прояви в Германия, цигуларката , изящен човек и творец, всеотдайно посветен на музикалното обучение на децата в Сливен. И сестрата на Георги – Стефка, непоколебимият и предан стожер… Една сливенска Едит Пиаф, миниатюрна и крехка като птиче, но осенена с дълбока вътрешна сила и на каузата да дарява: вяра, любов и кураж.\r\nДълго време  , с което разполагаше проектът „Музиката вместо улицата”. Там хлапетата за пръв път се срещнаха със своите преподаватели – музиканти от Сливенския симфоничен оркестър, и за пръв път присъстваха на истински класически концерт, удивени от тази музикална магия…\r\nТам, в уюта на пригодената за репетиции тесничка зала, се случваха и чудеса. Под колебливите детски пръстчета прозвучаваха първите мелодии, появяваха се първите несмели близости и надежди, извайваха се първите разучени музикални късове и композиции… И постепенно мечтите се разлистваха, а децата разцъфтяваха... Думите са на художествения директор на проекта Радка Кусева: „ ”.\r\nИ децата на проекта израстваха пред нашите очи. Променяха се походките, обноските, вкусовете, излъчването, речта. ! Плод на благотворния досег с музикалната класика на Европа и вдъхновяващия пример за културна мяра на сливенските симфоници. Работещи с разбиране, всеотдайност и такт за своите специални възпитаници, окуражаващи първите им стъпки и постижения над нотния лист…\r\nА докато хлапетата прохождаха в този , сътворен от чудодейните ръце и сърца на хората, ангажирани с проекта в Сливен, в Германия кипеше . Нейни двигатели и вдъхновители бяха, разбира са, Георги и Мария. Той – извайващ сериозни концертни програми за взискателната немска публика в подкрепа на своя сливенски проект, тя – отдадена на сложната организация, координиране и отчетност на всички инициативи. И двамата – импулсиращи добротворните случвания с човешката си .\r\nНе след дълго безкористният им труд и ентусиазъм бяха оценени и подкрепени от елитни алтруистични клубове и организации в Германия, от медиите и културните среди. Благодарение на тяхната многопосочна и решителна помощ, вече десет години децата на проекта „Музиката вместо улицата” в Сливен и безплатно обучение, изучават солфеж и немски език, развиват заложбите си. И често гостуват в Германия - летуват, репетират, пътуват, общуват, изнасят съвместни концерти със свои връстници от музикалните школи на Гийсен… А това е толкова важно и окриляващо, когато си дете! И средата, в която растеш, не е твърде щедра и окуражаваща.\r\nПрез десетте години след създаването на проекта „Музиката вместо улицата” от най-бедния сливенски квартал – „Надежда”, имаха щастливия шанс да се докоснат до света на музиката, класиката и Европа. Да почувстват и получат . И пример!... Защото най-голямата гордост на Георги и Мария са седемте възпитаници на проекта, които вече са ученици в . И се справят отлично с обучението и с първите си професионални стъпки. Подкрепяни и насърчавани от маестро Калайджиев…\r\nИ ето че сега седим и разговаряме, обгърнати в уюта на зимната привечер и гостоприемството на сестра му Стефка, а Георги ни разказва за предстоящия с децата от проекта. Той ще се проведе в учебно-творческата база на големия учен и алтруист Минко Балкански в Оряховица. Там младите музиканти ще разучават нови творби, ще работят върху инструменталната си техника. Ще се провеждат групови репетиции с детския камерен оркестър, но, разбира се, ще има и много забавления. Ще има и малък изпит за напредъка на всяко дете. Средствата за творческия зимен лагер на децата също са събрани  в Германия.\r\nСлед това Жоро заговаря за . С притаена горчивина споменава за неизпълнените обещания на сливенската община, уж отредила за проекта „Музиката вместо улицата” помещение в административната сграда на квартал „Надежда”… Всички знаем, че . Смълчаваме се унило, защото констатацията е болезнена и тъжна - сливенската местна власт е твърде заета, за да се вгледа в резултатите и смисъла на този чист и човешки проект. Надстроена е над оня прословут Стефкин гараж, топла, светла и приветлива... Случила се е заради доверието на германските спонсори и енергичната всеотдайност на Стефка. Дали искаме да я видим?\r\nПреминаваме тясното дворче и продължаваме по новото стълбище. След това с любопитство отварям врата пред мен… И отвътре прозвучава музика! Стройна, ритмична и жизнерадостна. Пристъпвам и виждам полукръг от озарени лица, съсредоточени над нотните щимове. Улавям изящните, синхронни движения на лъковете, от които избликва тази прекрасна мелодия… После постепенно започвам да разпознавам в чертите на младите, уверени оркестранти онези, предишните детски личица…\r\nИ проумявам, че пред мен се е открехнала не просто врата, а една ! Мечтата  на маестро Георги Калайджиев, от квартал „Надежда”… Може би „Надежда” е най-подходящото име за този млад симфоничен оркестър, си мисля. И се надявам, и вярвам, че някой ден той ще прославя Сливен по света...\r\nНо днес мислите и усърдието на младите оркестрантите и техния нов диригент - Живко Жеков, са посветени на друго: разучаването на партитурите за предстоящия след няколко месеца . Там за първи път възпитаниците на проекта „Музиката вместо улицата” ще свирят като професионалисти на сцената, заедно с музикантите от Studio Koncertante и маестро Калайжиев.   Предстоят месеци на неуморен и нелек труд, поредни бавни и упорити стъпки към високото изкуство… Но доверието на Маестрото задължава!\r\nСигурна съм, че ще бъде прекрасен, този специален и важен концерт.\r\nИ бай Кольо ще се радва на небето. ", "date": "2019.02.16", "title": "Музиката вместо улицата"}
{"url": "https://www.actualno.com/curious/dneven-horoskop-za-17-fevruari-news_722338.html", "text": "        Тази неделя ще имате сериозни противоречия със самите себе си. Съвестта ви ви мъчи по даден въпрос. Може би е добре да ѝ отстъпите. Благодарение на сериозността ви и неимоверните усилия, които сте положили, днес напълно заслужено ще събирате сладките плодове на победата ви. Има защо да се гордеете със себе си.   Днес всичко ще е прекалено хубаво, за да е истина. Има нещо вярно в това, така че проверете дали не сте паднали в плен на илюзии.     Чувствата ви днес ще са във вихъра ви. Вие сте прави за себе си, но рискувате сериозно да объркате нещата във връзката ви. Една разходка в усамотение ще ви се отрази добре. Точно когато си мислите, че нищо интересно няма да ви се случи, денят ще ви изненада с интересно предложение. Не отказвайте да се включите в приключението. Днес е много вероятно да срещнете стар приятел, който да ви върне към миналото. Не се срамувайте от себе си и не таите лоши чувства. Всичко, което се случило е било за добро.   Тази неделя заложете на дисциплината и хладнокръвното поведение. Каквото и да ви е отвътре не показвайте силата на емоциите ви. Тази неделя ще ви хрумнат странни идеи за бъдещето ви. Може би е време за сериозни промени. Не отхвърляйте възможността да промените коренно живота си. Тази неделя ще ви застигне интересна информация, която може да преобърне представите ви за основна тема в живота. Приемете промяната с мъдрост.    Тази неделя е напълно вероятно да се събудите решени за действия. Нека фактът, че е почивен ден не ви спира да се развихрите. Тази неделя ви предстои да научите нещо ново. Не бягайте от обучението. Винаги има какво още да научим и да станем по-добри. Тази неделя отделете повече време за мечтите ви. Зарежете домашната рутина. Тя никога няма да свърши, но свободното ви време е кът.", "date": "2019.02.16", "title": "Дневен хороскоп за 17 февруари"}
{"url": "https://www.actualno.com/europe/gryckite-fermeri-otnovo-izlizat-na-protest-news_722332.html", "text": "  Фермерите, които блокираха основни пътни артерии в Гърция през последните три седмици подновяват протестите, съобщава вестник „Катимерини“. Блокадите се подновяват, след като преговорите с правителството се провалиха, тъй като не бяха удовлетворени основните искания на селскостопанските производители за данъчни облекчения и по-ниски производствени разходи.     Лидерът на профсъюза, представляващ фермерите от Лариса, Ризос Марудас, определи действията на правителството като „враждебни“. „Правителството се държи враждебно с фермерите, докато подпомага собствениците на кораби, търговците и банкерите“, заяви той.   Синдикалният лидер беше категоричен, че през следващия месец са планирани нови блокади, след прегрупиране на демонстрантите и обсъждане на нови протестните тактики. Фермерите вече организираха 23 блокади на ключови кръстовища на национални магистрали в Централна Гърция през последните седмици. Въпреки натиска им обаче, правителството не се поддаде на исканията им, припомня БГНЕС.", "date": "2019.02.16", "title": "Гръцките фермери отново излизат на протест"}
{"url": "https://www.actualno.com/crime/myj-zagina-sled-jestok-udar-v-tir-na-pytja-botevgrad-mezdra-news_722331.html", "text": "  Мъж загина в тежка катастрофа на международния път Е-79 между Мездра и Ботевград. Тир навлязъл в насрещното платно след изпреварване и ударил челно пътуващ към София „Фолксваген пасат“, съобщи .     На място от удара е загинал 49-годишния водач на леката кола Усин К. от ромската махала на врачанското с. Попица. С тежки наранявания и с опасност за живота е съпругата му, пътувала на предната седалка до него. След жестокия сблъсък двете возила изхвърчали извън пътното платно.   Заради инцидента едното платно на натоварения път е блокирано от ремаркето на камиона. Вече са се образували опашки от двете страни на шосето, а полицията регулира трафика.", "date": "2019.02.16", "title": "Мъж загина след жесток удар в ТИР на пътя Ботевград - Мездра"}
{"url": "https://www.actualno.com/kustendil/kustendilska-dantelierka-obra-ovaciite-na-nacionalna-izlojba-za-rykodelija-news_721884.html", "text": "  На 7-ми февруари в Националния етнографски музей, беше открита изложбата за ръкоделия “ “. В нея се включиха редица дантелиери и дизайнери от цяла България, а Михаела Славева – от град Кюстендил, представи своята колекция - “ “. Всяка една дреха от тази колекция съдържа елемент с , изработен на принципа на совалковата дантела. Така традиционната техника придава индивидуалност на облеклото.      Михаела Николаева има бакалавърска и магистърска степен по Моден дизайн в Националната Художествена Академия. Изработва дантели от 2014 година под ръководството на талантливата си учителка Бистра Писанчева, основател на неформалната група за дантелиери „СедянкаТА“.\r\nПредставената колекция на кюстендилката, в тазгодишната изложба, се нарича „Съвременна идентичност“ и е дипломната ѝ работа за бакалавърска степен, с курсов ръководител доц. д-р Мариела Гемишева. Всяка една дреха от тази колекция съдържа елемент с уникален съвременен дизайн, изработен на принципа на . Така традиционната техника придава индивидуалност на облеклото.   Като студент в НХА, Михаела участва със свои проекти и дантелени облекла на представителни модни ревюта като „ София Фешън уик“ , където се представят колекциите на най-добрите български дизайнери. Ето какво разказа Михаела Славева за участието си в изложбата и за своята колекция – “Съвременна идентичност“, пред кореспондент на от града:      - Здравейте! Много Ви благодаря! Колекцията е замислена точно за съвременния човек – тя представя съвременно облекло, което в същото време се вдъхновява и от тези стари техники, които ми прави впечатление, че са вече позабравени в България. Много малко хора ги умеят и въобще знаят за тях.  - Да. Това е за совалковата дантела, специално. Совалковата дантела всъщност са нишки, които са навити на совалките и се преплитат посредством тези совалки, и така се получава дантелата. Това е доста стара техника, но когато човек се докосне до нея, тя е много необятна и спрямо собственото си въображение чрез нея може да постигне много! Използвайки тази стара техника, аз се опитвам да я вплета в модерните времена. Опитах се да създам колекция, която е абсолютно подходяща, носима за днешно време и същевременно уникална, тъй като това е нещо, което се изработва ръчно, и тъй като е ръчно, то е уникално. Същевременно с това, всеки елемент си има свой собствен дизайн – уникален, за това и нарекох колекцията “Съвременна идентичност“. Всяка една дреха, носи своята идентичност, всяка дреха от колекцията е различна от останалите и точно този уникален елемент, по който е изработена дантелата, я прави уникална!    - Да. Едното ми участие е точно с тази колекция. - Да това е страхотна идея, ще се радвам да я осъществим! Изложбата за ръкоделия „Кой създава и използва дантела“ ще продължи до 20-ти май и всеки, който има желание, може да я посети в Национален етнографски музей – София. ", "date": "2019.02.16", "title": "Кюстендилска дантелиерка обра овациите на национална изложба за ръкоделия "}
{"url": "https://www.actualno.com/society/varnenec-prepluva-blagotvoritelno-2200-metra-news_722336.html", "text": "  Емил Атанасов от Варна плува днес в ледените води в помощ на домове за сираци. Инициативата стартира от 12 часа на четвърта буна. 33-годишният варненец преплува 2200 метра при температура на водата 5 градуса и финишира на първа буна за по-малко от час.     Плувецът бе подкрепен от съпътстващи лодки, медицински екип и спасител. Много варненци наблюдаваха смелата инициатива.   Емил Атанасов извади кръста от морските води край Първа буна на Богоявление през 2018-та година. Той сподели, че тренира активно, практикувал е бойни спортове и вдигане на щанги.", "date": "2019.02.16", "title": "Варненец преплува благотворително 2200 метра"}
{"url": "https://www.actualno.com/cinema/otide-si-aktioryt-bruno-ganc-news_722335.html", "text": "  Швейцарският актьор Бруно Ганц, известен с ролята на Адолф Хитлер във филма \"Крахът на Третия райх\", почина на 77-годишна възраст. Считан за един от водещите филмови и театрални актьори в немскоезичния свят, Ганц е починал от рак, заобиколен от близките си, съобщава мениджърката му Патрисия Баумбауер.     Бруно Ганц е известен и с ролята на ангела Дамиел във филма \"Криле на желанието\" (1987) на Вим Вендерс. В холивудската версия \"Град на ангели\" в образа се превъплъщава Никълъс Кейдж.   Най-прочутата роля на Ганц обаче остава тази на Адолф Хитлер. Сцената от филма, в която диктаторът изпада в ярост, след като офицерите му го информират за поражението му, е гледана милиони пъти в Ютюб. Не по-малко са и пародиите, базирани върху нея, съобщава Дарик.  ", "date": "2019.02.16", "title": "Отиде си актьорът Бруно Ганц"}
{"url": "https://www.actualno.com/crime/izvikaha-linejka-v-syda-zaradi-problem-s-mitio-ochite-news_722337.html", "text": "  \"Димитър Желязков кърви, моля той да бъде спешно прегледан от лекар\". Това заяви в спецсъда адвокат Илиян Василев, съобщи .     Клиентът ми има изключително тежки усложнения. Не искам да бавя делото, но става въпрос за неговото здраве и живот, допълни адвокатът. Според него, Митьо Очите има 95% инвалидност, което било установено с решение на ТЕЛК: \"Има неизвадени проектили от тялото, моля да отсрочите делото за по-късно днес, за да може да бъде прегледан. Здравословното състояние е един от много сериозните въпроси, които следват да се обсъждат в съда\", допълни Василев. Той поиска време да се запознае с материалите по делото, които са към 80 тома. Съдията обяви, че делото ще продължи в 17:30 часа, за да може Желязков и адвокатът му да се запознаят с доказателствата.   Първоначално съдът отказа да вика лекар, тъй като в рамките на заседанието не може да се извърши медицинска експертиза. Наредено бе прокуратурата да се запознае с документацията и да вземе мерки. Минути по-късно обаче съдията разпореди да бъде извикана \"Бърза помощ\". 10 минути след решението линейка пристигна в двора на Спецсъда на улица \"Черковна\".\r\n\"Аз бях отишъл на Турция на лекар и те ме задържаха\", заяви по-рано пред спецсъда Димитър Желязков, който в петък вечер бе екстрадиран в България с полет от Истанбул. Митьо Очите потвърди изявленията на адвоката си, че е имал здравословни проблеми в ареста. \"С тампон съм. От вчера не ми е кървяло\", каза той. Адвокатът му уточни, че кървенето е от вътрешни органи, но отказа подробности. Желязков каза още, че иска да се запознае с материалите по делото срещу него. Той е обвиненн в участие като лидер на банда за рекет, изнудване и палежи.  ", "date": "2019.02.16", "title": "Извикаха линейка в съда заради проблем с Митьо Очите"}
{"url": "https://www.actualno.com/society/edin-i-sysht-lokomotiv-e-vodil-vlakovete-v-hitrino-i-v-plovdiv-news_722326.html", "text": "  Един и същ локомотив е водил и взривилия се влак в Хитрино, и товарната композиция, която дерайлира тази сутрин в района на Централна гара- Пловдив. Това стана ясно от изявлението на окръжния прокурор на Пловдив Румен Попов. Той каза, че по нареждане на главния прокурор е образувано досъдебно производство под наблюдението на Окръжна прокуратура и вече се провеждат следствени действия, разпитват се свидетелите.     Няма изтичане на газ, няма пострадали, каза още той. Пробите за наркотици и алкохол на тримата машинисти, които нямат травматични увреждания и вече се разпитват, са отрицателни. Рано е да се говори за причината на инцидента, каза още окръжният прокурор. Следователи от Националната следствена служба, специализирани в подобен род инциденти, вече пристигнаха в Пловдив.   Главният комисар Николай Николов определи реакцията на МВР като светкавична. Съществува предварителен план за подобни инциденти, каза той и заедно с колегите от БДЖ следователите вече работят. Не е имало изтичане на газ, няма и в момента, а това се следи непрекъснато с уреди, така че няма никаква опасност нито за служителите на терена на инцидента, нито за населението на град Пловдив. \"Веднага, след като се извършат огледите и след разрешение на прокуратурата, започваме максимално бързо да вдигаме локомотивите и двете цистерни, които все още не са изтеглени\"- каза още гл. комисар Николов. \"Има специални кранове, които ще дойдат от София за 2-3 часа, амбицията ни е до 24 часа да пуснем отново движението. Възстановителните работи ще се извършат с крановете, с хидравлични инструменти, това са механични дейности, които нямат риск по отношение на газ. \"  Що се отнася до причината за дерайлирането на влака, главният комисар каза, че е чул от колеги няколко версии, които са възможни, но очаква мнението на следователите от Националната следствена служба. Преди това управителят на “Булмаркет рейл карго” Петър Ганев посочи като първоначална своя версия за инцидента счупване на езика на стрелката, насочваща влака при влизането му в гарата. Главен комисар Николов коментира, че това е една от версиите, а езикът на стрелката може да е счупен и по време на самия инцидент. Важното е, че няма опасност от взрив за населението.", "date": "2019.02.16", "title": "Един и същ локомотив е водил влаковете в Хитрино и в Пловдив"}
{"url": "https://www.actualno.com/cinema/problem-s-chastnija-samolet-na-djenifyr-anistyn-i-kortni-koks-izpravi-na-nokti-fenovete-j-news_722346.html", "text": "  Частният самолет на Дженифър Анистън и Кортни Кокс се наложи да кацне аварийно около 30 минути след излитането си. Машината с двете звезди от сериала \"Приятели\" била отклонена към летището в Онтарио, Калифорния, когато пилотът забелязал, че едната от гумите на колесника липсва.     Холивудските актриси заедно с група приятели, излетели от Международното летище в Лос Анджелис за луксозния мексикански курорт Кабо Сан Лукас, за да празнуват 50-я юбилей на Анистън. Техническата повреда била установена, когато машината била в мексиканското въздушно пространство и било взето решение да се върне обратно, тъй като липсващата гума можела да създаде проблеми при кацането.\r\nЧастният самолет летял над Онтарио в продължение на 3 часа, за да изгори достатъчно гориво и да може да кацне възможно най-безопасно. Всички пътници на борда са невредими и дори са успели да хванат друг полет за Кабо Сан Лукас.", "date": "2019.02.16", "title": "Проблем с частния самолет на Дженифър Анистън и Кортни Кокс изправи на нокти феновете й"}
{"url": "https://www.actualno.com/europe/sruti-se-chast-ot-sgradata-na-universiteta-v-sankt-peterburg-news_722350.html", "text": "  Срути се част от сграда на университета в Санкт Петербург. При инцидента няма загинали хора.     По информация на RT, се е срутила част от сградата на Университета по Технологии, Механика и оптика университет в Санкт Петербург. Евакуирани са 81 от намиращите се там студенти и преподаватели по време на инцидента, посочват местните власти. Инцидентът се станал в ранния следобед докато в учебното заведение все още е имало лекции.   Причина за частичното срутване на сградата е пропадане на покрива. Конструкцията се е срутила заради ремонтни дейности на четвъртия и петия етаж на сградата и не добро укрепване на стените. На кадри, разпространени от руски медии, се вижда огромна дупка в покривната конструкция.", "date": "2019.02.16", "title": "Срути се част от сградата на университета в Санкт Петербург"}
{"url": "https://www.actualno.com/europe/nov-protest-na-jyltite-jiletki-v-parij-news_722340.html", "text": "  Хиляди демонстранти от движението „жълти жилетки“ се събраха на 14-ия си пореден протест в центъра на Париж, съобщава Ройтерс. Демонстрацията се провежда при засилени мерки за сигурност, макар няколкото марша във френската столица да бяха обявени като мирни.     Първите демонстранти се събраха на символичната за „жълтите жилетки“ локация край Триумфалната арка преди да се отправят към Айфеловата кула по централните парижки улици.   Друг протест, планиран за днес, се организира срещу антисемитските вандалски прояви от последните няколко седмици, които предизвикаха безпокойство в цялата страна, съобщава bTV.\r\nНякои от „жълтите жилетки“ изразиха антисемитски възгледи онлайн и по време на протестите, което предизвика безпокойството на френските власти, че демонстрациите се радикализират.  ", "date": "2019.02.16", "title": "Нов протест на \"жълтите жилетки\" в Париж"}
{"url": "https://www.actualno.com/society/vynshno-ministerstvo-predupredi-za-opasnost-ot-teroristichni-ataki-v-makedonija-news_722342.html", "text": "  Министерството на външните работи предупреждава, че е възможно в следващите няколко дни в съседна Македония да бъдат извършени терористични атаки. По данни на посолството ни в Скопие вчера, 15 февруари, властите в страната са предотвратили планове за терористични нападения от поддръжници на \"Ислямска държава\". Това е станало след сигнал от посолството на САЩ в страната, които предприели за наличието на повишен риск от терористични нападения на екстремисти.     Органите на ред претърсили помещения в редица населени места и конфискували предмети и устройства, които биха могли да се използват за нападение. \"Полицията на Република Северна Македония проведе оперативно-технически мерки и обиски на няколко обекта, свързвани с потенциални планове и намерения за извършване на терористични актове на територията на Република Северна Македония от страна на радикални структури, поддръжници на групировката ИДИЛ\", пишат в съобщение от вътрешното министерство на Македония, цитирано от МВнР.\r\nВъв Външно приемат денонощно сигнали и молби за съдействие при бедствени ситуации. Дирекция \"Ситуационен център\" - телефон: +359 2 948 24 04; +359 2 971 38 56, е-mai: crisis@mfa.bg. Връзка може да се осъществи и на дежурните телефони и електронна поща на българските дипломатически и консулски представителства в Македония.         ", "date": "2019.02.16", "title": "Външно министерство предупреди за опасност от терористични атаки в Македония"}
{"url": "https://www.actualno.com/politics/viceprezidentyt-na-sasht-pozdravi-bylgarija-za-napravenoto-na-vsichki-niva-news_722339.html", "text": "  \"Толкова работа имам. Толкова ми е трудно да прокарвам държавата през иглени уши. Виждате отношенията Америка - Европа - Русия - Китай какви са, за да си хабя енергията. Събота е, целият ми ден, цялата ми енергия минава да направя нещо добро за страната и да я представя добре. Тези, които нямат работа, могат да си говорят - тяхна работа.\" Това заяви премиерът Бойко Борисов, след като се срещна с вицепрезидента на САЩ Майкъл Пенс в Мюнхен, на въпрос готови ли са в ГЕРБ за президентско вето върху промените в Изборния кодекс. Държавният глава Румен Радев намекна вчера в Хасково, че ще върне текстовете, което депутатите приеха в четвъртък.     Пенс е заявил, че България е изключителен партньор във всички области, всички структури и на всички нива. Вицето на Доналд Тръмп благодарил за работата на българските специални служби, че работят прекрасно с американските си колеги. Борисов и Пенс обсъдили международните учения, в които участваме със САЩ - в Ново село, Черно море и Граф Игнатиево. Пенс и Борисов са обсъдили и подкрепата за Гуайдо във Венецуела, за региона и успешното българско председателство на Съвета на ЕС.   Двамата не са обсъждали купуването на F-16 за нуждите на нашите ВВС. Единствено Пенс споделил, че синът му е пилот на F-35. За Русия не била спомената нито дума. Специален акцент в разговора на двамата били търговските отношения и двойното увеличение на инвестициите на САЩ у нас. До края на годината Пенс ще посети България, за да посети с Борисов летище или база, където има американски войници.\r\nМинистър-председателят обобщи най-важното и от другите срещи, които проведе днес в столицата на германската федерална провинция. С еврокомисаря по бюджет и човешки ресурси Гюнтер Йотингер говорихме защо трябва да се случи българският хъб „Балкан“, заяви премиерът. „Това не е нещо в повече за България, а след като близо 17 млрд. куб. метра, които минават сега през България за Турция, престанат да минават, нашите тръби ще се изпразнят. И е задължително да възстановим баланса – да мине Турски поток и да стане газов хъб Балкан. Искаме да имаме това, което имаме към момента“, аргументира се Борисов.  Премиерът Борисов изтъкна огромната подкрепа за България, която е засвидетелствал Маркус Зьодер и добави, че баварският премиер ще посети страната ни през май тази година. Борисов изтъкна, че Зьодер се е съгласил, че България се нуждае от допълнително финансова подкрепа във връзка с охраната на границата.\r\nПо отношение на ситуацията в черноморския регион премиерът Борисов заяви, че трябва да се консолидираме, да сме единни в отбранителните си способности, да увеличаваме парите за отбрана и сигурност, но трябва да водим и максимално добър диалог с Русия и Китай. Премиерът Борисов добави, че предстои посещение в България и на руския премиер.   ", "date": "2019.02.16", "title": "Вицепрезидентът на САЩ поздрави България за направеното на всички нива"}
{"url": "https://www.actualno.com/healthy/osem-ot-zarazenite-s-morbili-sa-s-uslojnenija-news_722348.html", "text": "  Осем от заразените с морбили общо 21 души у нас са получили усложнения. 9-годишно дете и мъж на 27 години са били приети по спешност в реанимацията на благоевградската болница. Състоянието на мъжа вече се е подобрило, но детето продължава да е с дихателна недостатъчност, съобщава NOVA.     При някои от децата има развити пневмонии, а при едно от тях, което е било настанено в инфекциозното отделение в петък, много бързо са се развили симптомите на болестта. Настъпила е тежка дихателна недостатъчност и се е наложило детето да бъде преместено в реанимация. По думите на д-р Елена Лазарова от Инфекциозното отделение в Благоевград детето засега е стабилизирано.   \"Едно от децата с пневмония е на 2 години. При големите болестта протича по-леко, като единият е приведен в ОАИЛ също беше с тежка дихателна недостатъчност, но се подобрява”, заяви още д-р Лазарова.\r\nТежестта, с която протича заболяването, според лекарите, не зависи от възрастта, а от имунитета на пациентите. В болницата в Разлог са взети всички мерки срещу разпространението на морбили. Детското отделение там е затворено. „Спрени са всички визитации в цялата болница. Към момента няма да има затваряния на нови отделения”, допълни директорът на РЗИ - Благоевград д-р Калоян Калоянов.  От болницата в Благоевград увериха, че разполагат с достатъчно база да приемат пациенти от региона на Разлог, след като тамошното детско отделение вече е затворено. Все още се издирват контактни лица, за които се предполага, че може да са заболели от морбили.", "date": "2019.02.16", "title": "Осем от заразените с морбили са с усложнения"}
{"url": "https://www.actualno.com/society/iztegliha-derajliralite-cisterni-zapoznaha-premiera-sys-situacijata-v-plovdiv-news_722353.html", "text": "  Цистерните от дерайлиралата композиция в района на гара Пловдив вече са изтеглени на достатъчно разстояние от района на гарата. Двата локомотива от композицията също са изправени и стабилизирани и предстои съвсем скоро да бъдат изтеглени на безопасно разстояние от гара Пловдив. Това докладваха на министър-председателя Бойко Борисов областният управител на Пловдив Здравко Димитров и директорът на ОД на МВР-Пловдив старши комисар Атанас Илков, съобщи правителствената служба.     Премиерът Борисов кацна директно в Пловдив на връщане след участието си в Мюнхенската конференция по сигурността, за да се запознае лично и на място със ситуацията около инцидента. Освен това областният управител Здравко Димитров информира премиера, че категорично няма изтичане на газ както по време на инцидента, така и след него. Димитров е докладвал на министър-председателя от 7.30 ч. сутринта на всеки кръгъл час за действията на всички държавни институции, които са работили на мястото на аварията.   Премиерът Борисов беше информиран още, че разследването на случая е поето от следователите от Националната следствена служба и се извършват всички необходими процесуално-следствени действия.  ", "date": "2019.02.16", "title": "Изтеглиха дерайлиралите цистерни, запознаха премиера със ситуацията в Пловдив"}
{"url": "https://www.actualno.com/society/sydyt-ostavi-mitio-ochite-v-aresta-news_722357.html", "text": "  Димитър Желязков- Митьо Очите ще бъде върнат в ареста на \"Г.М.Димитров\". Съдия Николай Димитров отказа да го пусне с мотива, че има риск на свобода да извърши престъпление, съобщи .     \"Няма доказателства Желязков да се е скрил умишлено от властите\", каза Димитров. Самият Желязков уточни,че не е получил призовка. \"Нямал съм намерение да избягам, нямал съм такава мисъл въобще. Просто трябваше да ми пуснат призовка. Ако знаех, нямаше да тръгвам за чужбина\", каза Желязков. И се оплака от условията в турския арест: \"Бяхме 54 човека на 24 легла. На земята спяхме, беше ужас\".   Според съда действително има влошаване на здравословното му състояние и препоръка за операция, но от медицинската документация не можело да се направи извод, че състоянието му не е съвместимо с ареста. По-рано Митьо Очите бе прегледан от \"Бърза помощ\", като лекарите установили, че той има проблем с хернията и други оплаквания, които налагат оперативно лечение. Според съда от доказателствата по делото може да се направи обосновано предположение, че Желязков е извършил повечето от престъпленията, за които е обвинен.", "date": "2019.02.16", "title": "Съдът остави Митьо Очите в ареста"}
{"url": "https://www.actualno.com/society/za-poredna-godina-se-provejda-lukovmarsh-v-sofija-news_722359.html", "text": "  Луковмарш се провежда и тази година в София, предаде БГНЕС.     Преди началото на проявата Звездомир Андронов заяви, че е водач на Български национален съюз и обясни, че за 16-ти пореден път ще организират факелно шествие в памет на ген. Христо Луков. Той каза, че имало издадена забрана още март миналата година, те обжалвали пред Административен съд София - град, като той отменил тази забрана. След това имало друга заповед на кметицата относно събиране само пред къщата му, те обжалвали и тази нейна заповед и тя също била отменена от съда.   БГНЕС припомня, че преди дни главният секретар на МВР Ивайло Иванов каза, че на 16 февруари ще се проведе „Луковмарш“. „Ние не може да го забраним, но ще подсигурим охрана на събитието“, заяви Иванов.  ", "date": "2019.02.16", "title": "За поредна година се провежда Луковмарш в София"}
{"url": "https://www.actualno.com/society/firmata-prevozvach-schupena-strelka-e-prichinata-za-derajliraneto-na-vlaka-news_722364.html", "text": "                    Счупена стрелка е причината за дерайлирането на влаковата композиция тази сутрин на гара Пловдив. Това е категоричният извод на участвалите в огледа на мястото на инцидента, в това число и представители на \"Булмаркет Рейл Карго\", съобщават от фирмата превозвач.   На местопроизшествието следователите и вещите лица намерили счупения език на стрелката, както и множество липсващи скрепителни елементи, уточняват от \"Булмаркет Рейл Карго\".\r\nТази сутрин около 4.15 ч. на гара Пловдив, при преминаване транзит, дерайлираха двата локомотива и първите три вагона на влак на \"Булмаркет Рейл Карго\" с два локомотива и 25 вагона, превозващи 1900 тона пропан-бутан. При инцидента няма пострадали и опасност от изтичане на газ.  Композицията се е движела със скорост 35 км/ч, която е по-ниска от разрешената за този участък 40 км/ч. Пробите на машинистите за алкохол и наркотични вещества са отрицателни.\r\nОгледите ще продължат и утре, се посочва в съобщението.       ", "date": "2019.02.16", "title": "Фирмата превозвач: Счупена стрелка е причината за дерайлирането на влака"}
{"url": "https://www.actualno.com/society/da-byde-li-objaven-za-svetec-levski-temata-otnovo-e-na-dneven-red-news_722308.html", "text": "   „Апостолът на българската свобода не може да бъде обявен за светец, защото е убил дете”. Истинска буря предизвика това твърдение преди няколко дни. Оказа се обаче, че става въпрос за лично мнение на духовник, а не за официална позиция на Синода в отговор на призив, отправен от Националния фронт за спасение на България (НФСБ). Цитиран беше Протойерей Николай Георгиев.       Въпросът е поставян вече няколко пъти през годините от различни организации. През 96-та година алтернативният синод все пак извършва канонизацията, но този акт не е признат от Светия синод. Пред 2004-а година се анулира, а иконата с образа на Свети Йеродякон Игнатий е насечена и изгорена.    „Благодарение на неговата велика революционна организация започва Априлското въстание. В резултат пък на Априлското въстание започва великата война между Русия и Турция, която освобождава България”, казва депутатът от „Обединени патриоти\" Славчо Атанасов пред Нова телевизия.\r\nОт НФСБ настояват Левски да бъде обявен за светец и заради приноса му към християнската вяра.  Убийството, смутило духовниците, Апостолът извършил, за да не бъде заловен, поясняват от партията. И припомнят за така наречените \"военни светци\".\r\n„Свети Димитър Солунски какъв е? Той е военен, той е пълководец. Свети Георги Победоносец какъв е? Пълководец. Какво мислите, че на бойното поле е било певческо дружество, ли? Загивали са хиляди хора”, допълни Славчо Атанасов.   „През 1882 година той предприема една акция насочена към  събиране на средства за организацията от ловешкия чарбаджия Денчо Халача.  Те не са предполагали, че той ще отсъства в този ден от дома. Идва неговият слуга Стойчо Гергинов, който е младеж на 23-24 години. При опита на Стойчо да се развика, да събере полицията, той е принуден да го наръга с камата”, разказа директорът на Националния музей „Васил Левски\" в Карлово Дора Чаушева.    От музея в родния град на Апостола призовават образа на националния герой да бъде оставен да почива в мир. А не да бъде подхвърлян от крайност в крайност - от атеист до светец.\r\n„Търси се конфликт, който от моя гледна точка не съществува. Апостолът е правил всичко това с една единствена цел – свободата на България. За милиони хора той наистина е светец. Вдъхновява, обединява, служи за пример”, отбеляза и в студиото на „Събуди се” Христина Богданова, която е потомка на Апостола. Тя допълни, че всяка една институция има своите правила и прави своите избори. По думите ѝ той не е убил дете, а млад мъж, което доста му е тежало.", "date": "2019.02.16", "title": "Да бъде ли обявен за светец Левски - темата отново е на дневен ред"}
{"url": "https://www.actualno.com/politics/ninova-cvetanov-opovesti-istinata-za-nova-upravljavashta-koalicija-news_722312.html", "text": "  \"Днес лъсна истината за нова управляваща коалиция ГЕРБ, ДПС и ОП. Тя беше оповестена от г-н Цветанов\". Това написа председателят на БСП Корнелия Нинова във Facebooк.     Тя цитира , според което ГЕРБ се съгласили да отпаднат преференциите при гласуването по искане на ДПС. \"Но забележете защо: \"в името на запазване на стабилността на управлението\". Вече е ясно кой крепи правителството на Борисов. Само и само да останат на власт с подкрепата на ДПС, посегнаха на правото ви да избирате личности, като размествате партийните листи\", подчертава Нинова. Според нея е интересно и изречението на Цветанов: \"съгласих се от името на ГЕРБ\". \"Да не би ГЕРБ да са свалили Борисов от лидерския пост и да са избрали Цветанов и да не сме разбрали?\", пита още лидерът на БСП.  ", "date": "2019.02.16", "title": "Нинова: Цветанов оповести истината за нова управляваща коалиция"}
{"url": "https://www.actualno.com/starazagora/njama-registrirani-sluchai-na-morbili-v-starozagorsko-news_722313.html", "text": "  Не са регистрирани случаи на болни от в област Стара Загора към 15 февруари, съобщиха от Регионалната здравна инспекция (РЗИ), предаде кореспондентът на .     Последният взрив на територията на областта е през 2009/2010 г. Тогава от морбили заболяват 1486 души. Случаите са на деца от 1 до 4 и от 5 до 9 години. Половината от регистрираните заболели не са били имунизирани или са били без данни за имунизация, а почти 65 на сто от регистрираните случаи са заболели като контактни.   През 2010 г. РЗИ - Стара Загора с извънредни имунизационни кампании в областта обхваща 2381 лица от 13-месечна до 20-годишна възраст. През последните три години имунизационният обхват срещу морбили, паротит и рубеола в областта е над 95 на сто. През 2016 г. е 96,7 процента, 2017 г. - 96,54 на сто, 2018 г. 96,28 процента.\r\nТова гарантира добра защита на населението, но предвид зачестилите случаи на морбили в страната здравната инспекция в Стара Загора е изпратила предписания до всички общопрактикуващи лекари да направят преглед на имунизационния статус на лицата от 13 месеца до 18 години, които подлежат на имунизация срещу морбили. Ако се открият неимунизирани или с непълен имунизационен статус деца, незабавно трябва да се имунизират с една доза комбинирана ваксина срещу морбили, паротит и рубеола, не трябва да се допуска необосновано отлагане от ваксинацията. Лечебните заведения за болнична помощ и центровете за спешна медицинска помощ трябва своевременно да диагностицират, хоспитализират и лекуват заболелите от морбили.  За да бъдат предпазени децата от тежки ваксинопредотвратими инфекции и техните усложнения, РЗИ - Стара Загора, призовава родителите редовно да водят децата си при личния лекар за поставянето на необходимите за възрастта ваксини по на България. Родителите да прегледат имунизационния паспорт на детето и при липса на данни за извършена имунизация срещу морбили, паротит и рубеола, незабавно да се обърнат към личния лекар за ваксинация.", "date": "2019.02.16", "title": "Няма регистрирани случаи на морбили в Старозагорско"}
{"url": "https://www.actualno.com/plovdiv/plovdiv-se-razmina-na-kosym-ot-scenarija-s-hitrino-news_722307.html", "text": "   . Влакът е на частния превозвач \"Булмаркет\", а е доста сходен с катастрофата, станала със същия превозвач и същия вид товар на гара Хитрино преди време, разказва кореспондентът на .     На място днес беше управителят на фирма \"Булмаркет рейл карго\" Петър Нанев, който обясни своята версия за инцидента. Той каза, че при ограничение 40 км/ч в района на гарата влакът, превозващ товар от Сърбия за гара Разпределителна-Пловдив, е минал през стрелката, насочваща го по релсите в момент, когато езикът ѝ се чупи. Според него машинистите са чули звук, усетили са разклащането и веднага са предприели спиране, което при тежестта на влака е отнело 30-40 метра разстояние. също се дължеше на неизправна стрелка - по официална версия.  Става ясно, че цистерните не са паднали, , каза Нанев. Той посочи, че те ще бъдат вдигнати в рамките на днешния ден, но локомотивите са по-сериозно наклонени и най-вероятно ще бъдат изправени утре. . Влакът е превозвал 25 цистерни с пропан-бутан с общо тегло 2100 тона.   Районът е отцепен, но други влакове продължават да се движат по останалите коловози. Ако инцидентът се беше развил по сценария Хитрино, щетите щяха да бъдат огромни, тъй като той става в гъстонаселен район, в непосредствена близост до жилищни сгради на бул. \"Христо Ботев\", включително и съвсем близките блокове на железничарите, отбелязват на място очевидци.    За инцидента с влаковата композиция в Пловдив беше уведомен главният прокурор и по негово разпореждане . Това съобщи междувременно за БГНЕС говорителят на главния прокурор Румяна Арнаудова.\r\nЕкипи от следователи и експерти, които имат опит в разследването на жп катастрофи пътуват към местопроизшествието на гарата в Пловдив. \"Разследването се ръководи на място от окръжния прокурор Румен Попов и в рамките на днешния ден стартираме с огледи на местопроизшествие и разпити на свидетели. Изпращат се мобилните криминалистически лаборатории на място, а експертите, които сме ангажирали да подпомагат разследването, са същите, които участваха като подпомагащ екип и при разследването на Хитрино. “, потвърди прокурор Арнаудова. ", "date": "2019.02.16", "title": "Пловдив се размина на косъм от сценария с Хитрино"}
{"url": "https://www.actualno.com/america/sasht-ne-mojem-da-stoim-bezuchastno-kogato-nashi-syuznici-kupuvat-oryjie-ot-iztok-news_722330.html", "text": "  Съединените щати отново призоваха останалите страни от НАТО да отделят повече пари за отбрана. Американският вицепрезидент Майк Пенс заяви днес, че Вашингтон не може да гледа безучастно как съюзници от Алианса купуват оръжия от изток.     \"Ние няма просто да гледаме как наши съюзници купуват оръжие от наши противници\", предупреди вицепрезидентът на САЩ. Той подчерта, че \"ние няма да можем да гарантираме мира на Запад, ако наши съюзници зависят от Изтока\".   По-рано днес турският президент Реджеп Ердоган заяви, че Анкара няма да отстъпи от сделката за покупка от Русия на зенитно-ракетни системи С-400. Именно затова, представители на САЩ предупредиха, че ако Турция продължи процеса по придобиване на руските системи, Вашингтон ще оттегли офертата си да продаде на страната системи Пейтриът на стойност 3,5 милиарда долара. Те казаха също, че това ще постави на риск и покупката на самолети Ф-35 от Турция, а може да доведе и до евентуални санкции от страна на САЩ.", "date": "2019.02.16", "title": "САЩ: Не можем да стоим безучастно, когато наши съюзници купуват оръжие от изток"}
{"url": "https://www.actualno.com/starazagora/obuchavat-deca-na-tradicionni-zanajati-v-myglij-news_722304.html", "text": "  Обучение за придобиване на знания в областта на характерни за региона занаяти започват община Мъглиж и Сдружението с нестопанска цел “Творецъ”. Художниците и занаятчиите безвъзмездно ще въвеждат децата в тайните на художествената керамика, иконописта, живописта, оръжейното майсторство и бъчварството. Материалите, необходими на малките творци, ще се осигуряват от Община Мъглиж.     Целта на обученията е новите поколения да се запознаят със занаятите и изкуството, упражнявани от предците им. Овладяването им пък ще ги запази за бъдещето.   Заниманията ще се провеждат всяка сряда от 13:30 часа с продължителност от два учебни часа, на адрес: Мъглиж, ул. „ Гео Милев” 16. Майсторството си с децата ще споделят живописецът Светлин Стоев, иконописецът Донка Миткова, майстор керамикът Мария Филева, майстор бъчварят Райчо Трифонов и майсторът на старинно оръжие Христо Николов.", "date": "2019.02.16", "title": "Обучават деца на традиционни занаяти в Мъглиж"}
{"url": "https://www.actualno.com/crime/mitio-ochite-e-iznenadan-ot-zadochnite-obvinenija-kym-nego-news_722300.html", "text": "   Очакват се подробности от спецсъда около мярката за неотколонение на Димитър Желязков – Очите, днес или утре. Половин година след ареста, Турция ни върна Митьо Очите. Той кацна на летище София късно снощи с полет от Истанбул в 20:50 часа със закъснение.      Пред bTV Димитър Желязков заяви, че има какво да каже, но ще говори по време на делото. Той изрази и учудване за задочните обвинения. Желязков се намира в момента в следствения арест и чака мярката за неотклонение.   Очите беше арестуван в Истанбул в компанията на бившия депутат от ДПС Несрин Озун и бившия общински съветник от Бургас Бенчо Бенчев. У нас Желязков е задочно обвинен за лидер на престъпна група за рекет и трафик на наркотици, а прокуратурата настоява той да остане за постоянно в ареста.\r\nПри акция в Бургас бяха задържани няколко души, които са част, според прокуратурата, от тази група за рекет и наркораспространение. Част от тези хора бяха свързани с погребалния бизнес от района на Бургас. Само Димитър Желязков липсваше до този момент. Той е отркит в Истанбул няколко дни по-късно в компанията на Бенчо Бенчев и Несрин Озун. Остана загадка защо е бил там.  Желязков обяснява, че е ходил на лечение след стрелбата в Слънчев бряг.   ", "date": "2019.02.16", "title": "Митьо Очите е изненадан от задочните обвинения към него"}
{"url": "https://www.actualno.com/europe/bojko-borisov-neobhodim-ni-e-ambiciozen-budjet-na-es-news_722321.html", "text": "  Министър-председателят Бойко Борисов проведе двустранна среща с еврокомисаря по бюджет и човешки ресурси Гюнтер Йотингер в рамките на Мюнхенската конференция по сигурността. Във фокуса на разговора им бяха преговорите по Многогодишната финансова рамка (МФР) за периода 2021-2027 г., съобщиха от правителствената пресслужба.     „Искаме да сме амбициозни - то тогава ни е необходим и амбициозен бюджет. От това зависи и бъдещото ни развитие, както и да покажем, че ЕС може да действа единно в трудни времена и да излезе още по-силен от кризите“, заяви българският министър-председател пред еврокомисаря Йотингер.   Премиерът Борисов посочи, че България подкрепя аргументите и позицията на ЕК за приключване на преговорите по МФР до октомври 2019 г. „Надявам се, че ще можем да постигнем споразумение навреме, за да няма забавяне в програмите, да отговорим на очакванията и да си върнем доверието на нашите граждани“, каза министър-председателят Борисов. Той посочи пред Йотингер, че от нас се изисква да намерим баланса между политиката за растеж и новите приоритети.\r\n„България като външна граница на ЕС добре разбира необходимостта от осигуряване на достатъчно средства за новите предизвикателства, особено в областта на сигурността, миграцията и отбраната. Но също толкова важно е бюджетът на ЕС да инвестира в растеж, заетост, конкурентоспособност и конвергенция“, подчерта премиерът Борисов.  Той бе категоричен, че за страната ни кохезионната политика и общата селскостопанска политика са от приоритетно значение и са доказали своята добавена стойност за целия ЕС. „Изключително необходимо е допълнително засилване на фокуса върху нуждите на най-слабо развитите региони. Само така ще избегнем задълбочаването на изоставането и ще подпомогнем засилването на икономическото и социалното развитие и на ЕС като цяло“, каза още премиерът Бойко Борисов.\r\nБългарският министър-председател и еврокомисарят се обединиха около позицията, че балансирано постижение по МФР, отчитащо нуждите на държавите членки, е постижима цел.   ", "date": "2019.02.16", "title": "Бойко Борисов: Необходим ни е амбициозен бюджет на ЕС"}
{"url": "https://www.actualno.com/society/sfsmvr-otbeljaza-10-godini-sindikalna-dejnost-video-news_722297.html", "text": "  На тържествена церемония във военния клуб в София Синдикалната федерация на служителите в Министерството на вътрешните работи (СФСМВР) отбеляза 10 години от своето създаване.     Синдикатите припомниха, че за тези десет години са имали много победи и загуби, но никога провали. Председателят и заместник-председателят на управителния съвет на СФСМВР Валентин Попов и Илия Кузманов направиха равносметка на изминалото време, като подчертаха, че синдикатите са постигнали увеличение на заплатите в системата, необходими изменения в Закона за МВР, както и справедливо отчитане и заплащане на нощния труд.\r\nЗа 10 г. СФСМВР е организирала 20 регионални и 19 национални протеста за постигане на исканията си, като служителите са осъществили и паралелно с това 155 благотворителни кампании.     ", "date": "2019.02.16", "title": "СФСМВР отбеляза 10 години синдикална дейност (ВИДЕО)"}
{"url": "https://www.actualno.com/books/organizirat-konkurs-za-epicheska-poezija-news_722306.html", "text": "  Започна петото то издание на Националния конкурс за книга с епическа поезия, който се организира от Народно читалище “Светлина - 1861” - Шипка и Съюза на българските писатели. В него могат да участват автори, читалища, писателски дружества и издателства.     Книгите за конкурса трябва да са издадени в периода от 1 септември 2018 до 31 август 2019 г. По два екземпляра от книгите трябва да се изпратят на адрес: 6150 гр. Шипка, област Стара Загора, ул. „Боян Чомаков” 4, Народно читалище „Светлина - 1861”. Жури, начело с председателя на Съюза на българските писатели Боян Ангелов и членове Матей Шопкин и почетния гражданин на Шипка Георги Георгиев, ще оценяват представените книги. На победителя ще бъде връчен плакет „Севт III” на официална церемония през септември в читалището.", "date": "2019.02.16", "title": "Организират конкурс за епическа поезия "}
{"url": "https://www.actualno.com/politics/tomislav-donchev-imashe-opiti-za-namesa-v-bylgarskite-izbori-prez-2015-g-news_722302.html", "text": "   . Това беше поредица от злонамерени хакерски атаки на сайтовете на Външно министерство, ЦИК и други. Това заяви вицепремиерът Томислав Дончев пред в фира на bTV.     Това, в което не мога да съм толкова категоричен, е . Мога само да дам предположения, мога да имам хипотези, но съм сериозен човек, който работи с документи, допълни Дончев.   Той уточни, че доста е било направено, за да се локализира източникът. Има данни кои хакерски групировки стоят зад атаката, . Ние полагаме усилия всеки изборен процес да сме по-подготвени и по-защитени, категоричен бе Дончев.\r\nЗа мен победата в едни избори зависи от участието на качествени и стойностни кандидати, зависи от посланието. . Те имат ясно изразени позиции за външната политика, членство на България в ЕС. По тези теми също сме получавали подкрепа, каза още Дончев, цитиран от БГНЕС.   Междувременно в ефира на Нова телевизия и председателят на парламентарната гупа на ГЕРБ Цветан Цветанов заяви, че    По думите му един от нейните аспекти е непрекъснатото продуциране на фалшиви новини, в което - за съжаление - Цветанов даде пример за фалшива новина - твърдението, че ГЕРБ иска чрез промените в изборния кодекс да ограничи правото на гражданите да гласуват и да си гарантира служебна победа.     ", "date": "2019.02.16", "title": "Томислав Дончев: Имаше опити за намеса в българските избори през 2015 г."}
{"url": "https://www.actualno.com/cite/s-dps-ne-sme-upravljavali-no-e-fakt-che-ima-momenti-kogato-poluchavame-podkrepa-ot-tjah-news_722309.html", "text": "  Това заяви вицепремиерът Томислав Дончев в ефира на bTV, цитиран от БГНЕС, коментирайки темата с изборния кодекс и последните промени, които приеха депутатите.     ", "date": "2019.02.16", "title": "С ДПС не сме управлявали, но е факт, че има моменти, когато получаваме подкрепа от тях"}
{"url": "https://www.actualno.com/tips/futbolni-prognozi-sigurnite-predlojenija-ot-sveta-na-futbola-1602-news_722316.html", "text": "  Съботната спортна програма е богата на събития, а отново кралят на спортовете - футболът, е на преден план. Ето и предложенията за на нашия екип от типстъри:      Болтън приема Норич в мач от 33-ия кръг в английския Чемпиъншип.  Гостите са втори в дивизията, като ще гостуват на втория най-слаб тим в  лигата. В първата среща помежду им Норич надделя трудно у дома с 3:2.  Същевременно Болтън е най-слабият като точков актив отбор в Чемпиъншип у  дома, докато Норич е най-силният гост. : Победа за Норич  (1,70 коефициент)       Шампионът на Англия Манчестър Сити за пореден сезон предяви претенциите си да се бори за титлата и в четирите турнира, в които участва. „Небесносините“ гостуват на непретенциозния Нюпорт Каунти за ФА Къп, а тимът от Южен Уелс се намира на 15-о място в Английската втора лига (четвъртото ниво на английския футбол). Очакванията са за нов разгром от страна на „гражданите“, а головете ще започнат да валят още през първото полувреме.     : Първо полувреме над 1,5 гола (1,65 коефициент)     Не е лек последният месец за \"дюшекчиите\", след като отборът претърпя две поражения (от Бетис и Реал Мадрид), които отдалечиха тима от първото място. В навечерието на мачовете с Ювентус в Шампионска лига Атлетико има крещяща нужда от вдигане на самочувствието преди теста срещу Кристиано Роналдо и компания и Райо е идеалният вариант за това. Домакините се представят силно в последно време, но Атлетико е далеч по-класният отбор, а отборът от години не е допускал 3 поредни поражения в шампионата. Коефициентът за победа е също много апетитен, така че логичният избор е да се доверим на Диего Симеоне, който току-що подписа нов дългосрочен договор с Атлетико. Победа за Атлетико (1.60 коефициент)   Общият коефициент, който се получава, е 4.48, като може да се възползвате . ", "date": "2019.02.16", "title": "Футболни прогнози: Сигурните предложения от света на футбола (16.02)"}
{"url": "https://www.actualno.com/tips/trite-hiksa-3-prevyzhodni-futbolni-prognozi-za-ravenstva-1602-news_722322.html", "text": "        Отборът на Хееренвеен приема лидера ПСВ Айндховен в мач от 22-ия кръг  на холандската Ередивизие. ПСВ е далеч по-силният отбор и е по-високо в  класирането, но пък „сърцата” записаха равенство – 4:4, срещу  преследвача на ПСВ – Аякс. Тази среща ще бъде близка като резултат и  точно затова предричаме, че ще има изненада – равенство между Хееренвеен  и ПСВ Айндховен – 5,40 коефициент.    : Равенство (5.40 коефициент)    \"Монегаските\" не са отборът, който шокира света преди няколко години и спечели титлата в Лига 1 на пук на стотиците милиони, които ПСЖ пръска за трансфери. Отборът си върна Леонардо Жардим само няколко месеца след уволнението му, а португалецът има тежка задача да спаси отбор. Това ще стане с любимия стил в защита, а Монако се среща с друг солиден в защита отбор - Нант. Всяка точка за домакините е повече от важна, като очаквам да видим един скучноват двубой, в който да властва предпазливостта - 0:0 или 1:1.     : Равенство (3.65)    „Росонерите“ гостуват на неудобен съперник, който се намира на само една точка зад тях в подреждането в Серия А. 7-кратният европейски шампион се бори за място в топ 4 в Италия, но Аталанта също се надява на място в евротурнирите, а на свой стадион едва ли ще допусне да бъде победен от пряк конкурент. Гостите също така често завършват при равен резултат, като се отличават с цели девет хикса през сезона в Серия А. : Равенство (3,40 коефициент)\r\nОбщият коефициент, който се получава от 3-те предложения, е 67.   Предложението ни е да играете мачовете поотделно, като може да се опита и   система \"трикси\". Ако нямате .   ", "date": "2019.02.16", "title": "Трите хикса: 3 превъзходни футболни прогнози за равенства (16.02) "}
{"url": "https://www.actualno.com/crime/avtobus-na-gradskija-transport-v-sofija-se-udari-v-trafopost-news_722314.html", "text": "  Отново инцидент с автобус на градския транспорт в София. Катастрофата е станала на „Илиянско шосе”, съобщи Нова телевизия.     За щастие, няма пострадали пътници. По данни на МВР сигналът е получен около 06:00 часа тази сутрин. От Столичната община уточняват, че вероятно на шофьора му е прилошало и се е блъснал в трафопост.   Водачът не е пострадал. За последния месец това е поредна катастрофа с автобус на градския транспорт. Заради лошите условия на труд, в знак протест, от няколко дни шофьорите работят с жълти жилетки.", "date": "2019.02.16", "title": "Автобус на градския транспорт в София се удари в трафопост"}
{"url": "https://www.actualno.com/balkani/skopie-predotvrati-teroristichen-akt-arestuvani-sa-20-djihadisti-news_722280.html", "text": "  Властите в Република Северна Македония предотвратиха терористично нападение, съобщиха местните медии, цитирани от БГНЕС.     Това е станало след сигнал от посолството на САЩ в страната. Вътрешното министерство предприе оперативни мерки и претърсвания на няколко места, където могат да бъдат извършени терористични нападения от членове на радикални структури, свързани с групировката „Ислямска държава” (ИД). В акцията са арестувани 20 членове на ИД. Операцията е продължила над 5 часа в повечето градове на страната, заловено е и голямо количество оръжие.   Посолството на САЩ в Скопие предупреди, че съществува повишен риск от терористично нападение на територията на Република Северна Македония. „Наблюдава се повишен риск от терористични атаки В Северна Македония, вдъхновени от екстремистка идеология. Терористичните организации и лица, вдъхновени от екстремистка идеология, възнамеряват да атакуват цивилни граждани, включително американски граждани в чужбина. Терористите все повече използват по-малко сложни методи за нападения срещу групи от хора на обществени места, включително използване на пистолети, превозни средства и остри предмети”, посочва се в съобщението на посолството, разпространено до медиите.\r\nЕкстремистите са склонни към нападения срещу \"меки цели\" като търговски центрове и пазари, летища, хотели, клубове и ресторанти, религиозни сгради, училища, паркове, както и обществени събития като спортни състезания, политически митинги, демонстрации, празнични събития, тържества, предупреждава дипломатическата мисия на САЩ.   ", "date": "2019.02.16", "title": "Скопие предотврати терористичен акт, арестувани са 20 джихадисти"}
{"url": "https://www.actualno.com/society/narychnik-ot-bylgarija-kak-da-skriem-ruskata-vryzka-news_722204.html", "text": "   Представяме ви кратък наръчник за внедрени чекисти в България. Трудът се нарича \"Как да скрием руската връзка?\" и е вдъхновен от някои реакции на българските институции. Всяко съвпадение с реалността е случайно, пише в коментар за .      Във въпросното помагало има 100-процентово съвпадение с актуалната българска реалност. То е, разбира се, случайно. Но е добре дошло, за да възстановим начина на мислене, характерен за една отминала епоха. Защото, за да се разделиш с миналото си, трябва поне да го познаваш и да не го бъркаш с настоящето. - бивш вицепремиер и действащ формален коалиционен партньор в неформалната - закова по БНТ нещата така, както само той може:\r\n\"Аз съм убеден, че той (Гебрев) е отровен от руснаците. Целта на отравянето е била да елиминират един от хората, които могат да закупят \"Дунарит\". Отравянето на Гебрев е безспорно. Човекът е бил с единия крак в гроба. Гебрев става мишена, защото измества Русия от пазари на оръжие и муниции по целия свят\".  Симеонов добива тази си убеденост след запознаване със случая още преди две години. Не всеки може да се самоубеждава в нещо така, както го умее бившият вицепремиер. Но пък е допустимо, че в ума на всеки възникват сериозни и обосновани съмнения за подобна версия. Ако тази версия се потвърди, тя би била изключително опасна. Една уважаваща себе си държава от ЕС и НАТО би трябвало да се заеме с нея съвсем енергично от самото начало. Българските политици, прокурори и служби обаче не го правят. Вместо това те предприемат други действия (или бездействия). Именно по тях бихме могли да издадем следния наръчник за чекисти, внедрени в страна-членка на ЕС и НАТО: \"Как да скрием руската връзка: десет стъпки и половина\".    1) За случая не трябва да се говори по медиите до последно.\r\nДействително бе покрит през 2015 година. МВР и прокуратурата по принцип охотно дават информация на кафяво-жълтата преса за всякакъв вид престъпления. За скандал с такива размери обаче всичко беше грижовно крито чак до края на 2018, когато критичният към властта \"Капитал\" някак се добра до източници. Нещата лъснаха съвсем, едва когато чуждата преса и британският посланик ги изкараха безвъзвратно наяве.\r\n2) Случаят да не се разследва от ДАНС, а от обикновената полиция като битов.\r\nОказва се, че отравянето е запратено в столичната полиция, заедно с казусите на джебчиите.\r\n3) Разследването да се затвори максимално бързо.   За има-няма година, прокуратурата пъха папката в купчината \"неразкрити престъпления\".\r\n4) Разследването да се отвори наново само при извънредни обстоятелства, но да не се прави нищо съществено по него.\r\nСлед се стига до случая \"Скрипал\" в Англия. На прокуратурата и службите не им светва червена лампа за възможна връзка и сходства при извършване на престъплението - напротив, по телевизиите дефилират разнообразни ченгета, които развиват руската теза за Солсбъри, т.е. \"че няма достатъчно данни\". Гебрев сам си прави лабораторна експертиза във Финландия - чудно как прокурорите не са се сетили те да поискат и назначат такава. Тази експертиза дава формално основание за повторно отваряне на случая, но работата по него явно пак не води до нищо. Това бездействие със сигурност вбесява британските партньори на България и в чуждестранната преса излиза информацията за третия агент на ГРУ, . Това е Сергей Федотов, който според \"Белингкат\" всъщност е високопоставеният офицер Денис Сергеев. Оказва се, че той е посетил България точно в деня на отравянето на Гебрев.\r\n5) При излизане на информацията наяве, отначало отричайте.\r\nПовече от месец след публикацията на \"Капитал\" от края на 2018 не се случи нищо. Пълно мълчание. След чуждестранните публикации обаче това вече беше невъзможно. Почнаха да се появяват генерали и обикновени ченгета от славните времена преди 1989, които твърдяха, че подобни истории са фантазии, че връзка между двете престъпления няма и т.н. В една конфузна реч, наситена с фосфати, рукола, повърната храна и утайка от кафе, изнесе \"фактите\". Общото впечатление бе, че най-вероятно става дума за отравяне с \"пестициди\", което може и да е битово-хранително.   6) Когато цялото не може да се отрече, фокусирайте вниманието върху спорен детайл.\r\nДебатът в България бързо се центрира върху отровата - дали е \"Новичок\", или не е. Все едно ако не е точно \"Новичок\", а друг препарат - проблемът изчезва. Започнаха да се изказват всякакви \"експерти\", врели и кипели с отровите на ГРУ. Тезата беше, че става дума за пестицид, а не нещо по-опасно.\r\n7) Когато и спорният детайл не върши работа, отложете проблема и го прехвърлете другиму.\r\nСлед размисъл Сотир Цацаров заяви, че все пак може и да не е пестицид, а да е \"Новичок\", но това могат да кажат (неясно защо) само и единствено британските служби. За целта България изпраща \"цялата информация\" до тях. Не се обяснява защо това се прави едва сега, а не още преди година, когато тези служби започнаха работа по случая \"Скрипал\". И в крайна сметка те изпратиха пробите си в Швейцария. Защо българските служби не предприеха нещо такова, а Гебрев сам трябваше да се изследва?\r\n8) Ако нищо не помага, кажете, че казусът е частен.   Когато се натрупаха данни за възможно участие на ГРУ, официалните български институции запазиха мълчание с изявления, че \"работят по всички версии\". Неофициално обаче дефилиращите ченгета взеха да обясняват, че руските агенти са действали в \"частно\" качество, наети по бизнес въпрос. Явно тези супер професионалисти в свободното си време и на ишлеме.\r\n9) Каквото и да е, разбира се, Путин не е знаел.\r\nЧе как иначе. И дума не може да става!\r\n10) Нещо от рода на: \"Те пък бият негрите и мразят Достоевски и руския народ\".\r\nКато последна карта трябва да се посочи, че САЩ и Великобритания излъгаха за Ирак, както и че цялата кампания е просто русофобия от чист вид. Културата преди всичко! Както е обичайно, Румен Петков бе удостоен с честта да развие тази интелектуално непретенциозна теза.   10,5) Последната половин стъпка в прикриването на руската връзка касае замазването на българските следи и съучастия.\r\nТук се работи върху аргумента, че Гебрев не е чиста вода ненапита (което вероятно е вярно, но е ирелевантно) и се мълчи за интересите на родни бизнесмени към неговите предприятия (което е и вярно, и релевантно). Тези бизнесмени, разбира се, нямат нищо общо с казуса, камо ли с руската връзка в него - и институциите не ги търсят за нищо, поне докато не дойде някой посланик с папка в ръка. Обединението правилно постави въпроса за отговорността за грандиозния провал на българските институции по казуса \"Гебрев\". Този провал беше вдигнат на втора степен със скандала с незасечените преводи от Венецуела към българска банка. Проблемът е, че шефът на ДАНС и главният прокурор Цацаров не са единствените (макар и да са най-директно ангажираните), които действат в стила \"Как да скрием руската връзка\". Всъщност почти целият управленски елит на България е включен в тази игра, както стана ясно от българската позиция по казуса \"Скрипал\".\r\nПри демокрацията провалът на управляващите би трябвало да доведе до идване на опозицията на власт. Но ако Борисов подаде оставка и Корнелия Нинова и Румен Радев сменят ГЕРБ в коалицията с ДПС, това не би било алтернатива на руското влияние - точно обратното. Миналото на България, уви, се оказва нейното настояще, когато двете основни партии следват помагала за чекисти. Очевидно българската политика има нужда от модерни, проевропейски партии, които не са затънали до ушите в съветското ни наследство. Тъжен извод в началото на тридесетата година на българския преход.", "date": "2019.02.16", "title": "Наръчник от България: Как да скрием руската връзка?"}
{"url": "https://www.actualno.com/america/strelba-v-sasht-petima-sa-zaginali-news_722281.html", "text": "  Най-малко петима души са загинали при стрелба в американския щат Илинойс, предадоха световните агенции, цитирани от БГНЕС. По-рано бе съобщено, че е убит само стрелецът.     Произшествието станало в индустриален център в Аурора, предградието на Чикаго. То се намира 65 км западно от централната част на Чикаго.   Неизвестен брой полицаи са ранени, включително първите двама, които са влезли в производствени комплекс, където се разиграла драмата в ранния следобед местно време.\r\nНападателят е убит, той се оказа 45-годишният Гари Мартин, служител в комплекса. Полицията не знае какви са били мотивите му.  Президентът Доналд Тръмп изрази съболезнованията си на родните на загиналите и благодари на полицаите за „отличната работа”. ", "date": "2019.02.16", "title": "Стрелба в САЩ, петима са загинали "}
{"url": "https://www.actualno.com/tips/dyjd-ot-golove-futbolnite-prognozi-za-nad-25-gola-v-tezi-3-macha-1602-news_722324.html", "text": "  Всички фенове на обичат да виждат много голове в мачовете, а за това беше създадена и рубриката \"Дъжд от голове\". Ето и на нашия екип от типстъри за над 2.5 гола в следните мачове:       Зулте Варегем посреща Сейнт Трюиден в пореден мач от 26-ия кръг на  белгийската Жупилер лига. Двата отбора са силно резултатни, като Зулте  имат четири „оувъра” в последните си пет мача, докато Сейнт Трюиден  записва 5 от 5. Мачът ще е много отворен, като успехът по всяка  вероятност ще отиде за гостите, но прогнозата за над 2,5 гола е повече  от обоснована.    : Над 2,5 гола на Зулте Варегем – Сейнт Трюиден (1.64 коефициент)   Лидерът в сръбския шампионат – Цървена Звезда, посреща у дома непретенциозния тим на Войводина след зимната пауза, а съставът на домакините определено е по-качествен, особено в атака. „Цървено-белите“ разполагат с най-резултатната атака (55 гола) в първенството и едва ли ще пожалят състава на Войводина, а последните три срещи между двата отбора завършват неизменно с поне три гола (в последния мач Звезда печели с 4:1). : Над 2,5 гола (1,65 коефициент)         Няма как да бъде подминат един от мачовете в Германия, които влизат в графата \"рискови\", но коефициентът е прекалено добър, за да бъде подминат. Двата отбора имат над 2.5 гола в 4 от последните си 5 мача. Макар и с подобрени нападения, двата отбора продължават да допускат много голове, а мачът е от сериозно значение за отдалечаване от зоната за изпадане. Победата ще бъде търсена и от двете страни, така че очаквам атакуващ футбол и поне 3 гола. : Над 2.5 гола (коефициент 2.08).\r\nОбщият коефициент, който се получава от 3-те предложения, е 5.62.   Ако нямате .   ", "date": "2019.02.16", "title": "Дъжд от голове: Футболните прогнози за над 2.5 гола в тези 3 мача (16.02)"}
{"url": "https://www.actualno.com/plovdiv/derajlira-tovaren-vlak-s-cisterni-v-plovdiv-news_722284.html", "text": "  Три вагона от товарен влак са дерайлирали на жп линията при централна гара Пловдив, предаде кореспондентът на .     Влакът по първоначална информация е превозвал пропан-бутан. Вагоните са се наклонили на жп линията, .\r\nИнцидентът е станал рано тази сутрин около 04:40 ч. Екипи на полицията са на място.   От Национална компания \"Железопътна инфраструктура\" (НКЖИ) съобщиха, че днес от 04:15 ч. е преустановено е движението на влаковете между Пловдив и Филипово (направление Пловдив-Карлово). Причината е дерайлиране на първите три вагона на товарна композиция на частен жп превозвач в гара Пловдив, отбелязва още БГНЕС.  Екипи на Национална компания “Железопътна инфраструктура“ са на място и са предприети незабавни аварийно–възстановителни дейности за осигуряване на проходимост на жп трасето.\r\nНазначена е комисия за разследване, която ще установи причините за инцидента.\r\nНаправена е организация за обслужване на пътниците от засегнатите влакове. Движението между Пловдив и Тодор Каблешков в момента се осъществява само по път 1, което може да доведе до нарушаване на Графика за движение на влаковете и малки закъснения по направлението Пловдив-София.    ", "date": "2019.02.16", "title": "Дерайлира товарен влак с цистерни в Пловдив"}
{"url": "https://www.actualno.com/chronicles/nikita-hrushchov-objavjava-che-sssr-pritejava-vodorodna-bomba-news_722218.html", "text": "  Водородна бомба (термоядрена бомба) е популярното име на експлозивно устройство, използващо принципа на термоядрения синтез (сливане на атомните ядра), при който се отделя огромно количество енергия. Името ѝ се дължи на това, че веществото, което се използва за синтез, е някой от двата тежки изотопа на водорода – деутерий или тритий.     Тъй като термоядреният синтез изисква влагането на изключително количество енергия, устройството на водородната бомба включва като „детонатор“ „обикновена“ атомна бомба (т.е. такава, базирана на ядрен разпад). Задействането на устройството протича на два етапа – първо се взривява детонаторът – атомната бомба, който отделя достатъчно енергия, за да започне неконтролируема синтезна реакция, която предизвиква същинската експлозия.   При сливането на ядрата на леки елементи се отделя повече енергия, отколкото при ядрения разпад. Това означава, че термоядрените бомби могат да бъдат много по-мощни от „обикновените“. Температурата при термоядрените реакции е от порядъка на милиони К. Енергията, която се отделя при изпитване на термоядрени бомби, е еквивалентна на енергията, отделена при избухване на десетки милиона тона тротил и унищожава всичко в диаметър до 250 km.\r\nНай-мощната подобна бомба е 58-мегатонната „Цар бомба“, взривена на 30 октомври 1961 г. в съветските острови Нова Земя. Първоначално е замислена експлозия с мощност 100 мегатона тротил, но впоследствие е намалена на 60 мегатона (чрез замяна на урановата обвивка на бомбата с оловна), поради изключително голямото радиоактивно замърсяване, което би се получило при използване на уран. Бомбата е била около 1500 пъти по-мощна от атомната бомба, хвърлена над Хирошима. Нейния облак достигнал 67 km височина, като буквално издухал дъждовните облаци. Сеизмолозите по света засекли земен трус, който обиколил 3 пъти планетата, преди да затихне. Бомбата е пусната от самолет и взривена на около 4 км от земната повърхност.  ", "date": "2019.02.16", "title": "Никита Хрушчов обявява, че СССР притежава водородна бомба"}
{"url": "https://www.actualno.com/tips/risk-pecheli-risk-gubi-futbolni-prognozi-na-visoki-koeficienti-za-dnes-1602-news_722318.html", "text": "  Футболната програма за съботния ден вече започна с мачовете от Първа лига, а ние ви представяме няколко пикантни на високи коефициенти, които все пак попадат в графата \"рискови\".      Отборите на Кеймбридж Юнайтед и Транмиър Роувърс се изправят един срещу друг в мач от 33-ия кръг на английската Лига 2. Домакините имат 15-тата най-добра форма като домакин в лигата, докато Транмиър е 17-и при визитите си. В предходния сблъсък между двата тима Кеймбридж грабна минимално успеха с 1:0, но този път очаквам нискорезултатен мач между двата тима, като равенството е напълно резонно. : Равенство (коефициент 3.45)       „Дюшекчиите“ никога не са се хвалели с разгромни победи, за разлика от своите конкуренти за титлата, но показват невероятно постоянство в резултатите, което им носи успехи в последните години. В последните си три мача столичани вкараха скромните четири попадения, като атаката на тима определено не се намира в оптимална форма. Ако погледнем към последните два мача между Атлетико и Райо, то ще забележем… само два гола и две победи за мадридчани (1:0, 1:0). Очертава се нов труден мач, който може и да бъде спечелен от гостите, но то ще бъде с минимален резултат.     : Под 1,5 гола (3,15 коефициент), а по-рисковият залог е точен резултат 0:1 за Атлетико (5,80 коефициент)     Каляри се представя слабо в последния месец, а в последните си 10 мача отборът е записал само една победа. \"Пармалатите\" в същото време се носят високо, най-вече в гостуванията си, акто новакът регистрира 2 победи и равенство (3:3 срещу Ювентус) в последните си 3 визити. Каляри има само две поравения у дома, докато Парма има 5 победи извън дома. Мачът ще е изключително любопитен, като равенството изглежда най-сигурният краен изход. : Равенство (3.40)   Общият коефициент, който се получава от 3-те предложения, е 36.94.  Предложението ни е да играете мачовете поотделно, като може да се опита и  система \"трикси\". Ако нямате . ", "date": "2019.02.16", "title": "Риск печели, риск губи: Футболни прогнози на високи коефициенти за днес (16.02)"}
{"url": "https://www.actualno.com/vraza/vraca-drevna-i-mlada-news_720933.html", "text": "  Уникална природа, древна история и готини хора – с тези думи трябва да започна разказа си за моя роден град - . Извън сантимента, ако се решите да ползвате израза при запознанство с някоя мацка: „А, от Враца ли сте? Там дето гарга не каца!“, бъдете внимателни. Може да ви отговорят, че софиянци са я изяли или, че Враца е гнездо на орли и гарги не се задържат. Историята е съвсем друга, но за нея ще говорим друг път.           Ако ви се харесва планината, то ще ви допадне и \"Вратцата\" – панорама от сиви скали, опасни сипеи, невероятно красиви гледки – истински пир за окото и душата на планинаря. През 1964 г. проходът е обявен за и става емблема на града. През Х в. е основана средновековната крепост Вратица, просъществувала до XIV век. В прохода се е издигало старинно укрепление и крепостни съоръжения, а стръмните планински склонове са били естествена врата, “порта” за пътя и средновековното селище по протежение на река Лева. Стената е била 200 метра дълга и един метър широка. Затова не без основание посочената от Прокопий Кесарийски крепост Валве (на латински означава “двукрила врата”) се локализира с укреплението при \"Вратцата\".    Древна легенда разказва, че по непристъпните скали е живял - владетел на древна Вратица. Когато през далечната 1396 г. дошли поробителите - османските турци, сринали и опустошили града, той и не дал обичната си дъщеря Велека да попадне в техни ръце. Отправите ли поглед към горните върхари от лявата страна на пролома, ще видите различни вкаменелости. са сътворени през далечната история на земята. Ждрелото по средата се стеснява от две отвесни скали и заприличва на гигантска порта, от която към село Згориград се открива широк, неповторим пейзаж.\r\n\"Вратцата\" притежава славата на привлекателен скален обект за алпинистите. От 150 до 500 метра височина са скалите за катерене. Нагоре се виждат сипеи и поредица от върхове, ръбове, кули и плочи. Погледната отдолу Централната стена на масива изглежда страховито. Тя е най-импозантният алпийски обект в България. На \"Вратцата\" са се събирали алпинисти от различни поколения. И до днес се провеждат алпиниади с наше и международно участие. Дивил се е на красотата на \"Вратцата\" и известният френски алпинист Рене Демезон, определил ждрелото като \"Малките Доломити\".\r\nБлизо до скалите има изграден алпийски дом - уютен и оживен център за любителите на смелия спорт. А малко по-надолу, функциониращ ресторант ще Ви накара да се почувствате желан гост. Там ще Ви поглезят с врачанско вино и вкусни гозби. Разположен в подножието на Врачанския Балкан, градът е отправна точка към множество пещери, водопади и интересни скални образувания. Най-известни сред тях са , водопадът \"Скакля\" и разбира се, проходът \"Вратцата\". Като естествено природно укрепление при скалите възниква и селището Вратица. Началото на този град може да се търси единствено тук, при пролома \"Вратцата\".   С тези сечива тракийското племе се е прехранвало и защитавало от нашествията на илирийските и скитски племена. Когато тук дошли римляните, те първи открили в планината път към медните мини. И свързали съдбата си с това богатство и с отвесните скали на пролома при река Лева, където изникнало римско рударско селище с монетарница за бронзови монети. За да защитят този богат край от нашественици, римляните вдигнали здрава крепост при \"Вратцата\" над река Лева. Началото на римската експанзия по тези земи започва през 28 г. пр. Хр. Враца е част от Римската Империя за период от близо . И новите заселници – славяните и прабългарите - също отправили поглед нагоре към скалите на пролома. Славянско селище на река Лева започнало да играе важна роля още през Първата българска държава. Два пъти тази българска твърдина е разбивала византийски войски и спасявала честта на България. Тя е дала своята дан и за раждането и укрепването на Втората българска държава. Като благодарност за това, построил през XIII век вътре в крепостта царски манастир. Едно цяло столетие Вратица е била несломима твърдина на Асеневци и после още един век - гранитна опора на Шишмановци. Множество разкопки на археолозите и намерените артефакти доказват наличието на богата материална култура. В годините на турското владичество Враца е гарнизонно и попътно селище, многократно опустошавано и отново изграждано. През 1596 г. е пострадало при влашкия владетел Михай Витяз, а по-късно (в началото на XIX век), по времето на Осман Пазвантоглу градът става арена на сражение между видинския феодал и султанските войски. През този период са изградени и двете запазили се до днешни дни жилищно-отбранителни кули - „Куртпашовата кула“ и „Кулата на Мешчиите“. Продукцията на местните майстори била в магазините на Лион,Виена, Букурещ и Цариград. Естествено е, че процъфтявал и духовният живот в града - строели се храмове, училища и красиви къщи. Тук е живял и работил Софроний Врачански. Днес неговото име носи Етнографският комплекс „Св. Софроний Врачански“. Враца е център на трети революционен окръг по време на Априлското въстание с главен апостол Стоян Заимов. И тук е големият срам за нас, врачаните, защото въстание в този окръг не избухва поради големия брой османски войски, съсредоточени в региона, в очакване на война със Сърбия, както и заради малодушието на местните комитетски дейци. В нощта срещу 17 май, от румънския крайдунавски град Гюргево към България потегля чета от български емигранти, предвождана от поета революционер Христо Ботев. С австрийския пътнически кораб „Радецки” четниците стигат до Козлодуйския бряг и оттам поемат към Врачанския Балкан. При тежки битки с многобройния башибозук и редовната османска войска четата е разгромена. Там намира смъртта си и Христо Ботев. И тук легендите са много - че е убит от своите, че са го предали овчари от близките махали… Но историческата реалност за смъртта на гения на България . За да отмие срама от челото местната общественост прави от гранит и бронз паметник в центъра на Враца и на всеки 2 юни гражданството и походниците от цялата страна свеждат глава на Околчица под огромния кръст, поставен в близост до лобното място на войводата. Градът е освободен от турска власт на 9 ноември 1877 г. Враца е първият свободен град в Северозападна България. В чест на освобождението е издигнат паметник на Вестителя. На първото българско изложение в Пловдив през 1892 г. Мито Орозов получава  златен медал за своята дейност. Скоро продукцията му намира широко разпространение не само в България, но и на Балканския полуостров. От моделите на самоукия майстор се заинтересувал и Хенри Форд, който го определя като „личност с европейски мащаб, ум и знания“. След създаването на Княжество България в района са налице условия за интензивно развитие на лозарството. Врачанските вина получават признание и в чужбина. На международен конкурс за вина и ликьори през 1896 г. в Брюксел врачанинът Стефан Кръскьов получава специалната награда и диплома.   За да не ви се стори много сух този разказ или прекалено изпълнен с история, ето и едно традиционно ястие, което всяка врачанска майка с гордост предава на щерка си. Това е ястие, което се приготвя на Бъдни вечер, но врачани не могат да чакат до тогава и то става традиция за Северозапада. Около десетина сухи чушки се накисват в хладка вода. През това време свареният бял боб се овкусява с чубрица, пипер, магданоз и сол. Като изстине, с него се пълнят чушките и тавата се слага във фурната да се пече за около 30-40 минути. : 8 чушки, 1 син домат, 2 червени домата, 3 скилидки чесън, 4 стръка магданоз, олио и сол. Чушките и патладжанът се изпичат и се слагат в тенджера с капак, за да се задушат. Доматите се слагат в тенджерка с вряща вода за 1-2 минути. След това, зеленчуците се обелват, нарязват на дребно и с помощта на чукало се счукват заедно с чесъна и магданоза. Накрая лютиката се овкусява с олио и сол на вкус. А това трябва да се полее с вино „Врачанска теменуга“. Все още може да се намери някоя и друга бутилка вино от тези сортове за ценители. Не се усмихвайте – принцесата е една филия, намазана с кайма и настърган кашкавал, запечена на скара. Името си тази закуска е взела от намерената от археолозите Тракийска принцеса при разкопките и строежа на Двореца на културата през 60-те години.\r\nНе остана много време да Ви разкажа и за хората от врачанско. Тежкият недоимък в последните десетилетия, ги направи строги и не много приказливи. Успяват да държат главите си изправени и в трудни ситуации пускат в ход врачанския хумор, пълен с ирония и сарказъм. Ето няколко израза, които са доказателство за това, че във Враца гарга не каца, а рошавите изрази ще ви накарат да се посмеете от сърце.     – надпис до шофьора в северозападен автобус, отговор на всички, които имат да казват нещо за майката на шофьора. - пиеш като борованска ала – чехли за ходене в черния двор, обикновено в клепаре се превръщат старите обувки – какво ме гледаш - заплаха, отправена обикновено към непознат или чужденец, звучи предизвикателно и грубо, целта е да бъде прогонен или да създаде условия за побой – хей, ушатия (спомнете синяки от етюдите на Краси Радков) -интепретация на Дебеляновото „Спи градът в безшумните тъми“    – няма да те забавя, иронично, с противоположното значение, означава, че говорещият няма намерение да изпълнява това, за което е помолен – да се покажа (\"пъкни ма ооу, яла а ти кажа нешту\" - покажи се да ти кажа нещо.) – подкана да се върви по-бързо – защо се правиш на луд, защо се майтапиш, не се прави, че не разбираш – известен персонаж – влезе лесно, без да среща прегради\r\nТова беше разходката из Враца. Има още много невероятни места и още по-интересни хора, но си запазвам правото да Ви срещна с тях в някои от следващите материали.", "date": "2019.02.16", "title": "Враца - древна и млада"}
{"url": "https://www.actualno.com/society/sedmichna-prognoza-za-vremeto-za-18-24-fevruari-news_722296.html", "text": "  В ще бъде предимно слънчево. Ще духа слаб северозападен вятър. Минималните температури ще са най-често около нулата, дневните - ще се повишават още и в понеделник максималните ще са между 10° и 15°.     Във от изток-североизток, за кратко, ще проникне малко по-студен въздух. Ще има временни увеличения на облачността, без валежи.   В ще бъде предимно слънчево. Валежи не се очакват. Максималните температури ще достигнат 16°.\r\nВ ще се заоблачи, но валежи не се очакват. Максималните температури ще се понижат и няма да превишават 14°.  В над цялата страна ще бъде облачно с превалявания от сняг. Максималните температури ще са между 4 и 11°.\r\nПрез валежите ще спрат, но ще остане студено. Минималните температури ще паднат до минус 9 градуса в Смолян. Максималните ще са между минус 3 и плюс 5 градуса.", "date": "2019.02.16", "title": "Седмична прогноза за времето за 18-24 февруари"}
{"url": "https://www.actualno.com/tips/kolonkata-na-vili-vucov-v-bogatija-za-futbolni-prognozi-syboten-den-na-7777bg-news_722327.html", "text": "  Вили Вуцов записа няколко много точни попадения във през седмицата, а топ 5 на неговите предложения в събота може да видите във видеото под статията. Ето и предложенията му за съботния ден:     Шалке 04 - Фрайбург - 1   Херта - Вердер Бремен - двата отбора да отбележат гол\r\nСант Гален - Тюн - над 2.5 гола  Хееренвен - ПСВ - над 8.5 корнера\r\nПитърхед - Куинс Парк Рейнджърс - 1   Колонката на Вили Вуцов е част от многото промоции на сайта на Националната лотария. Ето и обосновката на бившия треньор на Левски:     ", "date": "2019.02.16", "title": "Колонката на Вили Вуцов в богатия за футболни прогнози съботен ден на 7777.bg"}
{"url": "https://www.actualno.com/cars/kia-proceed-kak-da-bydesh-razlichen-test-drajv-news_722329.html", "text": "  Досега бяха свикнали да свързваме понятието Shooting Brake със спортни и луксозни марки. Пример за такъв тип автомобили са Porsche Panamera и някои модели на Mercedes-Benz, но в масовия сегмент те не се срещат. Или поне не се срещаха доскоро, защото корейският производител KIA реши да промени това. Така на пазара е модела ProCeed, който ясно показва намеренията на марката да атакува и сегменти, в които доскоро нямаше представител.                                        ", "date": "2019.02.16", "title": "Kia ProCeed - как да бъдеш различен (тест-драйв)"}
{"url": "https://www.actualno.com/celebrate/sveti-mychenici-pamfil-i-porfirij-news_722220.html", "text": "  Памфил бил от Берит-Бейрут, презвитер в Кесария ПалестинскаРечник, известен с благотворителните си дела. Работил книжовно за запазване невредим текста на Св. Писание. Преследван, мъчен, затварян в тъмница и посечен с меч.     Порфирий бил слуга и възпитаник на Памфила. След жестоки мъчения, повесили и разпалили огън под него и тъй предал душата си на Бога. С тях пострадали и други - посечени с меч в началото на IV век.\r\nСв. мъченик Памфил бил голям аскет и много се трудил за преписването и поправянето на грешки в повредени от преписвачи Новозаветни текстове. Поправените копия св. Памфил преписвал и разпращал на тези, които пожелаели да ги имат, с което обърнал към Христа много езичници.\r\nС негов труд в Кесария била събрана обширна библиотека с духовни и исторически книги, която просъществувала няколко века и била гордостта на Църквата в Кесария. Тя съдържала и множество ръкописи на Ориген, оказал голямо влияние върху св. Памфил.  Ученик на св. Памфил, негов пръв помощник и архивар в библиотеката бил Евсевий Кесарийски, наричан често \"отец на църковната историография\".\r\nБлажени Иероним, който също много почитал паметта на св. Памфил, се сдобил с негови ръкописи и се отнасял с тях като с голяма ценност. Pravoslavieto.com     ", "date": "2019.02.16", "title": "Свети мъченици Памфил и Порфирий "}
{"url": "https://www.actualno.com/music/plevenskata-filharmonija-vyzstanovjava-konkurs-na-imeto-na-gena-dimitrova-news_722193.html", "text": "  След 10-годишно прекъсване Националният конкурс за млади оперни певци на името на голямата оперна прима Гена Димитрова отново ще събере в Плевен таланти от страната и чужбина. Третото му издание ще се проведе от 19 до 23 май т.г., съобщи директорът на Плевенската филхармония Любомир Дяковски.     „Това беше моя мечта. Тя бе залегнала и в първия ми мандат като директор на филхармонията. Тогава не успях да я осъществя, но тази година сме на път да реализираме това прекрасно събитие, което са ни завещали Гена Димитрова и маестро Георги Нотев преди 13 г.“, допълни Любомир Дяковски.   Първото издание на конкурса е било през 2006 г., а второто – през 2009 г. В конкурса участват млади оперни певци от България и чужбина. Възрастовото ограничение при жените е 32 г., а при мъжете – 35 г., поясни Августина Серафимова, музиколог на Плевенската филхармония.\r\nИзпълненията на участниците ще бъдат оценявани от 5-членно жури. Негов председател е директорът на Софийската филхармония Найден Тодоров. Останалите членове са Александрина Милчева, Дарина Такова, Калуди Калудов и Адриан Холендер.  Предвидени са по три награди и при жените, и при мъжете. Първите са от 3000 лв., вторите – от 2000 лв., и третите - от 1000 лв. Ще има приз от 600 лв. за най-добро изпълнение на българска песен.\r\nНа носителите на първи награди се присъжда и бронзова статуетка, изработена специално за конкурса, и се осигурява участие в концерт на Софийската филхармония. Фондация „Гена Димитрова“ също ще присъди награда на добре представил се български кандидат.   Информацията за начина и условията за кандидатстване ще бъдат качени на интернет сайта на Плевенската филхармония в понеделник, 18 февруари, съобщи Любомир Дяковски.    Съорганизатори на конкурса са Министерството на културата и Община Плевен.", "date": "2019.02.16", "title": "Плевенската филхармония възстановява конкурс на името на Гена Димитрова"}
{"url": "https://www.actualno.com/society/mistifikacijata-kato-masovo-oglupjavane-syshto-i-v-bylgarija-news_722325.html", "text": "   Уязвими сме за конспиративно мислене, защото традиционно се чувстваме унижени и оскърбени. В България всички сме конспиратори до доказване на противното. Но така държава не се прави, пише в коментар за .      Версия 1: Преди 4 години в България пристига деец на руските тайни служби, който , за да спре експанзията на успешната наша оръжейна промишленост. Българските власти прикриват случая, защото са зависими от Москва.   Версия 2: Бизнесменът ял салата с повечко пестициди. Всъщност цялата конспирация от насам е дело на британските тайни служби, които отчаяно се мъчат да отвлекат вниманието от катастрофалния .\r\nНа коя ще повярвате зависи, от предварителните Ви нагласи, които търсите да потвърдите. Например, атлантистите са твърдо зад първата, путинистите препращат из социалните си мрежи втората. А защо медиите ни ги подхвърлят преди да е имало сериозно проучване на фактите? Ами тъкмо затова - за да намери всеки каквото търси и да кликне върху съответния линк.  Конспиративните обяснения не са измислица на съвременната епоха. Идеята, че злото непременно има автор, съпъства развитието на цивилизацията. Човек не просто умира - животът му бива отнет от Смъртта с голямата коса; ние не просто се спъваме - дънерът злонамерено ни спъва, заради което бива наказан с хвърляне в огъня. Магията е онази човешка хитрост, която идентифицира скрития автор на злото и го обезсилва.\r\nВ предишните епохи обаче конспиративните теории обединяват големи маси хора. Това прави както представата за Ангра Майниу, противник на единния бог в Зороастризма, така и тази за еврейския заговор срещу християнството; както вещиците, които предизвиквали импотенстност у мъжете, така и заговорът на капиталистите срещу работническата класа. Ерата на дигитално-медийното свръхпроизводство добавя едно фрагментиране, ако не пулверизиране на конспиративните сюжети.        Показателен е подходът на изследователите: те вече не ги обследват един по един, а броят колко хора вярват в една, в две, в пет конспиративни теории. Колко са чували за тях. Колко имат аргументи, за да ги приемат или отхвърлят. Във Франция, например, се оказва, че склонност да вярват в 5 конспиративни теории имат привържениците на крайни политически формации - 20% от последователите на Меланшон, 27% и от тези на Льо Пен срещу десетина при центристки настроените избиратели. Откриват се странни връзки между теории, които нямат нищо общо. Например по-голяма вероятност има тези, които мислят, че земята е плоска и властите крият това от нас, да смятат, че следите от реактивните самолети са доказателство, че ни пръскат с химикали, че атентатите на 11 септември са организиран от президента Буш, илюминатите управляват света, а Хитлер все още е жив и пребивава някъде из Родопите. Логическа връзка между тези неща няма, само психологическа.\r\nДруга тенденция е в конспирациите да вярват не толкова слабо образованите, колкото онези, които се чувстват социално онеправдани, губещи. Виждаме го при промяна на политическата ситуация, при която някои небивалици отшумяват и биват замествани от други. Например слухът, че Обама не е роден в САЩ, днес рядко се обсъжда; затова пък разнообразни теории опитват да обяснят оранжевия цвят на сегашния президент Тръмп. С други думи: конспиративните теории са един вид фолклор, чрез който народът се противопоставя на елитите. Което не значи, че някой не ги измисля с пропагандна цел; фолклорното е в това, че авторите биват заличени по един съвсем конспиративен начин. Една от първите успешни манипулации в жанра е слухът, пуснат от КГБ през 80-те, че болестта СПИН е американско биологическо оръжие, изплъзнало се от лабораториите – съветските служби го пускат в малък, неизвестен никому индийски вестник, откъдето, той тръгва по световните медии сам като вирус.\r\nТрудно е да се открие логика в конспиративните теории, и все пак има някои тенденции. Появяват се във време на криза: Макрон организира атентата в Страсбург, за да отвлече вниманието от протестите; Сорос или пък Путин (според политическите предпочитания) пращат бежанци, за да ни заробят, а нашето Министерство на отбраната копае край Царичина в търсене на извънземен андрогин именно в началото на прехода. Пораждат ги често нови явления: когато се появиха, мобилните телефони опасно влияеха на мозъка ни, както няколко десетилетия по-рано беше правила телевизията.\r\nЛюбопитна е фигурата на демистификатора, който разкрива страшната истина на . Понякога сам, чрез логически построения той стига до машинациите на управляващите („може ли да е случайно?“, „кой има интерес?“); в други случай пък просто препраща разкрития, направени от други, което пък показва, че е вътре в мрежата на информираните и смелите. Има и шегобийци, но мрежата често няма чувство за хумор и взима измислиците им на сериозно.       България е особено уязвима за конспиративно мислене, защото населението традиционно се чувства унижено и оскърбено, и то далеч отвъд обективната бедност, характерна за страната. Няма легитимен културен център, който да удържа здравия разум; ако другаде новият фолклор атакува медиите и университетите, у нас самите те са възпроизвеждат новия фолклор, та дори националната телевизия откри предаване, озаглавено Новото познание „за мистика, наука и конспиративни теории“. Интелигенцията, разделена между Изтока и Запада, прибягва до конспиративни атаки срещу другия лагер – русофили за едните, западняци за другите. Защото да приписваш лоши черти на враговете е част от всяка човешка битка, а обвинението в конспирации добавя към злия умисъл и неморалност – ние, значи, сме невинни жертви, които не подозират ужасните планове на противника.\r\nВ началото на прехода основни политологически понятия в България бяха „сценаристи“ и „кукловоди“. На едно следващо ниво, след простото демистифициране на опонента, идваше разкритието на тоталната конспирация, наречена „синьо-червената мъгла“. Разкритието, че всичко е нагасено и политическата битка е всъщност театър, прави излишно гласуването, протестирането, а защо не живота като цяло. Дали тази мета-конспиративна теория не е също плод на някакъв заговор за приспиване на гражданската ни бдителност? Опасявам се, че тук опасно се доближаваме до параноята.\r\nОглупяването у нас като че ли по-рядко се отнася до технология (например че Луната е куха и там живеят извънземните, които осеменяват жените ни). БАН трудно може да влезе в ролята на злодейска организация, която тайно си прави опити с нас, нали така? Фантазиите най-често черпят материал от историята, здравето и криминалната хроника.\r\nПолето на миналото е относително безопасно: да разобличиш мита за славянския произход на българите или пък да докажеш, че в Странджа е погребана египетска богиня, не пречи на никого. Да, лъжата, че Сюлейман паша бил евреин, наистина подклажда антисемитизма, но пък историята за предполагаемото убийство на цар Борис не буди особени анти-германски настроения.    Здравните конспирации могат да нанесат сериозна вреда, когато родителите не ваксинират децата си или когато ни се казва, че епидемията по животните е конспирация на властта, целяща опразване на райони за заселване на мигранти. Понякога обаче са просто политическа пушилка - когато например се разобличава Европа, че ни продава храни с по-малко лешник и мляко, за да ни унижи. Има и лайфстайл-теории около глутена, ГМО, слънчевата вода. Най-вредни ми се виждат конспирациите, които неизменно съпътстват криминалната хроника. В България вече няма такива неща като неразбория или лошо политическо решение – всяко злополучие се приписва на хитро замаскиран мафиот. Не казвам, че няма организирана престъпност, а че когато всичко се слее в една безкрайна конспирация, която разбира се никога не се доказва, съдебната система губи все повече от авторитета си - въображението ни я изпреварва в много обиколки с конструирането на логически връзки и сюжети.\r\nНа всекидневно ниво конспиративното мислене поражда нарастваща подозрителност: наместо да тръгнем към другия с доверие, ние предварително сме сигурни, че той непременно крои танствени злодейства. И ако ни убеждават в противното, значи и те са част от големия заговор. Въбоще: всички са конспиратори до доказване на противното. Така държава не се прави.", "date": "2019.02.16", "title": "Мистификацията като масово оглупяване - също и в България"}
{"url": "https://www.actualno.com/society/prognoza-za-vremeto-16-fevruari-sybota-news_722273.html", "text": "   Това съобщи дежурният синоптик Мартин Славчев от Националния институт по метеорология и хидрология (НИМХ) пред \"Фокус\".     Дневните температури ще се повишат и максималните ще са между 5° и 10°.   Над облачността ще е значителна - ниска слоеста, но ще е без валежи. След обяд облачността ще се разкъсва и намалява. Ще духа умерен вятър от запад-северозапад, който до края на деня ще стихне. Максимални температури - между 6° и 8°. Температурата на морската вода е 6 -7°. Вълнението на морето ще е 2-3 бала.\r\nДо сутринта облачността все още ще е значителна и на отделни места ще прехвърча сняг. През деня облачността ще намалее до предимно слънчево време. Ще духа умерен, по високите и открити части – до силен североизточен вятър. Максималната температура на височина 1200 метра ще е около 2°, на 2000 метра – около минус 4°.  В неделя и понеделник ще бъде предимно слънчево. Ще духа слаб северозападен вятър. Минималните температури ще са най-често около нулата, дневните - ще се повишават още и в понеделник максималните ще са между 10° и 15°. Във вторник от изток-североизток, за кратко, ще проникне малко по-студен въздух. Ще има временни увеличения на облачността, без валежи.", "date": "2019.02.16", "title": "Прогноза за времето -  16 февруари (събота)"}
{"url": "https://www.actualno.com/africa/sudan-ostana-bez-tok-news_722282.html", "text": "  Суданското министерство на електрификацията обяви спирането на тока в цялата страна, предаде Al Arabiya, цитирана от БГНЕС.     Това е станало в петък вечерта. В момента техниците и инженерите възстановяват системата.   Това е четвъртото за две години спиране на тока в цялата страна. Иначе Судан и Египет реализират съвместен проект за създаването на единна енергомрежа с мощност от 300 МВт.", "date": "2019.02.16", "title": "Судан остана без ток"}
{"url": "https://www.actualno.com/politics/cvetan-cvetanov-za-izbornija-kodeks-dyrjim-da-ostane-preferencijata-news_722292.html", "text": "  „ ”. Това заяви в предаването „Събуди се” по Нова телевизия председателят на парламентарната група на ГЕРБ Цветан Цветанов.     „НФСБ е част от \"Обединени патриоти\", парламентарната им тежест е равна на тази на ВМРО. В политиката не винаги можеш да поставяш ултиматум”, коментира още Цветанов.   „Да, има теми, по които намираме политически консенсус с ДПС и пресечни точки. ДПС поставиха 4 теми, в някои от тях се препокриха и с част от \"Обединени патриоти\". ”, коментира още зам.-председателят на ГЕРБ. „Ние винаги сме били за , но в миналия парламент остана на 7%”, каза Цветанов.\r\nПо думите му другото условие е било машинното гласуване. „Обединените патриоти направиха консенсус, за да остане в този вариант, който предлагат ДПС”, обясни още Цветанов.  Припомняме, че народните представители заседаваха ударно около деня на влюбените и Трифон Зарезан по - първо на ниво правна комисия, а след това до късна доба в пленарна зала. Резултатите - куп промени в изборния закон, които влизат в сила още с предстоящия вот за Европарламент.\r\nПо , които са шанс избирателят да пренареди партийните листи, по предложение на ДПС беше въведен минимален брой необходими преференциални гласове за даден кандидат, за да може той да отиде в изборен орган. Долният праг е поне толкова гласове, колкото трябват на кандидат, за да бъде избран по принцип. Например – за Европейския парламент това са около 115 000 гласа, за депутат в Народното събрание са около 17-20 000 гласа. Така фактически преференцията бива обезсилена и остава единствено нейното теоретическо действие.        Хибридната атака на Русия срещу България не е спирала от 2015 г., заяви Цветанов. По думите му един от нейните аспекти е непрекъснатото продуциране на фалшиви новини, в което - за съжаление - често участват и партията му БСП.\r\nЦветанов даде пример за фалшива новина - . Нека не забравяме, че при досегашния Кодекс ПП ГЕРБ е печелила и губила избори, като дори за миг не сме си позволявали да отправяме обвинения за опорочен изборен процес. Нека и нашите опоненти, които твърдят, че искаме са елиминираме мажоритарния елемент в сегашната пропорционална система, си припомнят, че ние бяхме тези, които предложиха изцяло мажоритарна система, каквато беше и волята на българския народ, заяви още председателят на парламентарната група на ГЕРБ.\r\nНека вместо с фалшиви новини, да се занимаваме с истински като увеличените европейски средства за България, намалените такси за банкови преводи, инвестициите в образованието и изграждането на АМ \"Хемус\", което е безвъзвратно, посочи още Цветан Цветанов.", "date": "2019.02.16", "title": "Цветан Цветанов за Изборния кодекс: Държим да остане преференцията"}
{"url": "https://www.actualno.com/sofia/novo-naprejenie-sindikalen-lider-na-shofiorite-v-sofija-e-stanal-jertva-na-postanovka-news_722286.html", "text": "  Расте напрежението сред водачите на превозни средства в столичния градски транспорт. Шофьорът Йордан Младенов, който е и синдикален лидер в дружеството, е станал жертва на постановка, твърдят изданията \"Барикада\" и \"Дума\".     Припомняме, че Младенов бе първият, който разказа преди дни за в транспорта в столицата. Мъжът е един от протестиралите в сряда шофьори, които сложиха жълти жилетки и окачиха надпис \"протест\" на предното стъкло.\r\nСтава ясно, че на в сутринта на 15 февруари Младенов е бил причакан от проверяващи от ведомствен линеен контрол на последна спирка на автобус 77 в Западен парк.   В „проверяващия екип“ изненадващо се е оказал и завеждащият „Безопасност на движението“ в Столичния автотранспорт Борислав Попов, известен като приближен до директора на предприятието Слав Монов. Проверяващите са принудили Младенов да слезе от автобуса, след което са „открили“ вътре литър и половина бутилка с дизелово гориво, уточняват изданията.  Шофьорът е бил обвинен, че е откраднал нафтата от предприятието. Младенов, който е и лидер на КТ „Подкрепа“ в Столичен автотранспорт, е категоричен, че това е поредна постановка срещу него във връзка със синдикалната му дейност.\r\nКакто преди три години, така и сега, Младенов е отказал да докосне бутилката, за да няма негови отпечатъци по нея. Шофьорът тогава е настоял веднага да засекат количеството гориво в резервоара, което се е оказало дори над нормата. Допълнителна подробност е, че набеденият работник от два дни шофира с жълта жилетка.\r\nНовината за случилото се със синдикалиста бързо се е разпространила сред колегите му. Шофьори са заявили, че или няма да застъпят на смяна, или ще прекратят работата си.       Младенов разказа стряскащи подробности около след поредния инцидент с шофьор, на който му прилоша зад волана. Оказа се, че той е шофирал 14 дни без почивка, а от последните 39 дни не е работил само в 4. От организацията \"Спаси София\" алармираха първи за бруталните нарушения и поискаха оставките на шефовете на дружеството. Общинските съветници от БСП в София настояха за пълна проверка в транспорта и поставиха проблема на заседание на транспортната комисия в СОС.\r\nВъв вторник и сряда ватмани и шофьори излязоха на работа с облечени жължи жилетки в знак на протест. Председателката на транспортната комисия Екатерина Йорданова призна, че има проблем с недостиг на водачи, но той не бил софийски, а национален, регионален и европейски.\r\nШефът на „Столичен eлектротранспорт“ ЕАД Евгений Ганчев пък обяви, че проблемът започвал да става и демографски. В предприятието му търсели решения с безплатни курсове за водачи.\r\nИ столичният кмет Йорданка Фандъкова коментира по-рано сред водачите. Тя посочи, че е заложено 10-процентно увеличение на заплатите за шофьорите и ватманите.", "date": "2019.02.16", "title": "Ново напрежение: Синдикален лидер на шофьорите в София е станал жертва на постановка?"}
