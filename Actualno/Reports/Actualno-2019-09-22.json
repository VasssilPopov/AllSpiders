{"url": "https://www.actualno.com/europe/otroven-s-novichok-sydi-rusija-za-1-mln-paunda-news_1377935.html", "text": "      Британецът Чарлз Роули, пострадал от контакт с нервно-паралитичното вещество \"Новичок\" в Еймсбъри миналото лято, възнамерява да заведе дело срещу Русия и да поиска обезщетение в размер на около един милион британски лири, според британският вестник The Mirror, цитиран от РИА Новости.      Както твърди британецът, инцидентът значително е повлиял на живота му, така че той \"иска справедливост\".   Адвокат на Роули е Патрик Магуайър. Той обмисля за своя клиент възможността да заведе дело срещу Русия. Според адвоката Роули продължава да страда \"от сериозни странични ефекти\", след като отровната субстанция е попаднала в тялото му.\r\nНа сутринта на 4 юли миналата година британската полиция съобщи за , при който двама души са били \"изложени на неизвестно вещество\" и са .  По-късно от Скотланд Ярд бе съобщено, че мъжът и жената са били отровени със същото вещество като бившия полковник от ГРУ Сергей Скрипал и дъщеря му Юлия.\r\nРоули е изписан от болницата няколко седмици по-късно. Друга жертва, 44-годишната Дон Стърджъс, партньорка на Чарлз, почина няколко дни по-късно в болницата в Солсбъри.    ", "date": "2019.09.22", "title": "Отровен с Новичок съди Русия за 1 млн. паунда"}
{"url": "https://www.actualno.com/smolyan/kitajci-dariha-18-000-evro-na-rodopsko-selo-news_1377920.html", "text": "      Китайска компания дари 18 000 евро на Момчиловци. Дарението е връчено на провеждащия се в родопското село традиционен Фестивал на киселото мляко, организиран съвместно с компанията, която наложи на пазара в Китай българските млечни продукти.      Изложения на производители на млечни продукти от цялата страна, базар на занаятчийски изделия, кулинарни щандове и дегустации на родопски храни и специалитети са включени в програмата на фестивала, който продължава до 23 септември. По-късно днес ще бъде излъчена \"Мис Родопи- Кралица на киселото мляко\" на конкурс за красота, провеждан в рамките на фестивала, съобщават от кметството в родопското село.\r\nСред посетителите на фестивала са китайски гости, представители на компанията. \"Момчиловци е известно сред китайските потребители като родно място на все по-популярните млечни продукти. Нека изградим един Нов път на коприната с икономически и културни измерения\", призоваха гостите от азиатската държава.\r\nПопулярността на млеката рекламира селото и Родопите като място на дълголетници и туристическа дестинация, според представители на китайските партньори. Около 28 000 китайски туристи са посетили България през 2018 г., което е ръст от 3.7 процента, по данни на Министерството на туризма.  Фестивалът на киселото мляко в Момчиловци продължава и утре. ", "date": "2019.09.22", "title": "Китайци дариха 18 000 евро на родопско село"}
{"url": "https://www.actualno.com/starazagora/art-zonata-v-stara-zagora-sybra-sysedi-na-praznichna-trapeza-news_1377918.html", "text": "      Новата артистична зона в Стара Загора, на ул. \"Сава Силов\" между Кукления театър и градинката на Пингвините, събра по обяд живеещи и работещи на празнична трапеза.      Свещеници от намиращия се в отсечката храм „Св. Николай“ благословиха присъстващите и осветиха хляба. Организаторите пък си пожелаха празниците напред във времето да са по-красиви и да събират повече хора. Освен че спретна трапезата комплекс „Уникато“, който се намира в спасената и реставрирана къща на арх. Мара Георгиева, дворът му стана пространство за изложба с фотоси на къщата. \r\nПразничния ден поведе Държавен куклен театър (ДКТ) - Стара Загора, със спектакъла \"Банда бацили\", а след края му децата можеха да се включат в детския пленер и работилничката за деца \"Звездни мигове\"на клуб \"Забавна астрономия\" на Пенка Ганчева от Центъра за подкрепа на личностното развитие. Настолни и приказки-игри за деца представи писателят Никола Райков и имаше изложба на ученически произведения на тема „Традициите на България“. За доброто настроение на малчуганите се погрижи и уличното шоу на Цирк „Играчка-Плачка“. Празникът продължава със спомени за някогашното писателско кафене „Пегас“, с авторския музикален проект на Александър Леков и Желязка Белчилова за седемструнен бас и глас Ailia X и със спектакъла на Държавна опера - Стара Загора, „Джазоспекция“ в Къщата на Архитекта. Към новата арт зона приканват старозагорци пъстрите ленти в небето, подарък от Кукления театър, който вече очаква участниците и гостите на .  ", "date": "2019.09.22", "title": "Арт зоната в Стара Загора събра съседи на празнична трапеза"}
{"url": "https://www.actualno.com/sofia/myj-zagina-pri-tejka-katastrofa-2-dushi-sa-bolnica-news_1377930.html", "text": "      Мъж загина при катастрофа на входа на София, на виадукта на \"Околовръстен път\" в посока Казичене.      Сигналът е подаден в 15:50 ч. към Спешната помощ – София, предаде bTV\r\nШофьор на бус самокатастрофира, удря се в мантинелата и колата се обръща. Вероятната причина е да му е прилошало и да е загубил контрол над автомобила.\r\nВодачът на буса е починал на място. С него са пътували 50-годишен мъж и 14-годишно момче. Първият е транспортиран в УМБАЛ \"Св. Анна\" с охлузвания и травми на гръдния кош. Детето е в \"Пирогов\" с охлузвания по ръцете.   ", "date": "2019.09.22", "title": "Мъж загина при тежка катастрофа, 2 души са болница"}
{"url": "https://www.actualno.com/society/novinite-naj-vajnoto-za-denja-22-septemvri-news_1377877.html", "text": "      Редакционният екип на ви представя най-важните новини за изминалия празничен ден, 22 септември.       Реконструкцията на ул. ''Граф Игнатиев'' беше абсолютно необходима. Помните как изглеждаше тя преди година и половина – подаваше се арматура, имаше разбити плочки, ужасна гледка и на мен ми беше неудобно да минавам по тази улица. Да, направихме някои грешки още в началото, като и аз се предоверих на изпълнителите за кратките срокове, за които заявиха, че могат да приключат ремонтните дейности. Но нека все пак да отбележим, че днес ''Граф Игнатиев'' изглежда по коренно различен начин от онова, което беше.Това обясни в сутрешния блок на Нова телевизия кметът на София и кандидат за нов мандат Йорданка Фандъкова.   Нощта срещу 22 септември 1908 г. Българският министър-председател Александър Малинов посреща княз Фердинанд I на яхтата „Хан Крум“ край Русе. Малко по-късно държавниците отпътуват за Търново. На 22 септември 1908 г. с достойнство и дързост българската държава зае своето пълноправно място на международната политическа сцена. За едва 30 години след Освобождението израсна поколение държавници, което с воля и последователност формулира и проправи пътя на националния ни идеал. В онези тежки дни страната ни съумя да стане регионален лидер и да догонва с бързи темпове империи и кралства от целия континент.С тези думи президентът Румен Радев започва поздравлението си към народа за днешния 22 септември - Деня на независимостта на България. От днес започва визитата на държавния глава в САЩ, където ще участва в Общото събрание на ООН в Ню Йорк.     Скандалът в Българското национално радио (БНР) трябва да прерасне в дебат за цялостното състояние на журналистиката у нас, който да се води не от политиците, а от журналистическата гилдия. , но също така то не може да е частна собственост на \"определени групички и неправителствени организации\". Тази теза разви пред БНР вицепремиерът и министър на отбраната . Предсрочното пускане на свобода на осъдения за убийство у нас Джок Полфрийман изненада както медиите в родната му Австралия, така и близките му. Часове след като той беше освободен, бащатa на австралиеца обяви, че е изключително щастлив от решението на съда и очаква скоро да види сина си, предава Bulgaria ON AIR.    очаква да му бъде издаден паспорт и да бъде изведен от България. Това обяви вътрешният министър Младен Маринов пред Нова телевизия. Отхвърлена е жалбата на Камарата на архитектите в България (КАБ) срещу обявената от здравното ведомство инженерингова поръчка за проектиране, строителство и авторски надзор на национална многопрофилна детска болница, става ясно от решение на Комисията за защита на конкуренцията. Двайсет и шестимата членове на Европейската комисия с председател Урсула фон дер Лайен, която започва работа на 1 ноември, ще бъдат изслушвани по 3 часа от евродепутатите, преди номинациите им да бъдат одобрени или не. Някои от кандидатите за еврокомисари обаче може да срещнат трудности при изслушването - било във връзка с афери или по политически причини. Британските власти държат основателя на „Уикилийкс“ Джулиан Асандж в по-лоши условия от осъдените терористи. Това каза главният редактор на сайта Кристин Храфънсон в интервю за Грейзон. В началото на 19 век Джоузеф Фурие, френски пионер в изследването на глобалното затопляне, оповести, че атмосферата поддържа Земята по-топла, отколкото би била, ако беше изложена директно на открития космос. Около 1860 г. Джон Тиндал, ирландски физик, е открил, че ключът към това затопляне се състои в интересно свойство на някои атмосферни газове като въглеродния диоксид. Те поглъщат инфрачервени лъчи, което означава, че пропускат слънчева светлина, но пречат на топлината да излезе. ", "date": "2019.09.22", "title": "Новините: Най-важното за деня, 22 септември"}
{"url": "https://www.actualno.com/society/otide-si-prof-ulian-vuchkov-news_1377964.html", "text": "       На 83 годишна възраст във военна болница почина професор Юлиан Вучков. Това на профила си във Facebook журналистът Мартин Карбовски.      \"Бог да те прости, професоре, за мен беше разкош да те познавам.\r\nПиша тази жалейка със ясна цел - след като напоследък нашият екип се грижеше за професора (благодарим ви Алина и Виктор !) днес ние се питаме дали ще има кой да организира изпращането му.\r\nНадяваме се да не останем сами в тая трудна задача. Просто защото не знаем какво да правим\", допълни той.    ", "date": "2019.09.22", "title": "Отиде си проф. Юлиан Вучков"}
{"url": "https://www.actualno.com/sofia/specpolicai-izvedoha-barikadiralija-se-sofijanec-news_1377954.html", "text": "      Полицията изведе от дома му 57-годишния мъж, който се барикадира в дома си в столичния квартал \"Овча купел\". По време на операцията няма пострадали хора или служители на МВР, съобщиха от вътрешното министерство.       Малко след 19:00 ч. полицаи от специализираното отделение \"Кобра\" са влезли при барикадиралия се в апартамента си мъж, който заплаши да застреля всички около себе си.   На място е и заместник-директорът на СДВР Антон Златанов и вероятно лично е ръководил операцията. Малко по-късно той обяви пред bTV, че кризата е приключила без ранени и пострадали.\r\nПрипомняме, че вчера бе подаден сигнал за буйстващ мъж. Той . Човекът вероятно има психични отклонения.  Часове по-късно той се е . Последвала е незабавната реакция на органите на реда и на място са пристигнали екипи на СДВР, които са обезопасили периметъра, с цел да се гарантира сигурността на живеещите в съседство. С него са работили и психолози.\r\nПо-рано днес вътрешният министър Младен Маринов заяви, че полицията не се опитва да влезе насилствено в жилището на човека и няма данни той да се опитва да посегне на живота си.    ", "date": "2019.09.22", "title": "Спецполицаи изведоха барикадиралия се софиянец"}
{"url": "https://www.actualno.com/asia/iran-se-izplashi-ot-vojna-sys-sasht-poiska-mir-news_1377894.html", "text": "      Президентът на Иран Хасан Рохани заклейми присъствието на чужди сили в Персийския залив и заяви, че Иран ще предложи мирен план, след като големият му противник , който е арена на изострено напрежение.      \"Чуждите сили могат да създадат проблеми и несигурност за нашия народ и за нашия регион\", изтъкна Рохани в реч, излъчвана по телевизията, по време на годишен военен парад, съобщава AFP.   Рохани обяви също така, че Иран ще представи мирен план на Организацията на обединените нации (ООН) през следващите дни. \"В този чувствителен и важен исторически момент, съобщаваме на съседите си, че протягаме към тях ръката на приятелството и братството\", изтъкна той. и техните съюзници се изостри от май 2018 г. насам, след като американският президент Доналд Тръмп едностранно оттегли САЩ от ядреното споразумение, сключено през 2015 г. и по-късно започна възстановяването на тежките санкции в кампания за \"максимален натиск\" срещу Иран.  Напрежението ескалира след на 14 септември, за което .\r\nСлед атаките, които , Тръмп . По-късно САЩ разшири дългия си санкционен списък срещу Иран, налагайки още санкции срещу централната му банка, след като Тръмп даде да се разбере, че .\r\nВъпреки това , за да засилят въздушната и противоракетната ѝ отбрана.       В речта си, произнесена преди големия военен парад, Рохани призова чуждите сили в Персийския залив да не се месят. \"Ако те са искрени, тогава те не трябва да превръщат нашия регион в място на въоръжена надпревара\", настоя иранският държавен глава.\r\n\"Където и да са отишли американците или враговете ни… след това има несигурност. Присъствието ви винаги е носило болка и нещастие за региона. Колкото по-далече стоите от нашия регион и нашите страни, толкова повече сигурност ще има за региона ни\", изтъкна още Рохани.\r\n\"Няма да нарушаваме границите на други народи, по същия начин, по който няма да позволим на другите да нарушават нашите територии\", гарантира той.\r\nСлед речта му иранските въоръжени сили проведоха парад, показвайки най-новата си техника, включително танкове, ракети и бронирани машини, докато Рохани и висшите военни командири ги поздравяваха.\r\nВ парада, по случай 39-ата годишнина от войната с Ирак, участваха системата за противовъздушна отбрана \"Хордад-3\", която през юни. Беше показана иранска ракета със среден обсег, която може да измине до 2000 км. В този обсег тя може да достигне стария враг на Техеран - Израел и американските бази в региона.       ", "date": "2019.09.22", "title": "Иран се изплаши от война със САЩ, поиска мир"}
{"url": "https://www.actualno.com/actualno/nezavisima-li-e-bylgarija-dnes-news_1377897.html", "text": "      Колко лицемерно звучи да говорим за независима България днес. Напълно лишено от реално съдържание.      Питам се няколко нeща:\r\nКолко независими бяхме при избора си на бойни самолети? Колко независими бяхме, когато опростихме дълговете на Мюфтийството?\r\nКолко независима е страната ни от олигархията и от големите корпорации? Колко независими сме енергийно?  Колко независимо от зависимостите си е населението на България днес - алкохол, наркотици, стрес?\r\nКолко независими са младите хора от родителите си? Колко независими са възрастните хора от децата си, едва оцелявайки с мижавите си пенсии?\r\nКолко независимо и свободно се пишат учебниците по история?    Колко независима е държава, която винаги разчита на съюзници и фондове, но не и на собствените си сили?\r\nДнешният ден е подходящ, за да отбележим една и да се преклоним пред извоюваната от предците ни независимост. Но също така да осъзнаем, че за независимостта, както и за свободата, трябва да се борим всеки ден, защото не са и никога няма да бъдат даденост!  ", "date": "2019.09.22", "title": "Независима ли е България днес?"}
{"url": "https://www.actualno.com/business/izbirame-svobodno-dostavchik-na-tok-sled-2020-g-news_1377902.html", "text": "      Домакинствата ще могат да си избират свободно доставчик на електроенергия след 2020 г. Това заяви във Велико Търново министърът на енергетиката Теменужка Петкова, цитирана от БНР.      По думите ѝ либерализацията за пазара на електроенергия за домакинствата и малките потребители е трябвало да бъде факт преди година.   Процесът започна, но в пълнота ще е се случи не по-рано от 2020 г., посочи енергийният министър Теменужка Петкова.\r\n\"Може би от следващия регулаторен период постепенно да се върви към пълно либерализиране на пазара, като в цената на електрическата енергия, която сега е регулирана, постепенно ще се вкарва една малка част, която е на цената на пазара, а не, както е сега, КЕВР да регулира изцяло и за малкия бизнес\", обясни енергийният министър.  Петкова увери, че включването на домакинствата към свободния пазар на ток няма да доведе до увеличение на цените за бита. ", "date": "2019.09.22", "title": "Избираме свободно доставчик на ток след 2020 г."}
{"url": "https://www.actualno.com/society/njama-postradali-bylgari-pri-zemetresenieto-v-albanija-news_1377888.html", "text": "      Няма данни за пострадали български граждани при земетресението в Република Албания с магнитуд 5.8 по Рихтер, регистрирано вчера, и последвалия го вторичен трус, съобщиха от външно министерство.      В посолството на Република България в Албания не са постъпвали сигнали за пострадали български граждани, както и за търсещи помощ. Веднага след земетресението е създадена организация за приемане на сигнали за пострадали граждани, на които да им бъде оказана помощ.   Не се съобщава за жертви след земетресението, което е нанесло материални щети. Не са констатирани поражения върху гражданската инфраструктура като пътища и мостове. Около 100 души са потърсили спешна медицинска помощ в болници, основно в градовете Тирана и Дуръс.\r\nПрез нощта са били организирани 6 кризисни центрове в Тирана за оказване на лекарска помощ.  Посолството на Република България в Тирана препоръчва на българските граждани, пребиваващи и пътуващи в страната, да бъдат предпазливи и да се осведомят подробно за актуалната обстановка. Посолството е в непрекъснат контакт с официалните албански власти и следи ситуацията.  ", "date": "2019.09.22", "title": "Няма пострадали българи при земетресението в Албания "}
{"url": "https://www.actualno.com/smolyan/pazaren-den-i-predizborna-kampanija-otpredi-100-g-v-zlatograd-snimki-news_1377899.html", "text": "      Възстановка на един пазарен ден отпреди сто години се състоя днес в Златоград. И в духа на страстите, от които е обладано всяко населено място днес, там се състоя възстановка и на предизборна кампания.       Глашатай събра хората около двете важни персони. \"Депутатин\" от народната партия предложи хаджи Георги за кмет. Мераклията за креслото обеща немедлено да пусне ток на хората. Но и да докара парливата минерална вода в стария град. Ето как кандидатът убеди хората да гласуват за него:\r\n- Колко сте чакали за парливата вόда? – запита тържествено той.  - 15 години - му отговориха людете хорово.\r\n- Ако стана кмет, ша я докарам водата. Обещавам да ви я докарам, ама ако гласувате за мене. Тъй да бъде! – отсече хаджи Георги.\r\n- Ама и да намалиш данъците искаме – провикна се избирателка.    - Вие знаете ли какво са данъците – с тях храним общината, за да може да мисли – рече той. И бурно разведри обстановката.\r\nА депутатинът добави откровението:\r\n- Това, дето хаджи Георги ви обещава, никой не може да ви го обещае.\r\nОбстановката, костюмите и импровизациите на участниците в пазарния ден върнаха жители и гости във времето назад.    По калдаръмените сокаци на чаршията в Стария град оживяха персонажи отпреди сто години.\r\nТуристите видяха да припка вестникарче. Имаше ваксаджийче, бозаджия, фотограф, кокони, търговци, занаятчии, поп, ходжа, седянка.\r\nСъбитието, което се провежда за 12-та година, започна с шествие на гайдари, облечени във възрожденски и народни носии, сред които кметът на Златоград Мирослав Янчев. На днешния празник младоженци от Пловдив, облечени в народни носии, сключиха граждански брак на чаршията и се венчаха в църквата \"Свети Георги\".\r\n\"По този начин съживяваме стария град. Пресъздаваме го като едно време с този пазарен ден и мисля, че се получава добре\", каза организаторът на събитието Александър Митушев. ", "date": "2019.09.22", "title": "Пазарен ден и предизборна кампания отпреди 100 г. в Златоград (СНИМКИ)"}
{"url": "https://www.actualno.com/curious/dneven-horoskop-za-23-septemvri-news_1377914.html", "text": "             Този понеделник няма да имате пълно съгласие с околните. Не го превръщайте в драма, а намерете начин как да представите мислите, така че другите да ги разберат и приемат. Този понеделник ще трябва да се ограничите само до най-необходимото. Финансовото ви състояние, не е такова, че да можете да си позволите капризи или разхищение.   Този понеделник не позволявайте на никого да злоупотребява с вас. Ако нямате ресурси да помогнете - просто не го правете.     Този понеделник се въздържайте от взимането на окончателни решения. Все още има твърде много детайли, които са ви неизвестни. Изчакайте да получите цялата необходима информация, за да можете да вземете правилното решение. Този понеделник няма да можете да си обясните нещата, които се случват около вас, нито пък ще можете да разберете причините. Най-добре ще е и да не се опитвате, а да оставите събитията да се развиват сами, без ваша намеса. Този понеделник дайте воля на въображението си и оставете мисълта ви да лети на където поиска. Запишете прозренията си.   Този понеделник внимавайте, какво говорите пред хора, които не познавате особено добре или не сте сигурни в отношението им към вас. Както добре знаете, не всички хора около са добре настроени към вас, така че бъдете предпазливи. Този понеделник не трябва да се самозалъгвате по никакъв повод, а напротив да бъдете максимално честни пред себе си и хората около вас. С искреност ще постигнете много повече, отколкото с дребни и дори невинни лъжи. Този понеделник внимавайте много за постъпките си. Може да се окаже, че твърде свободно се разпореждате с нещата и хората около вас. Много е вероятно на по-късен етап да съжалявате за постъпките си.    Този понеделник трябва да се вслушвате в това, което ви говорят хората и не само да се вслушвате, а и да се опитате да чуете и неизреченото с думи. Може би някой се опитва да ви предупреди по някакъв начин. Този понеделник основните ви проблеми ще са от финансов характер. Това не е нещо необичайно, но както винаги ще предизвика раздразнение. Не се отчайвайте ще настъпят много по-добри времена в това отношение. Този понеделник не потъвайте прекалено надълбоко в мислите си. Радвайте се на живота такъв, какъвто е и благодарете, че нямате по-сериозни проблеми. ", "date": "2019.09.22", "title": "Дневен хороскоп за 23 септември"}
{"url": "https://www.actualno.com/balkani/hvanaha-migranti-koito-se-prestruvat-na-volejbolisti-news_1377916.html", "text": "      10 мигранти, представящи се за волейболен отбор, бяха арестувани на международното летище в Атина при опит да пътуват с незаконни паспорти, съобщи гръцката полиция, предаде AFP.      Мигрантите са се представили за волейболен отбор като се надявали, че това ще им осигури по-лесен контрол.\r\nНосели са идентични спортни екипи и чанти. Граничната полиция обаче установила, че представените от тях паспорти са незаконно получени, и арестувала групата.\r\nСпоред полицейски източници това са сирийски граждани, които са се надявали да пътуват до Цюрих с украински паспорти.  Според последните официални данни има повече от 26 600 души, търсещи убежище в пренаселени лагери на Лесбос, Хиос и Самос. ", "date": "2019.09.22", "title": "Хванаха мигранти, които се преструват на волейболисти"}
{"url": "https://www.actualno.com/society/polfrijman-chaka-pasport-za-da-napusne-bylgarija-news_1377940.html", "text": "       очаква да му бъде издаден паспорт и да бъде изведен от България. Това обяви вътрешният министър Младен Маринов пред Нова телевизия.      Австралиецът остава в . Той беше от затвора с решение на Софийския апелативен съд, след като излежа 12 от наложени му 20 години затвор за убийството на студента Андрей Монов.   Маринов коментира дебатите около съкратеното производство. \"Когато има лишаване от живот, тогава няма пълна справедливост, няма как да се върнат нещата\". Той подчерта, че съдът трябва да има възможност по конкретно тежко престъпление дали да приложи съкратеното производство.\r\nСпоред него при тежките убийства, \"като че ли никога не може да се намери пълна справедливост и пълно възмездие\".  \"Логиката на закона е да се намери справедливост и това да стане бързо, да има ефективна присъда\", обясни министърът. По думите му има определени ситуации, в които е допустимо съкратеното производство.\r\n\"Целта е когато има достатъчни доказателства и деецът си признае, да се избегне дългият период на съдебно следствие, което отдалечава налагането и изтърпяването на наказанието\", обясни Маринов.   \"Важно е да се постига максимално чувство на справедливост в обществото. Това действа превантивно\", смята министърът.    Той изтъкна, че работата по предотвратяването на хакерски атаки е ежедневна битка.\r\n\"Киберсигурността, както и физическата сигурност, изискват една постоянна грижа и постоянно обновяване на средствата и методите, по които се постига. Киберсигурността е по-специфична, явява се нов елемент\", каза Маринов. И допълни, че след атаката на НАП, киберотделът на ГДБОП много бързо са стигнали до извършителите. в жилището, в което вече денонощие , каза още вътрешният министър. По думите му засега няма данни той да се опитва да посегне на живота си. ", "date": "2019.09.22", "title": "Полфрийман чака паспорт, за да напусне България"}
{"url": "https://www.actualno.com/europe/koi-evrokomisari-moje-da-se-provaljat-na-izpita-v-ep-news_1377926.html", "text": "      Двайсет и шестимата членове на Европейската комисия с председател Урсула фон дер Лайен, която започва работа на 1 ноември, ще бъдат изслушвани по 3 часа от евродепутатите, преди номинациите им да бъдат одобрени или не.      Някои от кандидатите за еврокомисари обаче може да срещнат трудности при изслушването - било във връзка с афери или по политически причини.\r\nЕто кои са те: Силви Гулар (либерал, Франция) – Вътрешен пазар   Обект на съдебно разследване по случая с фиктивните назначения за сътрудници на евродепутати от партията Демократично движение (Модем), което я принуди да подаде оставка от френското правителство, 54-годишната французойка бе разпитана от полицията същия ден, в който беше представена новата комисия.\r\nРазследвана същевременно и от Европейската служба за борба с измамите (ОЛАФ), тя вече прие да възстанови на Европейския парламент сумата от 45 000 евро заради един от своите сътрудници.\r\nВъзможно е също да ѝ зададат въпроси, засягащи щедро платената ѝ работа за американски мозъчен център в течение на 2 години и половина, докато е била евродепутат. Изслушването ѝ е на 2 октомври.     Рована Плумб (социалдемократ, Румъния) – Транспорт Бивш министър на околната среда, след това министър за европейските фондове, 59-годишната румънка бе обвинена, че е разработила правителствено решение в полза на компания, близка до бившия силен човек на левицата в страната ѝ – Ливиу Драгня, който е в затвора от май.   Румънският парламент обаче отказа през 2017 г. да ѝ отнеме имунитета, с което принуди антикорупционната прокуратура да закрие делото. Изслушването ѝ е на 2 октомври. Дидие Рейндерс (либерал, Белгия) - Правосъдие и правова държава Белгийското правосъдие е започнало предварително разследване по повод обвинения в корупция, отправени срещу него от бивш агент на белгийските разузнавателни служби.   Това предварително разследване цели да установи дали са събрани достатъчно материали, за да бъдат предадени на федералната прокуратура.\r\nСтожер на белгийската политическа сцена, 61-годишният Дидие Рейндерс отхвърля твърденията, че е извършил нещо нередно. Изслушването му е на 2 октомври.    Януш Войчеховски (Европа на нациите, Полша) – Земеделие Член на Европейската сметна палата и бивш председател на сметната палата на страната си, 64-годишният бивш евродепутат се разследва от ОЛАФ заради \"предполагаеми нарушения, свързани с възстановяване на пътни разходи\".\r\nТой се оправда с \"административна грешка\" и призна, че е възстановил на Европейския парламент 11 250 евро, щом разбрал, че \"не достигат документи\", оправдаващи пътните му разходи. Изслушването му е на 1 октомври. Ласло Трочани (ЕНП, Унгария) – Политика за съседство и разширяване 63-годишният унгарец бе министър на правосъдието в правителството на Виктор Орбан, когато последният неведнъж беше упрекван за реформи, преценени като посегателство върху свободите и баланса на властите.   Бъдещият му пост обаче предвижда той да проверява зачитат ли страните кандидати основните човешки права. Изслушването му е на 1 октомври. Жозеп Борел (социалист, Испания) – Върховен представител за външната политика и сигурността Бившият председател на Европейския парламент (2004-2007 г.) е бил част от ръководството на енергийната групировка \"Абенгоа\".\r\nКато неин член бе глобен миналата година с 30 000 евро за неправомерно използване на вътрешна информация – през 2015 г. e продал акции на дружеството малко преди то да обяви фалит.\r\nСпоред два европейски източника европарламентът, преди да го изслуша, ще поиска уточнения за притежаваните от него дялове в различни предприятия. Изслушването му е на 7 октомври. ", "date": "2019.09.22", "title": "Кои еврокомисари може да се провалят на изпита в ЕП?"}
{"url": "https://www.actualno.com/asia/pompeo-iran-ot-40-godini-e-simvol-na-zloto-news_1377945.html", "text": "      Държавният секретар на САЩ Майкъл Помпео няма никакви илюзии за истинските намерения на Техеран, цитира думите му TACC.      Помпео отказа да обсъжда публично публикации, че бунтовниците от движението \"Ансар Аллах\" в Йемен са предупредили американските и саудитски дипломати за подготовката на Иран за изстрелване на нови ракети и дронове срещу обекти на кралството. Това заяви самият държавен секретар пред Fox News.   Той бе помолен да потвърди или отрече публикация на The Wall Street Journal, която твърди, че хутите са уведомили дипломатите, че Техеран оказва натиск върху тях, за да ги принуди да се присъединят към предстоящите атаки. Източници на вестника не знаят колко сериозно приемат предупреждението във Вашингтон. В Рияд предприемат допълнителни мерки за сигурност и се опасяват от удари срещу петролни съоръжения или летища.\r\n\"Няма да говоря за американското разузнаване. Въпреки това бих искал да подчертая, че ние постоянно изразяваме загриженост, че Иран продължава да се държи така, както се е държал през последните 40 години. Това беше и преди СВПД (Съвместния всеобхватен план за действие - споразумението за ядрената програма), по време на неговото одобрение и след неговото сключване. Иран не спазва задълженията си\", заяви държавният секретар на САЩ.  Той припомни, че тази седмица е посетил Джеда и Абу Даби. \"Целият свят знае, че Иран е лош играч. Те олицетворяват силите на злото в региона и дестабилизират ситуацията в Близкия изток. Надявам се, че следващата седмица целият свят ще се събере в Ню Йорк, за да говорят заедно и да обявят за неприемливо поведението на Иран\", обобщи Помпео, визирайки изявленията на високо ниво по време на предстоящата 74-ата сесия на Общото събрание на ООН, която стартира на 23 септември.\r\nПомпео също каза, че не трябва да се обръща внимание на предупрежденията на иранския външен министър Мохамад Джавад Зариф относно риска от мащабен военен конфликт в случай на нападение от Вашингтон или Рияд.   Той беше помолен да коментира думите на иранския министър, казани в четвъртък в интервю за CNN. \"Ще започне пълномащабна война\", заяви Зариф в отговор на въпрос за последствията от удар върху Иран от САЩ или Саудитска Арабия. Той добави, че \"Техеран без съмнение ще защитава своята територия\".    \"Не разбирам защо някой слуша думите на Зариф. Той няма нищо общо с формирането на външната политика на Иран и лъже непрекъснато\", каза Помпео.\r\nТой отбеляза, че САЩ правят всичко възможно, за да осигурят на Саудитска Арабия и Обединените арабски емирства най-надеждните средства за самозащита. \"По този начин създаваме условия за възпиране и ако това възпиране трябва да продължи, тогава съм сигурен, че президентът Тръмп ще вземе решението, което трябва да бъде взето\", заяви държавният секретар на САЩ. ", "date": "2019.09.22", "title": "Помпео: Иран от 40 години е символ на злото"}
{"url": "https://www.actualno.com/curious/sedmichen-horoskop-za-23-29-septemvri-news_1377925.html", "text": "             Новата седмица ще бъде изпълнена с романтика и промени. Мислите, чувствата и обстоятелствата в живота ви ще бъдат подложени на колебания. Не бъдете прекалено упорити и инатливи. Опитайте се да намерите някакъв компромисен вариант при решаването на лични проблеми. Нека отлагането на изпълнението на вашите желания не ви се струва някаква трагедия. Много добре ще ви се отрази да предприемете пътуване. То ще ви разсее от проблемите, които ви измъчват в момента и ще обогатят светогледа ви. През тази седмица ще имате възможността да се проявите като храбър и любящ човек. Не е изключено да попаднете в ситуация, в която да изявите тези си качества и това да ви донесе слава. В здравословно отношение пазете главата и очите си. Ако страдате от сърдечни проблеми при най-малкото неразположение не се колебайте да посетите лекуващия ви лекар. Ако искате да се представите пред някого в най-добрата си светлина изберете денят за изява да бъде сряда.   Предстои ви период на предизвикателства от служебен характер. Сега ще можете да изкачите много върхове. Благодарение на силните качества от характера вие ще се придържате плътно към идеите си с такава настойчивост, че това ще предизвика уважението на всички околни, дори на съперниците ви. Каквото и предизвикателство да срещнете сега, на какъвто и натиск да бъдете подложени , няма да се огънете и победата ще бъде ваша.     През тази седмица до голяма степен за успехът ви ще допринесе красноречието и умението ви да говорите. Хората на изкуството ще имат своя звезден час. С пълна сила това се отнася до тези, които се занимават с музика и по-конкретно с пеене. Някои от вас може да изживеят любов от пръв поглед. Най-вероятно това ще се случи в приятелска компания, но може и да възникнат внезапни романтични чувства към човек, когото сте познавали отдавна и до момента сте възприемали единствено като приятел.    Най-добре за вас ще бъде да посветите седмицата на партньорските отношения. Вероятно ще бъдете доста емоционални. Дадено събитие може да ви върне към отминали събития и страсти, които вие сега си припомняте. Нека, обаче да е за добро. Безсмислено е да измъчвате половинката си с ваденето на скелети от гардероба. Така може да застрашите едни наистина качествени отношения. Последните дни на седмицата може да наложат пътуване или преместване. Това едва ли ще бъде срещу вашето желание, дори напротив – ще ви достави удоволствие. През тази седмица ще имате възможност да постигнете пробив в работата. Дори е възможно да получите повишение. По-вероятно обаче е да получите сериозно увеличение на заплатата. Бъдете внимателни, за да не пропуснете шанса си. Сряда ще ви подари един истински щастлив ден, в който ще се почувствате разбрани и обичани. През почивните дни заложете на нещо нестандартно, като преживяване, за да изпратите лятото подобаващо.   Новата седмица ще ви поднесе изпитание. Ще срещнете ситуация, в която ще трябва да покажете своите силни качества. Това ще бъде  проверка и изпитание за характера ви.  Не бъдете крайни в поведението си, това няма да е във ваша полза. Придържайте се към златната среда и към традиционните методи на действие. Бъдете отговорни към здравето си и не пропускайте да обърнете внимание на това, което ви тревожи.    Новата седмица може да ви донесе някои трудно в общуването и комуникациите. През този период не се захващайте с неща, касаещи пътуване в чужбина, висше образование и съдебни дела. Освен това ще имате пречки и в служебните отношения. Всичко това може да се отрази зле на нервите, а от там и на здравето ви, на което трябва да обърнете особено внимание. Не правете нищо друго освен да почиване през почивните дни. През цялата седмица няма да ви напусне чувството за неудовлетвореност. Каквото и да правят околните и най-вече близките ви, все няма да е това, което искате. На всичкото отгоре, звездите ще ви предложат и немалко съблазни и вие просто няма да може да им устоите. Именно затова ще имате недостиг на време за основните си задължения. Мобилизирайте всичките си сили, за да поддържате доброто в себе си и най-благородните си качества.    През тази седмица може да преживеете сътресения , заради налагащи се промени във връзката ви, ако не сте обвързани с брак. Вероятно  няма да сте доволни от сдържаността на партньора си, но помнете, че не всички имат вашия огнен  темперамент. Ако решите да споделите проблемите си с ваш приятел, бъдете готови, че може би и той ще посочи по-скоро ваши проблеми. Това може да изостри и отношенията ви с него. Не горете мостовете зад себе си, а направете един честен анализ на себе си. Разбира се, вие имате право да не се с някого, който не ви харесва. През новата седмица ще усетите разтоварване, напрежението ще спадне. Сега може да си възвърнете романтичния баланс в живота. Все пак бъдете разумни и не предприемайте действия, които биха променили живота ви кардинално. Не се превръщайте в нечия жертва, но и не действайте само от егоистични подбуди. Последните дни на периода помислете за вашето усъвършенстване. Намерете време за курс по чужд език или друго занимание, което ще допринесе за развитието на интелекта ви. През тази седмица не оставайте длъжници никому. Много вероятно е да изпреварите събитията. Не дължите обяснение за вашите действия, ако те не пречат на някого. Бъдете устремени и верни на себе си. В средата на периода ви очаква предизвикателство, свързано с професионалния ви живот. Дайте всичко от себе си и ще се справите блестящо. В края на периода повярвайте в чудеса и те непременно ще ви се случат. ", "date": "2019.09.22", "title": "Седмичен хороскоп за 23-29 септември"}
{"url": "https://www.actualno.com/curious/12-te-pouchitelni-prikazki-za-vsichki-zodii-news_1377641.html", "text": "              Овенът тичал по своя важна работа между релсите на железопътна линия. Изведнъж срещу него се задал влак. - У-у-у-у! - изсвирил локомотивът. - Бе-е-е-е! - отговорил му овенът и продължил напред. \"Бух!\" - чуло се накрая, когато машината и животното се сблъскали и отскочили от удара назад. Овенът се поотръскал и пак поел по своя път. Локомотивът, даже без да се отръсква, се понесъл срещу него. И пак: - \"Бух!\". И отново отхвръкнали назад. А на третия път... На третия път машинистът излязъл по-умен, дал заден ход, отбил в страничната линия и направил път на овена, който продължил да тича по своята важна работа... *** Телецът пораснал и станал голям бик. Един тореадор го поканил да си поиграят на корида. Телецът с удоволствие се съгласил, защото обичал игрите и не знаел, че за биковете тази забава свършва лошо. Тореадорът размахал червен плащ. Телецът се разярил и го подгонил, но в един миг се спрял като закован. Какво ли не правил тореадорът - ръчкал го, плезел му се, наричал го готован и мързеланко, но бикът не помръдвал. Злополучният бикоборец се разплакал и си отишъл. Тогава телецът вдигнал копитото си, с което бил настъпил случайно попаднала на полето жълтица, прибрал я и така не само спасил живота си, но и забогатял... ***  Близнаците решили да пътешестват. - Да пресечем с кораб океана! - предложил първият. - Чудесно! - съгласил се вторият. - Обаче ако излезе буря? По-добре да се изкатерим на най-високата планина... - Прекрасна идея! - възхитил се първият. - Обаче може да паднем. Нека да идем на Северния полюс! - Да, обаче не е ли прекалено студено? А защо да не обиколим Земята по екватора? Първият намерил и тази мисъл за великолепна, но добавил: - Обаче... Близнаците си приличали като две капки вода - и на двамата любимата им дума била \"обаче\". Обаче именно заради тази нищо и никаква думичка те си останали цял живот в своето затънтено градче... *** Ракът съзрял пред себе си водорасло. - О, колко съм гладен! - възкликнало членестоногото и се втурнало... не, не към апетитната закуска, а точно в обратна посока. Колкото повече вървял ракът, толкова повече се отдалечавал от водораслото. Но нали Земята е кръгла, от един момент нататък започнал да го доближава. И така, полека-лека, след цяла година ракът достигнал целта си. Водораслото било изсъхнало и не ставало за ядене. Ракът си останал гладен, но затова пък се прочул като първия пътешественик, обиколил света заднешком... *** Лъвът се събудил рано сутрин и си казал \"О, колко съм храбър!\", \"О, колко съм величествен!\" - повтарял си го през деня, докато се разхождал из гората. За да не забравя величествената си осанка, той носел огледало със себе си. В него обаче се оглеждали всички. Така всеки път, когато Лъвът се погледнел в огледалото, той виждал лицата на всички, минали покрай него. Тогава насочил огледалото към слънцето и казал: - Ето, това вече наистина съм аз! *** Девата не искала повече да бъде дева и решила да се ожени. Кандидати имало достатъчно, но никой не й харесвал. Един бил прекалено висок, друг - много нисък, трети - страшно буен, четвърти - прекалено свит, а петият - изобщо за нищо не ставал. Най-сетне намерила някакъв нито висок, нито нисък, нито буен, нито кротък, с една дума - ставал. Започнала Девата да си търси булчинска рокля. Рокли също имало достатъчно, но една била прекалено къса, друга - много дълга, трета - извънредно претенциозна, четвърта - съвсем семпла, а петата изобщо за нищо не ставала. И когато накрая си намерила рокля, нито такава, нито онакава, забелязала, че оня, когото си била избрала, вече за нищо не ставал, защото се бил превърнал в дядо. А тя самата... о, тя отдавна не надзъртала в огледалото. *** Везните се накланяли ту наляво, ту надясно. Те били справедливи и не искали да пренебрегнат никого. \"Ах, казвали си те, - този отдясно е добър човек, трябва да бъдем любезни с него!\" Само след миг обаче им идвало на ум, че и онзи отляво не бил лош по душа - и се покланяли натам. А как им се искало да се успокоят! За какво могат да мечтаят едни везни, освен да бъдат в равновесие! Един ден дълбоко се замислили над нерадостната си съдба. И когато престанали да мислят, изведнъж усетили, че не се накланят нито наляво, нито надясно - просто защото не забелязвали кой е до тях. *** Скорпионът бил странен и затова никой не искал да си играе с него. Един ден от далечна страна дошъл някакъв бръмбар. Срещнал Скорпиона и го попитал: - Искаш ли да си играем? От учудване Скорпионът забравил, че не е като другите и отговорил: - Искам! Започнали да играят на различни игри – и на \"Прескочи бръмбар\", и на \"Не се сърди скорпионче\", и на гоненица, и на криеница. Веднъж, когато бръмбарът се криел, една муха му пошушнала: - Защо играеш с този скорпион? Той има отровно жило! Бръмбарът отговорил: - Глупости! Та той е толкова добър! Скорпионът бил наблизо, чул думите на бръмбара и разбрал защо е бил странен. Защото никой не искал да си играе с него. *** Стрелецът отначало бил най-слабият стрелец, който може да си представи човек. Просто никога не улучвал – може би защото бил доста късоглед, а може и по други причини. - Откажи се от това занимание, то не е за теб! – съветвали го всички приятели. - Вие ще ми кажете! – отвръщал им стрелецът, който още не бил никакъв стрелец. – Ще видите как ще стана шампион по стрелба! И наистина станал. Защото се сетил най-напред да стреля с лъка, а след това да рисува кръговете около точката, в която се е забила стрелата. И така стрелите му били винаги в центъра на мишената. *** Козирогът всъщност бил обикновен козел – но козел, който искал да се изкачи на най-високия връх, за да го наричат козирог. Започнал да катери върховете. В началото – по-ниски, дето дори не били никакви върхове, а просто хълмчета. После – по-високи. Докато стигнал до най-високия – оня, от който можел да види целия свят. И целият свят да го види него, което било най-важното. Тогава извикал към света: - Ей, вижте ме! Аз съм най-великият козирог! Виждате ли ме? Видял го един орел, който летял по-високо и от най-високия връх, спуснал се и го сграбчил с ноктите си. ***  Водолеят сам си измислил това име, иначе бил просто поливач. Поливал лехите в градините, нощем миел улиците с маркуч. Нарекъл се \"водолей\", защото искал всичко да звучи красиво. Не казвал \"слънцето\", а \"бляскавия господар на небето\", луната величаел като \"бледолика нощна красавица\", а звездите – \"искри от божествения огън\". Веднъж влязъл в хлебарницата и си поискал от \"онова ухаещо чудо, което се получава от зрелия полски злак\". Хлебарят помислил, че му се подиграва, и го изгонил. Така водолеят си останал гладен, но и глада си нарекъл \"неясен копнеж към недостижимото\". *** Рибите са толкова суеверни, че нищо не хапват, без да се посъветват със звездите. Една от тях видяла вкусно водорасло, от ония, дето приличат на къдраво зеле, но хороскопът й показвал неблагоприятен за водорасли ден. После открила апетитна попова лъжичка, но и нея оставила на мира – разположението на звездите й забранявало такива деликатеси. Внезапно забелязала червейче. Хороскопът сочел, че точно сега е моментът. Рибата нагълтала червейчето – и полетяла нагоре, закачена на кукичката на въдичаря. Защото въдичарят също се бил посъветвал със звездите и те му предрекли благоприятен за риболов ден.     ", "date": "2019.09.22", "title": "12-те поучителни приказки за всички ЗОДИИ  "}
{"url": "https://www.actualno.com/starazagora/stara-zagora-otbeljaza-111-godini-ot-objavjavaneto-na-nezavisimostta-news_1377867.html", "text": "      Пред „Паметника на загиналите във войните старозагорци“ в парк „Александър Стамболийски“ почит пред българските държавници, работили за независимостта на България, изразиха граждани, представители на държавната и местната власт, депутати, военни.      Водещият честването Ивелин Керанов припомни исторически факти за 22 септември 1908 г., когато княз Фердинанд с манифест провъзгласява независимостта на България.   „Няма по-добър учител на един народ от историята му. Днес ние трябва да знаем, че само обединени можем  да работим за просперитета на отечеството“, каза в словото си подп. Диян Димов, заместник-началник щаб на Втора механизирана бригада, и разказа за историческите събития, обусловили до обявяването на  независимостта. \r\nВенци и цветя на признателност бяха положени от община Стара Загора, общинския съвет, Старозагорския военен гарнизон, областния управител, представители на политически партии и обществени организации, граждани.  След честването започна Празничен концерт на духивия оркестър при Община Стара Загора, а в парк \"Пети октомври\" имаше празничен фолклорен концерт. ", "date": "2019.09.22", "title": "Стара Загора отбеляза 111 години от обявяването на независимостта "}
{"url": "https://www.actualno.com/asia/iran-moje-da-osvobodi-britanskija-tanker-oshte-dnes-news_1377908.html", "text": "      Петролният танкер Stena Impero, собственост на шведската компания Stena Bulk, на 19 юли, може да бъде освободен в неделя, информира шведската национална телевизия SVT, цитирана от TACC.      \"Тази сутрин бяхме информирани, че Stena Impero вероятно ще бъде освободен след няколко часа\", каза ръководителя на компанията Ерик Хонел.\r\n\"Както ние разбираме, е взето политическо решение за освобождаването на кораба. Надяваме се, че той ще може да си тръгне след няколко часа, но не искаме да предполагаме нищо предварително. Искаме корабът да напусне иранските териториални води\", продължи Хонел.   Танкерът Stena Impero бе задържан от Иран в отговор на . Това внесе допълнително напрежение в отношенията между Лондон и Техеран.   да придружават търговските кораби под британски флаг в Персийския залив, за да осигурят свободното им преминаване през Ормузкия проток.\r\nОсновният патрулиращ кораб е фрегата HMS Montrose, който вече се намеси и попречи на .\r\nТехеран предложи размяна на задържаните петролни танкери, но . Около месец, след като неговия танкер , Иран върна жеста и ще сложи край на задържането на Stena Impero.     ", "date": "2019.09.22", "title": "Иран може да освободи британския танкер още днес"}
{"url": "https://www.actualno.com/smolyan/oshte-edin-mlad-talant-v-iniciativata-gajda-vyv-vsjaka-rodopska-kyshta-news_1377850.html", "text": "      Шестокласникът Иван Димитров получи гайда от кметовете на Смолян и Широка лъка. Основната идея на инициативата „Гайда във всяка родопска къща“, стартирана през 2016 година от кмета Николай Мелемов, е младото поколение да бъде привлечено от родопската музика и гайдата, която е уникална за Родопите.      Тогава кметът на Смолян заяви, че след Роженския събор се е отприщил мощен интерес към този музикален инструмент, масово деца се записаха да се учат да свирят. „Ще подкрепим децата, които искат да станат гайдари, а родителите деца, които са социално слаби или безработни, нямат възможност да им купят гайда“, обясни той.   А момчето от Широка лъка, което получи подаръка, се класира трети на Националното гайдарско надсвирване в с. Гела тази година през август месец в неговата възрастова група.\r\n„Целта ни винаги е била да поощряваме талантливите гайдари като Иван, защото те ще популяризират характерния емблематичен за Родопите музикален инструмент. Гайдата настрои широколъшкият майстор Калин Бочуков, след което Иван веднага засвири на нея“, обясни Мелемов.   ", "date": "2019.09.22", "title": "Още един млад талант в инициативата „Гайда във всяка родопска къща“"}
{"url": "https://www.actualno.com/analysis/gubjat-li-svetovnite-politiki-bitkata-s-klimatichnite-promeni-news_1377798.html", "text": "      В началото на 19 век Джоузеф Фурие, френски пионер в изследването на глобалното затопляне, оповести, че атмосферата поддържа Земята по-топла, отколкото би била, ако беше изложена директно на открития космос. Около 1860 г. Джон Тиндал, ирландски физик, е открил, че ключът към това затопляне се състои в интересно свойство на някои атмосферни газове като въглеродния диоксид. Те поглъщат инфрачервени лъчи, което означава, че пропускат слънчева светлина, но пречат на топлината да излезе.      В края на 20-ти век шведския химик Сванте Аррениус спекулира, че ниските нива на въглероден диоксид може да са причинили ледниковите епохи и че промишлената употреба на въглища може да затопли планетата.\r\nТова, което никой не е предвиждал, е колко бързо и докъде ще нарасне използването на изкопаеми горива. През 1900 г. целенасоченото изгаряне на изкопаеми горива - почти изцяло по това време на въглища - произвежда около 2 млрд. тона въглероден диоксид. До 1950 г. промишлените емисии стават три пъти повече. Днес те са близо 20 пъти повече, анализира Economist. \r\nТози взрив на използване на изкопаеми горива е неделим от всичко останало, направило 20 век уникален в човешката история. Освен че осигуряват безпрецедентен достъп до енергия за производство, отопление и транспорт, изкопаемите горива също направиха почти всички други ресурси на Земята значително по-достъпни. Азотните експлозиви и торове, които изкопаемите горива направиха евтини и изобилни, трансформираха минното дело, войната и земеделието. Нефтопреработвателните предприятия бълват суровини за пластмаси. В горите заигра триона.  В нито един предишен век човешкото население не се е удвоявало. Но през 20-ти век то се удвои. В нито един предишен век световния БВП не се е удвоявал. През 20 век той се увеличи четири пъти и след това още повече.\r\nДоклад, изготвен от Президентската комисия от научни съветници на САЩ през 1965 г., отбелязва за първи път, че политиците са пряко запознати с вероятното въздействие върху климата от всичко това. През първата половина на века учените вярвали, че почти целият въглероден диоксид, отделян от промишлеността, ще бъде всмукан от океаните. Роджър Ревел, океанограф, обаче показал през 50-те години, че това не е така. Той също така вложил усилия за измерване на годишните промени в нивото на въглероден диоксид в атмосферата. До 1965 г. станало ясно, че той непрекъснато се увеличава.\r\nОбобщението какво означава това възход - непубликувано, когато е било изпратено до президента - вече е известно. Въглеродът, натрупан в земната кора през стотици милиони години, се освобождава за няколко поколения, ако не се направи нищо. Температурата и морското равнище ще се повишат до степен, която няма исторически аналог. Предложеният отговор на това изглежда доста причудлив: трилиони пинг-понг топки на повърхността на океана могат да отразят обратно повечето от слънчевите лъчи, осигурявайки охлаждащ ефект.    Голямата разлика между 1965 г. и сега обаче е това, че ако тогава това е било своеобразна прогноза, сега е остро предупреждение. През 1965 г. нивото на въглероден диоксид е 320 части на милион (ppm); безпрецедентно, но само 40 ppm над това, което е било два века по-рано. На следващите 40 ppm са нужни само три десетилетия. На следващите 40 ppm само две. Нивото на въглероден диоксид вече е 408 ppm и все още нараства с 2 ppm годишно.\r\nДанните за древните атмосфери потвърждават невъзмутимо това бързо покачване. Арениус е прав в своята хипотеза, че голяма част от разликата в температурата между ледените епохи и топлите „междуледникови” периоди, които ги разделят, се свежда до въглероден диоксид. Доказателства от ледниковите ядра на Антарктида показват, че те се покачват и спадат заедно в продължение на стотици хиляди години. В междуледниковите периоди нивата на въглероден диоксид са 1,45 пъти по-високи, отколкото в ледниковия период. Днешното ниво е 1,45 пъти по-високо от това по време на типичен междуледников период. По отношение на парниковия ефект от въглеродния диоксид, в днешният свят той е вече толкова далеч от този през 18-ти век, колкото този през 18-ти век от ледниковия период.\r\nНе цялата разлика в температурата между ледниковите и междуледниковите периоди се дължи на въглеродния диоксид. Отражението на слънчевата светлина от ледените шапки помага за охлаждането, както и за сухотата на атмосферата. Но ледените ядра дават да се разбере, че това, което се случва със света, е внезапна и драматична промяна в основния параметър на климата на планетата. Последният път, когато Земята е имала ниво на въглероден диоксид, подобно на днешното, е било средно около 3°C по-топло. Хълмовете на Гренландия са били зелени. Части от Антарктида са били оградени с гора. Водата, сега замръзнала из тези ландшафти, е била в океаните, осигурявайки нива на морето с 20 метра по-високи от днешните. Няма доказателства, че президентът Линдън Джонсън е чел доклада от 1965 г. Той със сигурност не е действал по въпроса в него. Идеята за обмислена промяна на отразителната способност на Земята, било то с пинг-понг топки или по друг начин, е била безумна. Идеята, че горивата, на които се основават американската и световната икономика, трябва да бъдат постепенно премахнати - още повече. И тогава не е имало убедително доказателство, че хората затоплят Земята.   Доказателството изисква време. Въглеродният диоксид не е единственият парников газ. Метанът и азотният оксид също задържат топлина. Същото прави и водната пара, която по този начин усилва ефектите на другите. Тъй като топлината води до изпаряване, свят, затоплен от въглероден диоксид, ще има атмосфера на влажност, което ще го направи още по-топъл. Но водната пара също се кондензира в облаци - някои от тях охлаждат света, но някои го затоплят допълнително. Тогава и сега сложността на такива процеси прави точността на очакваното количество затопляне за дадено ниво на въглероден диоксид непостижима.\r\nДопълнителни усложнения изобилстват. Изгарянето на изкопаеми горива отделя частици, достатъчно малки, за да плават във въздуха, както и въглеродния диоксид. Тези \"аерозоли\" затоплят атмосферата, но също така засенчват и по този начин охлаждат повърхността отдолу; през 60-те и 70-те години на миналия век някои смятат, че тяхната охлаждаща сила може да надвие затоплящите ефекти на въглеродния диоксид. Вулканичните изригвания също произвеждат аерозоли за охлаждане на повърхността, ефектите от които могат да бъдат глобални; яркостта на слънцето варира с течение на времето. И дори без такива външни „принудителни действия“, вътрешната динамика на климата ще променя топлината между океаните и атмосферата през различни времеви интервали. Най-известните такива промени, събитията в Ел Ниньо, наблюдавани няколко пъти в десетилетие, се отразяват в средната повърхностна температура на света като цяло.\r\nТези усложнения означават, че известно време е съществувало съмнение за затопляне от парникови газове, което лобито на изкопаеми горива е благоприятствало. Днес няма основателно съмнение. Всяко десетилетие след 70-те години е по-топло от предишното, което изключва естествените различия. Ефектите от промишлеността не са статистически значими до 80-те години. Сега те са безспорни.\r\nПо време на срещата на върха за Земята в Рио де Жанейро през 1992 г., по времето, когато човешкият ефект върху климата става ясно забележим, световните нации подписаха Рамкова конвенция за изменението на климата. По този начин те обещаха да „предотвратят опасни антропогенни смущения в климатичната система“.\r\nОттогава хората са отделили 765 млрд. тона повече въглероден диоксид; средата на 2010 г. е с около 0,5°C по-гореща от 80-те години. Междуправителственият панел за изменението на климата изчислява, че средната температура на повърхността сега е 1°C над тази, която е била в прединдустриалния свят, и се повишава с около 0,2°C на десетилетие. В средните до високите северни ширини и на някои други места вече има затопляне от 1,5°C или повече; в голяма част от Арктика е повече от 3°C.\r\nЦифрата от 1,5°C има значение поради Парижкото споразумение, подписано от страните от Рамковата конвенция през 2015 г. Това споразумение добави цели към първоначалната цел за предотвратяване на „опасна намеса“ в климата: подписалите обещаха да поддържат глобално затопляне „доста под „2°C от прединдустриалните температури и да полагат „усилия за ограничаване на повишаването на температурата до 1,5°C “.\r\nНито 1,5°C, нито 2°C имат особено значение извън тези ангажименти. Нито бележат праг, над който светът ще стане необитаем, нито са преломна точка без възможност за връщане. Те не са и граници, под които изменението на климата няма вредно въздействие. Трябва да има прагове и преломни точки в затоплящ се свят. Но те не са достатъчно добре разбрани от тях, за да бъдат свързани със специфични повишения на средната температура.\r\nВ по-голямата си част ще вредното затопляне ще доведе до - увеличаване на екстремните метеорологични събития по-чести и/или по-интензивни, променящи се модели на валежи и суша, разрушаване на екосистемите, повишаване на морското равнище. Последното се покачва токова, колкото затоплянето е по-голямо. И глобалното покачване може да бъде толкова голямо, че отделните бедствия да добавят само малко към това.\r\nПонастоящем по-нататъшното затопляне е сигурно, каквото и да прави света по отношение на емисиите си. Отчасти това е така, както при тигана с вода на котлона, на която е нужно време да заври, когато печката се включи - така и на средната температура в света е нужно време, за да реагира на отоплението, наложено от небето горе. Това е и защото важно е общото количество парникови газове в атмосферата, а не скоростта, с която се увеличават. Намаляването на годишните емисии просто забавя скоростта на загряващия ефект на небето; затоплянето на повърхността не приключва, когато нивото на парникови газове спре да се увеличава.\r\nАко затоплянето може бъде задържано до 1,5°C, това трябва да се случи до 2050 г.; ако успее да се задържи доста под 2°C, в най-добрия случай ще има още няколко десетилетия. В най-простата си форма предизвикателството на 21-ви век е: да се обърне 20-кратното увеличение на вредните емисии на 20-ти век и да се направи с двойно по-висока скорост. Подмяна на всичко, което гори с газ, или въглища, или петрол за отопление на дома, или задвижване на генератор, или дори обикновено завъртане на колело. Възстановяване на всички стоманодобивни заводи; преработка на циментовите дейности; рециклиране или подмяна на пластмасите; трансформиране на ферми по всички континенти. И всичко това, докато се разширява икономиката достатъчно, за да отговори на нуждите и желанията на население, което може да бъде наполовина по-голямо до 2100 г.\r\nДостигането до нула емисии до 2050 г. означава наполовина намаляване на текущите емисии до 2030 г. Никоя държава не е на път да направи това. Националните обещания, направени по време на Парижкото споразумение, биха довели, ако бъдат спазени, до глобални емисии през 2030 г. приблизително еквивалентни на днешните. Дори ако вредните емисии намалеят още след това, отново има голям шанс да се достигнат 3°C.\r\nНякои страни вече отделят по-малко от половината въглероден диоксид от средното за света. Но те са държави, в които много хора отчаяно се нуждаят от повече енергия, транспорт и ресурси, които изкопаемите горива осигуряваха на по-богатите нации през миналия век. Някои от тези по-богати нации обещаха да се присъединят към целите за ниските емисии. Великобритания прие законодателни мерки за масово намаляване на емисиите до 2050 г. Но фактът, че законодателството изисква нещо, не означава, че ще се случи. И дори да го направи, на глобално ниво това ще бъде малък принос.\r\nТова е един от проблемите на опитите за спиране на затоплянето чрез емисионни политики. Ако намалите вредните емисии и никой друг не го прави, вие се сблъсквате с приблизително същия риск за климата като преди. Ако всички останали ги намалят, а вие не го направите, получавате почти толкова полза, колкото ако се присъедините към тях. Това е проблемът на колективното действие, който само се влошава, докато смекчаването става все по-амбициозно.\r\nНещо повече, разходите и ползите са радикално несигурни и неравномерно разпределени. По-голямата част от ползата от ограничаването на изменението на климата почти сигурно ще се усети от хората в развиващите се страни; повечето от разходите за намаляване на емисиите ще се почувстват другаде. И повечето ползи ще бъдат натрупани не днес, а след 50 или 100 години.\r\nДобра новина е, че най-яркото скорошно развитие в политиката за климата е възходът на активизма сред младите. За хората, родени, както повечето настоящи лидери в света, много преди 1980 г., втората половина на 21 век изглежда до голяма степен хипотетична. За хората, родени след 2000 г., като шведската активистка Грета Тунберг и други 2,6 милиарда, изглежда като половината от живота им. Това дава морална тежест на исканията им да бъдат изпълнени парижките цели за емисии наполовина до 2030 г. Но вярата, че това може да бъде постигнато чрез масивен прилив на \"политическа воля\", силно подценява предизвикателството.\r\nВярно е, че след грандиозния бум на инсталациите за възобновяема енергия, електричеството от вятъра и слънцето сега представлява 7% от общото световно потребление. Но цената на тези инсталации се срина; те често са по-евтини заради капацитета на генериране на изкопаеми горива, въпреки че размера на капацитета на съхранение и модификации на съоръжението могат да направят това предимство по-малко на нивото на цялата електроенергийна система.\r\nСтъпка към намаляване наполовина на емисиите до 2030 г. би било увеличаването на такова производство на електроенергия от възобновяеми източници до половината от общото. Това би означавало увеличение на капацитета от пет до десет пъти. Разширяването на водноелектрическата и ядрената енергия би намалило приноса на всички онези квадратни километри слънчеви панели и милиони вятърни мелници. Но увеличеното търсене би го засилило. Миналата година търсенето на електроенергия в световен мащаб е нараснало с 3,7%. Единадесет години на подобен растеж ще доведе до търсене през 2030 г. наполовина по-голямо от търсенето през 2018 г. Целият този нов капацитет ще трябва да бъде лишен от изкопаеми горива.\r\nА електричеството е лесната част. Емисиите от електрически инсталации са по-малко от 40% от всички промишлени емисии. Напредъкът в намаляването на вредните емисии от промишлените процеси и транспорта е далеч по-малък. Само 0,5% от автомобилите в света са електрически, според изследователската компания „Bloombergnef“. Ако това се увеличи до 50% без покачване на емисиите, производството на електричество без изкопаеми горива ще се увеличи още повече.\r\nИнвестицията, необходима за постигането на всичко това, би била безпрецедентна. Както и вредата за областите на изкопаема икономика. Според мозъчния тръст „Carbon Tracker“, повече от половината пари, които големите петролни компании планират да изразходват за нови находища, биха били безполезни в свят, който намалява наполовина емисиите до 2030 г. Последиците се простират и до геополитиката. Един свят, в който цената на петрола вече не представлява интерес, е много различен от този от миналия век. Промяна от такъв мащаб може да се сравни с голям астероид по фиксирана траектория, който да опустоши Северна Америка на 1 януари 2031 г. Осъзнавайки това, световните преговарящи за климата през последното десетилетие стават все по-зависими от идеята за „отрицателни емисии“.\r\nЗа съжаление, технологии, способни да доставят отрицателни емисии от милиарди тона годишно за разумни цени през десетилетието, засега не съществуват. Съществуват обаче идеи как биха могли да бъдат създадени. Една от предпочитаните е свързана  с отглеждане на растения, които изсмукват атмосферния въглероден диоксид чрез фотосинтеза и след това биват използвани в електроцентрали, складиращи въглеродния диоксид под земята. Преодолим проблем е, че все още няма такива системи в голям мащаб. Много по-трудно преодолим проблем е, че количеството земя, необходимо за отглеждане на всички тези енергийни култури, би било огромно.\r\nДори ако светът направи достатъчно, за да ограничи затоплянето до 2°C, все пак ще има нужда от адаптация. Много общности все още не са добре адаптирани към днешния климат. Адаптацията в известен смисъл обаче е много по-лесна за постигане политика от намаляването на емисиите.\r\nНо адаптацията си струва. Тя е жизненоважна, а развитите държави – постигнали благополучие благодарение на изкопаемите горива - имат задължение да помагат на по-бедните да я постигнат - задължение, признато в Париж, ако все още важи.\r\nНо това няма да стабилизира климата, който хората в своите усилия за глобален растеж, дестабилизират. И това няма да предотврати всички страдания, които тази нестабилност ще причини. ", "date": "2019.09.22", "title": "Губят ли световните политики битката с климатичните промени?"}
{"url": "https://www.actualno.com/crime/barikadiralijat-se-v-ovcha-kupel-myj-otkazva-da-izleze-ot-doma-si-news_1377864.html", "text": "      Столичната полиция продължава работата на място в столичния квартал \"Овча купел\", където мъж се барикадира в дома си и отказва да излезе. Инцидентът се разигра още в събота следобяд. Блокът в квартала се охранява от полиция.      Всички живущи се пропускат във входа само след идентификация с лична карта. Външни лица не се допускат.   Мъжът е на 57-годишна възраст. На място има психолози.\r\nВсе още не е ясна причината за действията му. Твърди се, че има психични отклонения. Мъжът има пистолет.  Пред Нова телевизия един от живущите в блока Пламен Гатев каза, че са били чули 7-8 изстрела. \"Разбрахме, че е човек с психични проблеми, който живее в блока”, каза още Гатев.\r\nСпоред друг жител на квартала, барикадиралият се е \"добър човек от квартала, който не се е карал с никого. Жена му почина и може би вследствие на това се е отключило заболяване. Доколкото знам, работи в СОТ”. ", "date": "2019.09.22", "title": "Барикадиралият се в \"Овча купел\" мъж отказва да излeзе от дома си "}
{"url": "https://www.actualno.com/america/pochina-hotelskijat-magnat-baryn-hiltyn-news_1377846.html", "text": "      На 91 години почина хотелският магнат Барън Хилтън, предаде Асошиейтед прес, като се позова на близките му.      Магнатът, основател на Американската футболна лига и първи собственик на отбора по американски футбол \"Лос Анджелис чарджърс\", е починал от естествена смърт в дома си в Лос Анджелис, съобщи семейството му.\r\nУилям Барън Хилтън, роден в Далас през 1927 г., разширява създадената от баща му Конрад верига от хотели и през 30-годишното си управление като главен изпълнителен директор я превръща в лидер в бранша.\r\nПрез 2007 г. американската корпорация \"Блекстоун груп\" купи 2800-те хотела от международната верига, в това число известният \"Уолдорф Астория\", за 26 милиарда долара.  Барън Хилтън има осем деца, 15 внуци и четирима правнуци. ", "date": "2019.09.22", "title": "Почина хотелският магнат Барън Хилтън"}
{"url": "https://www.actualno.com/tips/njakolko-sigurni-prognozi-za-strahotnata-futbolna-nedelja-news_1377842.html", "text": "      Целта на всеки любител на спортните залози онлайн е да бъде максимално успешен, а това може да се превърне в нещо вероятно, когато разчитаме на сигурни . Затова сме се и погрижили да измислим няколко добри и сравнително сигурни предложения за неделния ден. Ето ги и тях:       Стандарт Лиеж спечели последните си четири дуела срещу Еупен, вкарвайки по три гола във всеки един мач. Гостите играят очевадно колебливо, когато са гости в Лиеж, а домакините се намират в добра форма, за да вземат нужния успех. : Победа за Стандарт (коефициент1.35)            ", "date": "2019.09.22", "title": "Няколко сигурни прогнози за страхотната футболна неделя"}
{"url": "https://www.actualno.com/america/google-planira-investicija-ot-3-mlrd-evro-v-evropa-news_1377783.html", "text": "      „Google“ планира да инвестира 3 милиарда евро за разширяване на своите центрове за данни в Европа през следващите две години.      Изпълнителният директор на „Google“ Сундар Пичай заяви, че общата инвестиция на компанията в интернет инфраструктурата в Европа от 2007 г. възлиза на 15 милиарда евро.   На среща с финландския премиер Анти Рине в Хелзинки, Пичай подчерта, че инвестициите ще осигуряват работа на 13 000 души в ЕС всяка година.\r\nТой подчерта, че „Google“ „прави още една голяма крачка към най-мощното снабдяване с възобновяема енергия в историята“ - споразумения, включващи 18 нови енергийни договора, 10 от които в Европа.   ", "date": "2019.09.22", "title": "„Google“ планира инвестиция от 3 млрд. евро в Европа "}
{"url": "https://www.actualno.com/europe/islandija-naj-dobrata-za-pensionirane-strana-news_1377791.html", "text": "      Най-доброто място за пенсиониране е хладно през цялата година и има около 19 часа тъмнина всеки ден през зимата, пише Yahoo Finance.      Исландия е страната на първо място сред 44 развити страни по благополучие на пенсионерите. Това показва седмия годишен глобален пенсионен индекс, публикуван от Natixis Investment Manager. САЩ отива по-долу с две места до 18-о място. Трите най-добри страни са Швейцария на номер две и Норвегия на номер три.   Проучването изследва категориите за здраве, материално благополучие, финанси и качество на живот и установява, че слабо населената островна държава в Северния Атлантически океан заслужава най-високото отличие.\r\nФакторите, намаляващи рейтинга на САЩ, включват нарастващ дял на пенсионерите към работещите възрастни - тенденция, която подчертава финансите на социалното осигуряване и медицинските грижи - нарастващо икономическо неравенство, по-нисък резултат за щастие и по-ниска продължителност на живота, въпреки високите разходи за здравеопазване.  САЩ също трудно се справя с демографските предизвикателства. Според доклада Япония, която е класирана като номер 23, води всички страни по високия дял на пенсиите,  висока продължителност на живота, съчетана с ниска раждаемост.\r\nПредвижда се частта от населението на възраст 65 и повече години да нарасне от 28% в момента на 38% през 2065 г. и при липса на промени в политиката тази тенденция ще доведе до високи социални осигуровки и допълнително увеличаване на публичния дълг, се посочва в доклада.    ", "date": "2019.09.22", "title": "Исландия – най-добрата за пенсиониране страна "}
{"url": "https://www.actualno.com/politics/radev-spravedlivost-razvitie-evroperspektiva-tova-e-nezavisima-bylgarija-news_1377827.html", "text": "      На 22 септември 1908 г. с достойнство и дързост българската държава зае своето пълноправно място на международната политическа сцена.      За едва 30 години след Освобождението израсна поколение държавници, което с воля и последователност формулира и проправи пътя на националния ни идеал. В онези тежки дни страната ни съумя да стане регионален лидер и да догонва с бързи темпове империи и кралства от целия континент.   С тези думи президентът Румен Радев започва поздравлението си към народа за днешния 22 септември - на България. От днес започва визитата на държавния глава в САЩ, където ще участва в Общото събрание на ООН в Ню Йорк.\r\n\"Днес сме изправени пред своя собствен 30-годишен вододел. Три десетилетия след началото на прехода нашият път напред преминава през също толкова значими предизвикателства, очакващи своето решение\", заявява Радев чрез пост в личния си профил във Фейсбук.  \"И преди столетие, и днес независима България означава справедливост, развитие, европейска перспектива. От нас зависи дали ще се задоволим с настоящето си положение или ще се борим, подобно на предците ни, за да моделираме собствената си историческа съдба.\r\nНека с разум и самочувствие да работим за изграждането на модерна България. Честит празник!\", заявява Румен Радев.    ", "date": "2019.09.22", "title": "Радев: Справедливост, развитие, европерспектива - това е независима България "}
{"url": "https://www.actualno.com/politics/borisov-111-g-sled-objavjavaneto-na-nezavisimostta-nie-prodyljavame-razvitieto-na-stranata-news_1377829.html", "text": "       Честит празник! Обявяването на независимостта е едно смело и значимо събитие, с което българският народ се гордее! Постижение, сложило край на дългия път към националното освобождение, за което много достойни българи са се борили.      Това написа в личния си профил във Фейсбук премиерът Бойко Борисов по повод . 111 години след този смел политически акт, ние продължаваме развитието на страната ни по европейски, следвайки идеалите за свобода и независимост, заявява Борисов.  В заключение той е категоричен: Нека да бъдем по-уверени в нашите възможности и по-единни в нашите действия, както са били нашите достойни предци. ", "date": "2019.09.22", "title": "Борисов: 111 г. след обявяването на независимостта ние продължаваме развитието на страната "}
{"url": "https://www.actualno.com/smolyan/kandidat-kmetove-se-topjat-pred-glavnija-prokuror-news_1377841.html", "text": "      Надпреварата за кмет на Неделино се изостри до драматична степен преди началото на предизборната кампания.      Всичко започна с постове във Фейсбук, публикувани от кандидата на АБВ Севдалин Чандъров срещу сегашния градоначалник Боян Кехайов- незавим, подкрепен от ДПС и БСП.\r\nПоявиха се постове със съдържание от типа: „УВАЖАЕМИ НЕДЕЛИНЦИ,ПРИЯТЕЛИ ОТ КМЕТСТВАТА , БЛИЗКО И ДАЛЕЧ, ИЗЛЕЗТЕ И ПО ЕДИН ЛАЙК С ЧЕРВЕН КАРТОН ЗА ВСИЧКИ ТИЯ ПОГРЕБАТЕЛИ НА ЕДНА ОБЩИНА НА 27.10.2019 год. УДАРЕТЕ .ВСИЧКИ СЕ ПОЗНАВАМЕ, НЕ МЪЛЧЕТЕ.ЧЕНГЕТО СИ ОТИВА С ТАЯ МАФИЯ. НЕКА ПРЕВЪРНЕМ ГРАДЧЕТО НИ В ПО ДОБРО МЯСТО ЗА ЖИВОТ КАКТО ПРЕДИ.ИМА НАЧИНИ, НЕ НА ОТЧАЯНИЕТО ,ДА СПРЕМ ПОТУРЧВАНЕТО В ИНТЕРЕСИТЕ ФАМИЛНИ НА ЧЕНГЕТО!ЗАРАДИ ТАЯ БАНДА ЕДНО УЧИЛИЩЕ СЕ ЗАТВОРИ .УТРЕ ПЪРВИ УЧЕБЕН ДЕН ОТ СУ **СВ.СВ.КИРИЛ И МЕТОДИЙ **Е ЗАТВОРЕН И ИЗОЛИРАН 4 ЕТАЖ НА ГИМНАЗИЯТА. ДА ВИЖТЕ ГИ ДОБРЕ,ЧАКАТ ПРЕФЕРЕНЦИИ ! НЕ НА МАФИЯТА!“\r\nДесетки подобни са публикувани на профила на Севдалин Чандъров, заради които кметът Боянов е подал сигнал както до полицията, така и до прокуратурата.     \"Сигнализирах главния прокурор и полицията за публикуваната от него във фейсбук информация, съдържаща обида и клевета, насаждаща етническа и религиозна омраза в обществото, защото той ме квалифицира като организатор на мафия, пише за създаване на престъпна група. Посочил ме е в мои снимки в униформа и ме е квалифицирал като хитлерист, нацист. Аз му нямам профила, но хората ми ги предават тези неща, които са обидни квалификации и ме накърняват. Пришива ми политически партии, в които аз не членувам. Затова съм подал сигнал до полицията и прокуратурата, за да вземат мерки, защото разделението на обществото по религиозен или етнически принцип не е добре в една кампания, която стартира всеки момент. А аз събирам вече документи, за да заведа дела по граждански ред, защото квалификациите съдържат обида и клевета. Казва: \"Те откраднаха общината\". Нека докаже какво сме откраднали“, коментира Кехайов.\r\nВ отговор на неговото оплакване Чандъров също подава жалба до главния прокурор Сотир Цацаров.     В нея той уточнява, че използва  думите „ченге“ и „мафия“ и др. като термини, които се използват в книги и филми. Твърди, че никога не би насадил омраза, докато Кехайов пращал свои близки да го заплашват с убийство. ", "date": "2019.09.22", "title": "Кандидат кметове се топят пред главния прокурор"}
{"url": "https://www.actualno.com/politics/ninova-neka-zaedno-pazim-bylgarshtinata-i-otstojavame-nezavisimostta-si-news_1377851.html", "text": "       Независимостта е състояние на духа. Ако всеки българин я носи в себе си и има характер да я защитава пред вътрешни и външни сили, то и България ще пребъде като свободна и независима държава.      Това написа лидерът на БСП Корнелия Нинова в профила си във фейсбук по случай 111-ата годишнина от обявяването на Независимостта на България.    „Нека заедно и смело пазим българщината и отстояваме независимостта си. Честит празник!\", пише още председателят на НС на БСП.   ", "date": "2019.09.22", "title": "Нинова: Нека заедно пазим българщината и отстояваме независимостта си"}
{"url": "https://www.actualno.com/viewpoint/orydija-za-svobodni-hora-news_1377855.html", "text": "      Площад “Таксим”, вчера. Дъждът е толкова ситен, че мокри като порой. Със Синан бързаме и в движение снимам. Шегувам се, че току-виж полицията ще ни прибере, тъй като навлизаме в ‘опасната’ зона до водните оръдия край парка “Гези”. За да снимаме. Отново. И без майтап една патрулка мина и ни ‘огледа’. И се смяхме, че викаме дявола. А той понякога е тъкмо в свободата. Както и в страха от нея.      Ако човек вече е хапнал дюнер и се е хукнал по прочутата търговска улица “Независимост” (“Истиклял”), съвсем не без основание може да пропусне конуса с историята около основаването на Републиката. Казвате си вероятно: “Какво толкова, има го в “Уикипедия!”. Ала тук световната енциклопедия е ограничена. От властта. Която борави със знанието като с водно оръдие срещу недоволните от свободата. В тази ѝ форма.\r\nВпрочем не от вчера площадът, символизиращ европейска Турция на Ататюрк, е превърнат чрез протести от младите в арена за периодично отвоюване на Републиката. Но от властта, която демонстративно присъства там, където можеш да сбъркаш страха за и от свободата. Да речем, с алъш-вериш. А особено когато вали дъжд, мокрещ досущ като порой, водните оръдия се скриват сред мъгла от изкушения.\r\nЕдно такова бе , която, ерозирала в безпомощност, търсеше как да разболее здравите край Босфора. И самата тя се тръшна на легло. Но пък този път нямаше водни оръдия за онези, страхуващите се за свободата. А властта остави машините, за да си откупи уважение. Което не трогва никого на “Таксим”. Най-малко сред облаци и пълни заведения.  .....\r\nСтрахът за и от свободата разделя и нас. В единия случай ни кара да си спомняме с чест за онази В другия - да се чудим за колко време ще слезем от , например. Всъщност - чудим ли се изобщо?! Или гледаме с питанките към нашите си ‘водни оръдия’, строени на пост, за да ги подкарат Алековите герои наесен? Защото те идват, но като търговци от “Капалъчарши”. Или от храма.\r\nИ си мисля, че засега на българския “Таксим” има само имитации на тежки машини, страхуващи се от свободата. А в същото време все повече стават хората, които се плашат за нея. И в това има нещо прекрасно! Понеже дори не вали. Нали?      ", "date": "2019.09.22", "title": "Оръдия за свободни хора"}
{"url": "https://www.actualno.com/asia/japonski-lekari-syvetvat-kak-da-dojiveem-do-80-news_1377787.html", "text": "      Японски геронтолози стигнаха до извода, че почти 100% шанс да живеят до 80 години имат хора, които все движат енергично на 70 години, както и в младостта.      Експертите говориха за резултатите от своята работа на откритата руско-японска конференция \"Курс към здравословно дълголетие в Русия\", проведена в Москва, пише \"Росийская газета\".   От 1997 г. японските учени изучават скоростта на ходене при хора на възраст от 60 до 80 години. Анализът на резултатите позволява да заключим, че човек може да разчита на дълголетие, ако на възраст 70 години поддържа темпо на ходене от 1,5 метра в секунда.\r\nАко на тази възраст човек с обичайно темпо на ходене преодолее не повече от половин метър в секунда, тогава вероятността той да живее още 10 години е само 15-35%. Освен това при мъжете този показател е по-малък, отколкото при жените.  \"Темпото на ходене може да служи като добър показател, който позволява точно да се прогнозира продължителността на живота на конкретен човек.\r\nКолкото по-бързо се движи човек в обичайния за себе си режим, толкова по-дълго ще живее\", обясни председателят на Японския национален център по гериатрия и геронтология, д-р Хиденори Арай.   Учените от университета Макмастър (Канада) също изтъкнаха ходенето като ефективен начин да се живее по-дълго.     ", "date": "2019.09.22", "title": "Японски лекари съветват как да доживеем до 80 "}
{"url": "https://www.actualno.com/society/karakachanov-politicite-ne-biva-da-se-mesjat-v-bnr-news_1377885.html", "text": "      Скандалът в Българското национално радио (БНР) трябва да прерасне в дебат за цялостното състояние на журналистиката у нас, който да се води не от политиците, а от журналистическата гилдия. , но също така то не може да е частна собственост на \"определени групички и неправителствени организации\". Тази теза разви пред БНР вицепремиерът и министър на отбраната .      \"Не бива да се счита, че радиото е някаква частна и НПО собственост на някакви групи от хора, то е национално. Никой не може и не трябва да си мисли, че под хубавата мантия на свобода на словото може да прави каквото си иска, защитавайки само едни определени идеи или едно определено виждане в обществото за живота.   От друга страна, не би следвало нито една политическа формация, още по-малко изпълнителната власт, да налага каквото и да било решение – било кадрово, било програмно на работещите в националното радио и националната телевизия\", каза Каракачанов, който изтъкна, че в миналото е работил в БНР.\r\nПо думите му радиото не бива да се превръща в \"частна собственост на групички и НПО-та с извратени разбирания за света, защото точно това се случва\".  От думите му се разбра, че е недоволен от едностранчивото отразяване на определени социални теми като правата на ЛГБТ общността и на ромската общност.\r\n\"Аз толкова плювни по теми по отношение за гей парадите, по отношение на цигарите не съм чул от какви ли не, отколкото от ваши колеги в радиото. Извинявайте, ама тяхната работа не е да правят оценки. Тяхната работа е да предават фактите такива, каквито са, а не да заемат политическа страна и да ми глаголстват по теми, които дали ги разбират, или не ги разбират, си е тяхна работа, но могат да си имат убежденията, нека си ги държат вкъщи\", смята вицепремиерът.\r\nПо думите му свободата на словото не бива да се представя като параван, зад който се крият частни интереси. \"Виждаме, че и немалка част от частните медии се превръщат в бухалки и в политически инструменти. Но те са частни. Това не е морално, но да кажем, че собственикът плаща и си поръчва музиката\", смята Каракачанов.       Той нападна в ефир арестувания заради заснемане на полицаи по време на работа фоторепортер на изданието Клуб Z Веселин Боришев.\r\n\"Имаше един инцидент с един фотограф, който беше нападнал полицай и вашите колеги скочиха за свободата на словото. Извинявайте, но пиян човек да скача на полицай, да обижда полицай и същите тези хора ми говорят, че били демократи и защитавали демокрацията и свободата на словото.\r\nТук не става дума за свобода на словото, а за хора, които смятат, че освен техните убеждения другите хора нямат право на свои убеждения и могат да правят каквото си искат в името на някакви си свои разбирания. Това не го разбирам и няма да го подкрепя никога в живота си\", посочи Каракачанов.\r\nСпоред Каракачанов журналистическата гилдия и СЕМ трябва да намерят изход за ситуацията в БНР.\r\n\"Политиците нека останат две крачки в страни. От дебата за проблемите в националното радио би ми се искало да се роди един истински дебат за журналистиката и за нейното състояние и ниво в България като цяло\", обобщи Каракачанов.       ", "date": "2019.09.22", "title": "Каракачанов: Политиците не бива да се месят в БНР"}
{"url": "https://www.actualno.com/america/izsledvane-goljamata-vyzrastova-razlika-siguren-znak-za-neuspeshna-vryzka-news_1377784.html", "text": "      Изследване, проведено от университета Емори в Атланта, показват, че възрастовата разлика между партньорите значително влияе върху качеството и продължителността на връзката.      Проучването сред 3 000 двойки показва, че връзките, в които възрастовата разлика е пет години, са с 18% по-голяма вероятност да се разпаднат отколкото при тези между връстници.   Този процент се увеличава до 39%, ако партньорите имат разлика от 10 години, и до невероятните 95%, ако тя е 20 години.\r\nИзглежда, че колкото по-малка е разликата в годините, толкова по-голям е шансът връзката да бъде успешна.  Но връстниците също не са идеалния вариант. Възрастовата разлика, идеална за дълга връзка, е тази от една година, без значение кой от партньорите е по-възрастен. ", "date": "2019.09.22", "title": "Изследване: Голямата възрастова разлика – сигурен знак за неуспешна връзка "}
{"url": "https://www.actualno.com/ruse/rusenci-chestvaha-111-godini-ot-nezavisimostta-na-bylgarija-news_1377859.html", "text": "      На 22 септември 1908 г. България се появява на политическата карта на света като свободна и независима държава! Княз Фердинанд, васален монарх на Османската империя и управляващ Княжество България, прочита подписания от него и от правителството на Александър Малинов манифест за обявяване на независимостта в църквата „Св. Четиридесет мъченици“ в старата ни столица Велико Търново.          Днес, в Русе се проведе тържествена церемония по полагане на венци и цветя в чест на 111-годишнината от обявяването на Независимостта на България. Денят е обявен за официален празник с решение на Народното събрание от 10 септември 1998 г.\r\nНа събитието присъстваха зам. областният управител на Област Русе Валентин Колев, зам.-кметът по Европейско развитие в Община Русе д-р Страхил Карапчански, председателят на ОбС – Русе и ректор на РУ „Ангел Кънчев“ чл.-кор. проф. д.т.н. Христо Белоев, вицеконсулът на Руската федерация в Русе Иван Пивоварчук, народни представители, общински съветници, представители от различни институции, граждани и гости на града.   Церемонията се проведе пред Паметника на свободата, където беше строен почетен караул, благодарствен молебен в чест на Независимостта на България отслужиха Негово Високопреосвещенство Русенски митрополит Наум и свещеници от Русенската Света Митрополия. Тържествената музика изпълняваше Общинският духов оркестър с диригент Димчо Рубчев.        Празнично слово произнесе областният управител на област Русе Галин Григоров. Водещ на събитието беше актьорът от драматичен театър „Сава Огнянов“ Венцислав Петков“. Граждани положиха цветя на паметника в края на церемонията. ", "date": "2019.09.22", "title": "Русенци честваха 111 години от независимостта на България   "}
{"url": "https://www.actualno.com/cite/graf-ignatiev-izglejda-po-korenno-razlichen-nachin-ot-onova-koeto-beshe-news_1377860.html", "text": "      \"Да, направихме някои грешки още в началото, като и аз се предоверих на изпълнителите за кратките срокове, за които заявиха, че могат да приключат ремонтните дейности. Но нека все пак да отбележим, че днес ''Граф Игнатиев'' изглежда по коренно различен начин от онова, което беше.\"      Това обясни в сутрешния блок на Нова телевизия кметът на София и кандидат за нов мандат Йорданка Фандъкова. ", "date": "2019.09.22", "title": "\"Граф Игнатиев'' изглежда по коренно различен начин от онова, което беше"}
{"url": "https://www.actualno.com/crime/dori-bashtata-na-polfrijman-iznenadan-ot-osvobojdavaneto-mu-news_1377853.html", "text": "      Предсрочното пускане на свобода на осъдения за убийство у нас Джок Полфрийман изненада както медиите в родната му Австралия, така и близките му.      Часове след като той беше освободен, бащатa на австралиеца обяви, че е изключително щастлив от решението на съда и очаква скоро да види сина си, предава Bulgaria ON AIR.   В интервю пред австралийско радио бащата на Джок - д-р Саймън Полфрийман, признава, че все още не осъществил контакт със сина си.\r\nВ интервюто д-р Полфрийман пояснява още, че е присъствал на всички дела по случая. Затова има конкретни наблюдения върху българската съдебна система и определя законодателството ни като странно.  В същото време близки на убия Андрей Монов определиха решението на съда като поредната обида към паметта му. За тях Полфрийман ще остане завинаги убиец.\r\nКарл Фъргюсн, който също посещавал приятеля си у нас, определи условията в българските затвори като ужасяващи.   В подкрепа на осъдения Полфрийман се обявиха и редица австралийски медии. Журналистът Белинда Хоукинс дори написа книга по случая, озаглавена \"Кошмарът на всеки родител\".    В нея тя изразява съмнения доколко процесът е бил справедлив.\r\nЗасега Полфрийман остава в центъра за временно настанява в Бусманци в очакване на издаването му на временен паспорт. ", "date": "2019.09.22", "title": "Дори бащата на Полфрийман изненадан от освобождаването му"}
{"url": "https://www.actualno.com/europe/v-ukrajna-izpratiha-v-kazarma-5-godishno-dete-news_1377759.html", "text": "      В Киевска област в село Гребенки петгодишно дете бе повикано за военна служба. Снимка на призовката от военнослужещия беше публикувана от майката на момчето във Фейсбук, съобщава Украйна.ру.      \"Пристигна призовка за моя син и всичко щеше да е наред, ако той не беше на пет години\", написа жената.   Съгласно призовката, на 23 септември момчето трябва да се яви в общинския съвет на Гребенки с един от родителите си и да се регистрира в местната служба за набиране на войници.\r\nПо-късно се изяснило, че объркването е възникнало поради факта, че годината на раждане на момчето в списъка на населението е записана 2003 г.  вместо 2013 г.  Общинският съвет на Гребенков се извини във Фейсбук за грешката и призова родителите в такива случаи незабавно да се свържат с администрацията по телефона, вместо да публикуват информация в социалните мрежи.\r\n\"Това се прави от всеки, който се отнася с уважение към нечия работа. Знаете, не греши само този, който не прави нищо\", се казва в съобщението на съвета.   След него жената изтрила поста си.     ", "date": "2019.09.22", "title": "В Украйна изпратиха в казарма 5-годишно дете "}
{"url": "https://www.actualno.com/smolyan/konsorcium-ot-tri-firmi-obnovjava-centyra-na-devin-news_1377862.html", "text": "      Консорциум от три фирми спечели поръчката за ремонт и рехабилитация на централна градска част в Девин, става ясно от нейно обявление.      ДЗЗД „Три Пи инженеринг“ е с водещ партньор „Парсек груп“ (80%) и съдружници „Престиж бизнес – 93“ (15%) и „Пе енд Пе инженеринг“ (5%). Офертата им за инженеринг на обекта – проектиране, строителство и авторски надзор, е на стойност почти 1,8 млн. лв. с ДДС.\r\nСредствата са осигурени с постановление на Министерския съвет.    \r\nОт местната управа уточняват, че водата е заложена като основен акцент в площадното пространство. Предвиждат изграждане на атрактивен пеещ и танцуващ фонтан.  Той ще е кръгъл, сглобяем, с габарит 8 метра в диаметър. Предвидено е да се постави върху готовата тротоарна настилка на площада.\r\n„Водата като акцент е заложена и в пространството около Културния дом на мястото на сегашните цветни клоцове. Ефектно осветление и форма на водни струи ще бъдат в синтез с цялостното оформление. Западно от Културния дом се предвижда обособяване на пространство за градски мероприятия, като се премахват съществуващите цветни партери, нивото на площада се изравнява“, уточняват от общината.\r\nЩе се премахнат и наклоните на площада с цел да се осигури достъп на хората в неравностойно положение.     На площада ще се монтира видеостена за реклама на културните забележителности в региона, а събитията ще се излъчват на живо.\r\nЩе се оформят кътове за отдих с пейки, велостоянки, указателни табели,  ново осветление, озеленяване.  \r\nВече е даден официален старт на проекта.     ", "date": "2019.09.22", "title": "Консорциум от три фирми обновява центъра на Девин"}
{"url": "https://www.actualno.com/asia/vtori-dron-s-eksplozivi-svalen-za-48-chasa-nad-ujna-sirija-news_1377772.html", "text": "      Дрон беше свален в провинция Кунейтра в Южна Сирия, втори подобен инцидент за 48 часа, съобщиха държавни медии.      Властите \"демонтираха дрон\", след като беше свален в Джабал ал Шейх в провинцията Кунейтра, югозападно от Дамаск, съобщи държавната агенция САНА.   Дронът е бил натоварен с бомби и експлозив С4. Произходът на дрона не е уточнен, въпреки че САНА съобщава, че „идва от запад“.\r\nГоворителят на израелската армия заяви, че дронът не идва от страната му.  В четвъртък пореден дрон беше свален от сирийската противовъздушна отбрана над село Акраба, южно от Дамаск, съобщи САНА, също без да уточнява произхода на дрона.\r\nСирийската Обсерватория за правата на човека потвърди свалянето на дрона.   От началото на войната в Сирия през 2011 г. Израел е извършил стотици удари на територията на страната.     ", "date": "2019.09.22", "title": "Втори дрон с експлозиви свален за 48 часа над Южна Сирия "}
{"url": "https://www.actualno.com/society/prognoza-za-vremeto-22-septemvri-nedelja-news_1377740.html", "text": "      През нощта ще бъде ясно и почти тихо. Минималните температури ще са между 4° и 9°, по-високи по морския бряг. На отделни места в котловините ще се образуват слаби слани. Утре ще е слънчево. Ще се появи слаб южен вятър и с него ще се затопли. Максималните температури ще са между 21° и 26°. Атмосферното налягане ще се понижава и след обяд вече ще е близко до средното за месеца. Това каза за Агенция „Фокус“ дежурният синоптик Георги Цеков от Националния институт по метеорология и хидрология (НИМХ).      По Черноморието ще е слънчево. Ще духа слаб вятър, преди обяд от запад, след пладне от юг-югоизток. Максимални температури между 19° и 22°, температурата на морската вода е 22-23°. Вълнението на морето ще е 1-2 бала.\r\nНад планините ще е предимно слънчево и по-топло. Ще духа слаб югозападен, по най-високите части – запад-северозападен вятър. Привечер над масивите от Югозападна България облачността ще се увеличи. Максимална температура на 1200 метра – около 18°, на 2000 метра – около 11°.\r\nВ понеделник денят също ще започне със слънце, но от запад облачността ще се увеличи и към вечерта и през нощта срещу вторник на отделни места ще превали. Максималните температури ще се повишат още малко, в повечето места ще бъдат между 23° и 28°. Във вторник ще преобладава облачно време, с превалявания, на повече места и повече като количество - в следобедните часове в западната половина от страната. Минималните температури ще са по-високи, дневните слабо ще се понижат. По-късно вятърът ще се ориентира от север-северозапад, в Източна България - от североизток и с него ще проникне по-хладен въздух. В сряда ще бъде хладно, все още на места с превалявания, но в процес на спиране.   ", "date": "2019.09.22", "title": "Прогноза за времето - 22 септември (неделя)"}
{"url": "https://www.actualno.com/society/ot-gara-dve-mogili-do-kartata-na-evropa-111-g-nezavisima-bylgarija-news_1375961.html", "text": "               Църквата „Св. 40 мъченици“ в старопрестолния град се превръща в център на тържествения момент, в който Фердинанд приема титлата „Цар на българите“. Нещо повече, политическият акт е всъщност недвусмислено отхвърляне на османското върховенство върху младата и все още неукрепнала българска държава. Така бива игнориран и несправедливият Берлински договор, чрез който Великите сили поставят страната ни под политическа и най-вече финансова зависимост от Полумесеца. В контекста на тези събития се провокира и една от най-съществените кризи в геополитическите отношения преди светът да бъде разтърсен от Първата световна война.   Връщайки се малко назад във времето, трябва да споменем част от условията на Берлинския договор – той урежда васално положение на българското княжество от османците. Така новопоявилата се политически на картата на Европа държава е принудена да се съобразява в стопанско отношение с болния човек край Босфора. Накратко – заради режима на капитулациите, наложени от Великите сили, се засилва преференциално вносът на европейски промишлени стоки. Като резултат, българското производство изпада в незавидна ситуация, а по този начин се обрича на практика стопанският подем на страната. Ето защо политическият елит започва активно да работи за провъзгласяването на независимостта. Тласък за това дава Младотурската революция, френско-германският спор за Мароко, опитите на Австро-Унгария да анексира Босна и Херцеговина, както и други политико-обществени събития, които разфокусират вниманието на големите играчи на европейската сцена.     Обявяването на независимостта на България хваща Великите сили в момент, в който те са по-скоро склонни да участват в уреждането на този акт по дипломатически път. Русия дори съдейства за уреждане на българо-османските противоречия. В крайна сметка борбата за независимост издига авторитета на България в очите на Европа, с което страната се превръща в незаобиколим фактор на Балканския полуостров. Независимост, която тепърва ще проверява поколенията дали са достойни за идеала ѝ.     ", "date": "2019.09.22", "title": "От гара Две могили до картата на Европа - 111 г. независима България"}
{"url": "https://www.actualno.com/celebrate/sv-sveshtenomychenik-foka-sinopski-news_634557.html", "text": "      В град Синоп (на южния бряг на Черно море, бел.ред.) живеел един мъж на име Памфил със своята жена Мария. Те били родители на блажения Фока. От млада възраст светецът се сподобил да получи такава благодат на Светия Дух, че изгонвал бесове от хората и изцелявал недъзи.      Когато свети Фока възмъжал, заради добродетелния си живот бил избран за епископ в родния си град и с ревност започнал да пасе своите словесни овце; като ги поучавал със слово, той ги и назидавал със своя пример. Водейки и преди това добродетелен живот, като приел сан на епископ, той започнал да се подвизава още повече, така че всички, които виждали добрите му дела, прославяли Небесния Отец. Той предпазил много хора от заблуди, мнозина езичници отклонил от идолопоклонството и ги привел към почитание на Единия Бог.   Господ благоизволил да сподоби Своя верен раб с мъченически венец и му възвестил за това във видение по следния начин: от висините прилетял гълъб, който държал в клюна си венец от цветя. Този венец той възложил на главата на блажения и проговорил с човешки глас:\r\n- Твоята чаша вече се напълни, на тебе подобава да я изпиеш.  От това видение свети Фока разбрал, че му предстои да пострада за Христа. А от това ние узнаваме, че той е бил велик угодник пред Бога, понеже, бидейки още в тяло, той се сподобил да бъде увенчан от небето. Така преблагият Бог въздига своите угодници, удостоява ги със слава и чест и възлага на главите им венци. По своята душевна и телесна чистота свети Фока бил истински небесен жених: небето възжелало да се съчетае с него и да му възложи венец. Но този венец бил предзнаменование на по-добър венец - този, в чертога на Спасителя, с който той трябва да се венчае вечно и с него да се яви на небесния брак.\r\nСлед това славно знамение, по време на царуването на Траян, свети Фока бил предаден на мъчение от управителя Африкан. Този властител дълго го принуждавал да принесе жертва на идолите, но светецът предпочел самия себе си да принесе жертва на Бога. Той не изпълнил заповедта на княза, не пожелал да въздаде чест на произведението на човешките ръце, чест, подобаваща на Единия Бог, седящ на херувими. Тогава князът заповядал да привържат светеца към дърво и да го мъчат. Цялото му тяло било покрито с рани. Подобно на гладните хищни птици, които нападат труп и като го късат на части, го изяждат: така мъчителите терзаели чистото тяло на страдалеца Христов. Но всичко това свети Фока претърпял мъжествено. Той чувал глас от висините, който го укрепявал. Като призовавал Иисуса Христа, той понасял мъките, презирайки всички страдания. Той не щадял плътта си заради Този, Който не пощади Себе Си и пострада за нас на кръста. Това страдание било за свети Фока като райска прохлада: така мъжествено понасял мъките, като изповядвал Името на пострадалия за нас Господ.   Нищо непоносимо нямало за верния раб, който страдал за своя Владика. Ако и да се съберели от целия свят мъчителите срещу него, ако да изобретяли всички мъки, то и тогава той бил готов да страда за своя възлюбен Господ, като възгласял заедно с пророк Давид: \"Готово е сърцето ми, Боже (готово е сърцето ми)\" (Пс. 107:2).    Мъчителите го положили върху силно нагорещено желязо, но то веднага изстинало, понеже сърцето на светителя горяло от любов към Бога и този духовен огън победил силата на веществения огън. И във всички мъчения, които измислили за него, свети Фока се оказал победител, понеже около него се явявало ангелско войнство и неизречена божествена светлина. В тъмниците го просвещавала небесна светлина, в оковите той се веселял с надеждата за небесната свобода, в скърбите се утешавал от ангелите, в раните бил укрепяван от Иисуса Христа - Господа. След много и различни мъчения го хвърлили в нагорещена баня, където той, като се молел, предал духа си в Божиите ръце и се сподобил да получи венеца на победителя в Църквата на тържествуващите. Неговото свято тяло било погребано с почести и при гроба му се извършвали много чудеса.     ", "date": "2019.09.22", "title": "Св. свещеномъченик Фока Синопски"}
{"url": "https://www.actualno.com/crime/tejka-katastrofa-na-am-hemus-otne-jivota-na-6-godishno-dete-news_1377765.html", "text": "      Дете на 6 години загина при тежка катастрофа на магистрала \"Хемус\" край Шумен, предаде Нова телевизия. При инцидента са се ударили два автомобила - с варненска и с русенска регистрация. Сигналът е получен вчера в 18.15 ч.      По първоначални данни водачът на едната кола - 35-годишна жена от Варна, заради движение с несъобразена скорост и липса на достатъчно дистанция, ударила движещия се пред нея автомобил и той се преобърнал. Загиналото дете пътувало именно в него. В МБАЛ – Шумен са откарани останалите трима пътници и водачът.   В същата болница са приети и 35-годишната жена и дете на 8 години, което пътувало с нея. Все още няма информация за състоянието на пострадалите.\r\nВременно се ограничава движението при 338-и километър на автомагистрала \"Хемус\", в посока Варна, в района на Белокопитово. Движението се осъществява по обходен маршрут - по път I-2 пътен възел \"Белокопитово\" - Шумен, до етапна връзка с автомагистрала \"Хемус\".  Шофьорите да се движат с повишено внимание и съобразена скорост, апелират от Агенция \"Пътна инфраструктура\". ", "date": "2019.09.22", "title": "Тежка катастрофа на АМ \"Хемус\" отне живота на 6-годишно дете "}
{"url": "https://www.actualno.com/society/georgi-shagunov-chovekyt-kojto-napisa-himn-za-nezavisimostta-news_1377803.html", "text": "       е един от най-уважаваните празници в националния календар. Той има своя химн, който е написан от капелмайстора Георги Шагунов веднага след нейното обявяване на 22 септември 1908 г.      Шагунов е роден на 15 март 1873 г. в град Пловдив, където учи във френския католически колеж „Свети Августин“, а след това завършва Лионската държавна консерватория. След дипломирането си е назначен за помощник-капелмайстор на Лионския градски духов оркестър.   В родината се завръща през 1895 г. Първоначално се установява в Пловдив, където става военен капелмайстор на духовия оркестър на Трети конен полк. Две години по-късно се установява в Бургас като капелмайстор на 24-и пехотен Черноморски полк. На тази длъжност той остава до своето пенсиониране през 1930 г.\r\nГеорги Шагунов написва химна във възхвала на Независимостта в три варианта – за четиригласен мъжки хор и пиано, за хор и духов оркестър и за духов оркестър. Собственоръчно написания текст от композитора е върху варианта за хор и пиано.  Върху заглавния лист на партитурата, капелмайсторът е записал:\r\n„Настоящият (марш) химн е написан веднага щом се получи телеграмата за провъзгласяване на царство България, преди още да знаят всички офицери и войници, освен командира на полка, който ми предаде съдържанието на телеграмата и ми заповяда след един час да изляза и да изсвиря на плаца „Шуми Марица” като предам на всички новината. Той (химнът) се изсвири веднага след „Шуми Марица” и се изпя от мене. Свири се от музиката на 24-и полк и при обикалянето ни същия ден из бургаските по главни улици.”   Композиторът е носител на ордени и медали, между които и на орден „Св. св. равноапостоли Кирил и Методий”, учреден по повод обявената на 22 септември 1908 г. независимост на България. Георги Шагунов умира на 10 ноември 1948 г.     ", "date": "2019.09.22", "title": "Георги Шагунов, човекът който написа химн за Независимостта "}
{"url": "https://www.actualno.com/plovdiv/ulici-v-plovdiv-se-prevryshtat-v-zoni-za-sport-i-zabavlenie-dnes-news_1377810.html", "text": "       Училища от Пловдив се раздвижват в инициативата \"Ден на отворените улици\". Учебни заведения от цяла България ще се включат в Европейския ден на спорта в училище. Събитието ще предложи различни спортни занимания на открито – от пускане на хвърчила и фризбита, до силови тренировки, танци, игри върху асфалт, като дама и туистър, както и редица забавни настолни игри.        В \"Ден на отворените улици\" ще се проведат и различни арт занимания и работилници, образователни игри и беседи, посветени на устойчивия начин на живот, велосипедни демонстрации, ескейп-предизвикателство. Любителите на цветята ще могат да си засадят растение или да подготвят семена за разсад. Най-любознателните посетители могат да участват в образователни игри, беседи и занимания, посветени на устойчивия начин на живот и “разумното” придвижване.   Ще бъдат проведени демонстрации на различни модели велосипеди, а на място ще има и временна вело-библиотека. Няма да липсват и зони за отдих, масажи и “тихи” игри. Целта на събитието е за един ден автомобилите да отстъпят място на хората и да се преоткрие радостта от свободното придвижване в сърцето на града. Учениците, които искат да се включат, ще мигат да се регистрират на място. \"Ден на отворените улици\" се провежда по време на \"Европейската седмица на мобилността\" - 16-22 септември.\r\nА ден на спорта в училище (ЕДСУ) е посветен на насърчаването на физическата активност сред учениците, като се залага на елемента на забавлението и се изпробват нови видове физическа активност и спорт, за да се повиши усещането за „принадлежност към училището“ за всеки участник. Основната цел на събитието е да насърчава физическата активност сред учениците в България и цяла Европа и да включва колкото може повече деца и млади хора, училища и организации. Инициативата в Пловдив ще се проведе в южната зона на булевард „Марица юг“ - от кръговото кръстовище на Водната палата до моста на Адата - в часовете от 10:00 ч. до 16:00 ч. днес (22.09.19 г.), когато България отбелязва годишнина от своята независимост.   Събитието е пилотна инициатива, организирана от Международната асоциация за спорт и култура (ISCA) в партньорство с Европейската комисия и програма Еразъм+. То е част от целогодишната кампания за насърчаване на физическата активност NowWeMOVE. Организатор на Деня на отворените улици в България е сдружение \"БГ Бъди активен\", като партньори са община Пловдив, Министерство на околната среда и водите, Общинска фондация „Пловдив“ 2019. ", "date": "2019.09.22", "title": "Улици в Пловдив се превръщат в зони за спорт и забавление днес"}
{"url": "https://www.actualno.com/society/kzk-othvyrli-jalbata-sreshtu-tyrga-za-detska-bolnica-news_1377768.html", "text": "      Отхвърлена е жалбата на Камарата на архитектите в България (КАБ) срещу обявената от здравното ведомство инженерингова поръчка за проектиране, строителство и авторски надзор на национална многопрофилна детска болница, става ясно от решение на Комисията за защита на конкуренцията.      Заедно с протеста КАБ поиска и временна мярка спиране на производството. Тя бе отхвърлена по-рано – на 11 септември. Отделно от жалбата на КАБ до здравния министър бе изпратено писмо и от Камарата на инженерите в инвестиционното проектиране с искане да проведат работна среща с него, за да обсъдят позицията им. Тя е сходна в голяма степен с жалбата, депозирана пред КЗК.\r\nОт Камарата на архитектите твърдят за множество нарушения при откриването на процедурата: за непълно техническо задание; за нарушаване на задължението на възложителя да прогнозира правилно, да планира и проведе обществената поръчка; че избраният ред за възлагане е незаконосъобразен; че е нарушен принципът на свободна конкуренция с обявяването на процедурата като „открита“; че е опорочено решението за откриване на процедурата; че са налице предпоставки за разделяне на поръчката на обособени позиции; че са нарушени правилата на ЗОП за предоставяне на пълен, неограничен, безплатен и пряк достъп до цялата документация; че не са включени в документацията техническите спецификации на поръчката; че са нарушени правилата за определяне прогнозната й стойност; че методиката за оценка е незаконосъобразна; че има дискриминационни критерии за подбор; че са въведени незаконосъобразни клаузи по отношение на авторските права.\r\nВсички те са отхвърлени от Антимонополната комисия като решението й съдържа почти 70 страници обстоятелствена част.  Припомняме, че прогнозната стойност на обекта е 79 535 000 лв. без ДДС (95,4 млн. лв. с ДДС).    Още през декември миналата година здравният министър Кирил Ананиев обясни, че бъдещата национална детска болница няма да е на територията на Университетска болница „Лозенец“, а ще бъде доизградена на базата на започнатото преди години строителство на Националната педиатрична болница на територията на УМБАЛ „Александровска“.    През месец февруари Министерството на здравеопазването е възложило обследване на конструкцията, като заключението е, че строежът може да бъде довършен след строително-възстановителни дейности.\r\nСегашният строеж се състои от два основни 12-етажни корпуса и шест 3-етажни, всичките с два сутерена и фуги по между си. Общата разгъната застроена площ е 47 156 кв. м. Избраният изпълнител трябва да реконструира съществуващата сграда и да построи два нови корпуса.\r\nПо отношение на жалбата от МЗ заявиха по средата на август, че процедурата е съобразена изцяло със Закона за обществените поръчки и е съгласувана с Агенцията за обществени поръчки.   Те припомнят точно за това обследване, изпълнено от фирма „Балмер инженеринг“ ООД, в което се препоръчва да бъде извършено възстановяване на целостта на сечението на стоманобетоновите елементи и усилване на подовите конструкции и стоманобетонови шайби.\r\nОт здравното министерство информират, че ще обявят и поръчка за строителен надзор, но поради стратегическия характер на лечебното заведение за страната, екипът на МЗ също щял да осъществява оперативен контрол на всеки етап от строежа.   „Предвижда се болницата да бъде оборудвана с високотехнологична медицинска апаратура и обзавеждане, като те не са предмет на настоящата обществена поръчка. Също така ще бъде използвана и наличната годна медицинска апаратура от съществуващите детски отделения към държавните болници. Ще бъдат закупени нови апарати за клиниките по образна диагностика, интензивно лечение и спешна помощ. В това направление ще бъдат проведени процедури по кандидатстване за финансиране с европейски средства“, уточняват още от МЗ. \r\nРешението на КЗК подлежи на обжалване пред Върховния административен съд. Производство по жалбата е образувано на 28-ми август. Оттогава процедурата е спряна.\r\nЖалби в КЗК срещу  поръчката за проектиране и строителство на детска болница бяха подали и фирмите \"ВДХ\" АД и \"Архитектурно и строително бюро Хелвеция\" ЕООД, но по тях производство не беше образувано. ", "date": "2019.09.22", "title": "КЗК отхвърли жалбата срещу търга за детска болница"}
{"url": "https://www.actualno.com/crime/myj-s-pistolet-zaplashi-hora-v-stolichen-kvartal-news_1377789.html", "text": "      57-годишен мъж вдигна на крак полицията в столичния ж.к \"Овча купел\" тази вечер, научи DarikNews.bg от свои източници.      Нападателят е изключително агресивен и заплашва жителите на цял блок в квартала. Към момента той не държи заложници.   По непотвърдени данни мъжът е психично лабилен. Твърди се, че работи в СОТ.\r\nНа мястото на инцидента има много полиция, изпратени са и спецчасти.  Около 23.00 часа там вече имаше и екип от психолози, които водят преговори с човека.\r\nВсе още не е ясна причината, поради която мъжът е изпаднал в нервна криза и е прибегнал до заплахи с оръжие. ", "date": "2019.09.22", "title": "Мъж с пистолет заплаши хора в столичен квартал "}
{"url": "https://www.actualno.com/crime/bylgarski-alpinist-e-zaginal-v-planinata-olimp-news_1377797.html", "text": "      Българин загина в планината Олимп. Това съобщи Гръцката спасителна служба. Инцидентът е станал вчера в местността „Louki tou Stefaniou“.      Българският алпинист е паднал в дере. В спасителната операция са участвали екипи на пожарната.\r\nТой е починал от тежките травми получени при падането му, уточняват от гръцката спасителна служба.   Катерачът бил извлечен от местните пожарникари и Специалния отряд на противопожарната служба, но за нещастие не оцелял.  Операцията е продължила повече от пет часа. Не се посочва възрастта и името на починалия планинар. Не се знае още дали е изкачвал сам или в група с други катерачи.\r\nМястото, където е намерен, е много рисковано и опасно, коментират познавачи на района, цитирани от БНР.\r\nТова е -планинар под Олимп през тази година. През май 25-годишен наш сънародник почина в същата планина.     ", "date": "2019.09.22", "title": "Български алпинист е загинал в планината Олимп"}
{"url": "https://www.actualno.com/politics/bliznak-s-9-zajavlenija-za-uchastie-v-izborite-s-3-razlichni-konfiguracii-news_1377774.html", "text": "      Близнак от Девин подаде девет на брой заявления за участие в предстоящите местни избори с три различни политически конфигурации. И странно, но Общинската избирателна комисия е регистрирала всичките.      Всичко е станало в един ден – миналия петък. Самите девет регистрации пък са вписани в рамките на 16 минути – между 17.44 и 18 часá.\r\nЗдравко Чепишев е подал искания за регистрации на ПП „Обединена социалдемокрация“, на ПП „Нова алтернатива“ и на Коалиция „Заедно за промяна“.      С трите конфигурации по заявленията му е одобрен пълен набор  кандидатури за участие в местните избори поотделно – три за кмет на Девин, три за общински съветници, три за кметове на селата Беден, Брезе, Грохотно, Гьоврен, Лясково, Осиково, Селча и Триград.\r\nОт Общинската избирателна комисия в Девин обясниха, че в качеството си на адвокат един човек може да бъде упълномощаван от множество парти и субекти, не само от три. Тоест, Чепишев е извършил регистрациите като юрист, упълномощен от съответните партии и коалиции. „Имена няма посочени, нито неговото име фигурира в листите на тоя етап. Така, че няма никакво нарушение, нито нередност“, коментираха от ОИК.\r\nЗдравко Чепишев има брат близнак Живко. Двамата са юристи. Живко е бил районен прокурор на Девин, както и председател на Общинския съвет. Имаше период, в който Здравко пък беше временен кмет на общината.     ", "date": "2019.09.22", "title": "Близнак с 9 заявления за участие в изборите с 3 различни конфигурации"}
{"url": "https://www.actualno.com/politics/fandykova-otnovo-prehvyrli-topkata-kym-izpylnitelite-za-gafovete-na-graf-ignatiev-news_1377819.html", "text": "       беше абсолютно необходима. Помните как изглеждаше тя преди година и половина – подаваше се арматура, имаше разбити плочки, ужасна гледка и на мен ми беше неудобно да минавам по тази улица.      Да, направихме някои грешки още в началото, като и аз се предоверих на изпълнителите за кратките срокове , за които заявиха, че могат да приключат ремонтните дейности. Но нека все пак да отбележим, че днес ''Граф Игнатиев'' изглежда по коренно различен начин от онова, което беше.   Това обясни в сутрешния блок на Нова телевизия кметът на София и кандидат за нов мандат Йорданка Фандъкова.\r\nПрипомняме, че в началото на март 48-годишна жена се спъна в ограничителите  на \"Графа\" и пострада – пукната ръка и натъртвания. След този инцидент от „Пирогов“ казаха, че това е поредният пострадал от . На 7 март възрастен мъж също пострада, след като се спъна в ограничителите, които веднъж бяха променени. Въпросните блокчета, станали известни като „перки на акули“, бяха поставени по искане на „Пътна полиция“.  Поводи за оплаквания от страна на гражданите бяха както ограничителите по трасетата на трамваите, така и криво наредени плочки, стърчащи кабели и тръби . В края на миналата година заради проблемите с ремонта оставка подаде заместник-кметът на София Евгени Крусев. Прокуратурата започна разследване за „длъжностно престъпление, свързано с нарушение на Закона за обществените поръчки“.\r\nФандъкова не пропусна да отправи нападки и към друг кандидат за кметското кресло - . \r\n\"В последните седмици г-жа Манолова може би заради недостатъчната компетентност има твърдения, които не са верни\", посочи Фандъкова. Говорило се, че предопределен кандидат щял да спечели процедура за обществена поръчка за доставка на електробуси, което не е вярно. Всички процедури приключват след изборите, а не преди тях, даде да се разбере столичният кмет.       Тези процедури, за които Манолова говори ще приключат след изборите, увери Фандъкова. Тя изтъкна, че има твърдения, които манипулират хората и спират развитието на града.\r\nНа въпрос от кого ще търси подкрепи, ако се стигне на балотаж, Фандъкова отбеляза, че ще стърси подкрепа от всички хора, които искат да продължат модернизацията на града. В момента се състезаваме всички със своите плнове и прокети, така че ще търся подкрепата от всички граждани, които искат модернизацията на столицата да продължат с бързи темпове, подчерта тя.\r\nТя обясни, че с премиера Бойко Борисов не си поставят условия, а водят разговори , обсъждат и взимат решения.\r\n\"Моите условия винаги са свързани с града и винаги съм защитавала всеки един проект за столицата, защото никога средствата не идват даром, а трябва да се подготвят проекти и да се защитават. \"Моите условия са София\", категорична беше Фандъкова.\r\nПо думите й о питът винаги е полезен, но също така и пропуските, стига да си взимаме поуки .      \"За 10 години винаги се допускат грешките, хората не очакват оправдания, а очакват да поправим грешките, които залягат нови проекти, ясен график и нови източници на финансиране\", каза Фандъкова.\r\n“Освен грешките, ние имаме огромни резултати в промяната на града за последните 10 години.\" Фандъкова се похвали с инвестициите в градския транспорт, подобряване качеството на въздуха, заложените повече санкции и изисквания, инвестициите в метрото. ", "date": "2019.09.22", "title": "Фандъкова отново прехвърли топката към изпълнителите за гафовете на \"Граф Игнатиев\""}
{"url": "https://www.actualno.com/curious/3-te-zodii-koito-shte-si-imat-bebe-skoro-news_1377640.html", "text": "       Телец       Страхувате се от тази голяма крачка, но вътрешно силно искате да станете родители. Много хора около вас създават здрави семейства с деца и това ви влияе по един или друг начин. От една страна ви плаши за това, че вече идва и вашето време, но от друга ви мотивира да вземете това важно решение. Връзката ви е здрава, върви добре и по всичко личи, че сте намерили човека до себе си. Защо да чакате тогава? Най-хубавото време от живота ви предстои. Да разберете смисъла му и да видите колко много обич ще изпълни живота ви. Пътували сте много, видели сте различни чудеса по света, време ви е да ги предадете на собствените си деца и да направите следващата голяма крачка в живота си. Ще бъдете перфектните родители, заложено ви е в зодията. Стрелец    Искате го повече от всичко, но човекът до вас се колебае. Може да бъдете спокойни, това скоро ще премине. Трябва да му дадете малко време и да не го притискате. В противен случай може да се изплаши и да си тръгне. Хубавото във връзката ви тепърва предстои. Усещате, че ви е време за нещо по-голямо и по-сериозно. Обичате свободата си, да пътувате и да пазарувате, но за нищо на света не бихте предпочели такъв живот, защото за вас той би бил празен. Време ви е за дете и това го пише в зодията ви. Най-хубавото от всичко е, че може би ви чака не едно, а две... И тогава животът ви завинаги ще се промени и ще поемете по най-красивото и вълнуващо приключение в живота ви. Още малко и ще бъде тук... Риби Най-хубавата новина в живота ви ще дойде изненадващо. Няма да сте го планирали, няма да се чудите, нито ще ви изплаши хубавата вест. Ще сте готови и макар това да не ви се струва възможно сега, само почакайте и ще видите. Ще усетите истинско щастие и ще ви се иска да кажете на целия свят, че ще ставате родители. Половинката ви ще ви подкрепя на всяка крачка и ще изживеете истинско приключение като родители. Всичките ви близки ще са много изненадани, но няма да срещате трудности с тях. Голямото вълнение може да ви завари напълно неподготвени, за това не се шашкайте, а приемете новината като следващата голяма крачка в живота ви.   ", "date": "2019.09.22", "title": "3-те зодии, които ще си имат бебе скоро  "}
{"url": "https://www.actualno.com/tips/derbi-ot-evropa-futbolnite-prognozi-za-spektakyla-chelsi-livyrpul-news_1377835.html", "text": "      Безспорно дерби №1 в , а и изобщо през този уикенд, ще се проведе на \"Стамфорд Бридж\", където новият проект в Челси, изграждан от Франк Лампард, посреща добре смазаната машина на Юрген Клоп. Лондончани ще сверят часовниците си с убедителния лидер в шампионата, и то след първия кръг в Шампионска лига, в който и двата тима понесоха поражения. Само преди месец \"сини\" и \"червени\" играха за Суперкупата на Европа, а битката беше спечелена от . Какво очакваме да се случи в неделя вечер от 18:30 часа българско време? Вижте на \"The Dalai Lama\" за красивия сблъсък, който ни очаква:       Обосновката ми тук е продиктувана от изящната форма на европейския шампион, както и слабото представяне на Челси в защита. „Сините” са вторият отбор, допуснал най-много голове в първенството, докато за триото в атака на Ливърпул думите вече са излишни, след като продължават да са най-резултатната тройка във футбола.\r\nПрез миналия сезон „червените” спечелиха домакинството си, а чудат гол в добавеното време ги избави от поражение в Лондон през есента. Въпреки това смятам, че подмладяването в състава на Челси няма да спомогне, а един от основните виновници за положителните резултати на отбора – Мейсън Маунт, няма да играе поради контузия. .   : Победа за Ливърпул, коефициент 2,02 в 7777.bg      Корнери – над 8,5 ъглови удара\r\nОбичайно срещите между двата тима виждат средно по 9 корнера на дуел. Именно откритата игра, която се очаква да видим на „Стамфорд Бридж” може да предразположи за доста повече над 9 корнера, но коефициентът от 1,37 е повече от добър, даден от 7777.bg, за да може да се комбинира с нещо друго. Също така спокойно може да се изигра над 4,5 корнера за Челси, като там коефициентът е 2,00. : Над 8.5 корнера (коефициент 1.37)    Двата отбора не се славят със своята грубост, а това дори се вижда и в мачовете им в последните сезони. В последните пет мача има само един, който е минал кота „3”, що се отнася до картони. Три бяха картоните и в последната им среща – за Суперкупата на Европа, но един от тях падна в продълженията на мача. Именно затова смятам, че този залог е повече от разумен.   : Под 3,5 картона – 1,68 коефициент. Сайтът 7777.bg ни предоставя чудесната възможност да отиграем интересен залог с добър коефициент. Над 4,5 точни удара в мача за отбора гост е прекрасна възможност, след като се очаква „червените” да са по-дейният отбор и съвсем логично Кепа Арисабалага да има повече работа, за разлика от колегата си от другата страна на терена – Адриан.\r\nНапълно вероятно е дори този залог да излезе още през първото полувреме, но не гарантираме с точност, че това може да се случи, а коефициентът за този пазар е 1,65.    : Над 4.5 точни удара на Ливърпул (1.66) Този вариант, лично според мен, е възможен да излезе, но и рисков. Така нареченият риск идва от факта, че тимът на Юрген Клоп досега има едва една „суха” мрежа в официалните си мачове досега, а залогът и предизвикателството в Лондон са големи. Въпреки това мисля, че е възможно именно в този мач „червените” да играят повече от концентрирано в защита с оглед факта, че тимът все още избистря постройката си и подреждане в отбрана. Остротата на Челси в неделния мач е абсолютно сигурна, но коефициентът от 4,30 не е за пренебрегване в този случай. : Ливърпул да спечели без да допусне гол (4.30)  ", "date": "2019.09.22", "title": "Дерби от Европа: Футболните прогнози за спектакъла Челси - Ливърпул"}
{"url": "https://www.actualno.com/asia/bebe-v-indija-se-rodi-s-tri-ryce-i-chetiri-kraka-snimki-news_1377773.html", "text": "      Има редки случаи, в които близнаци или тризнаци не успяват да се оформят адекватно и поотделно и по този начин се раждат или съединени близнаци, или бебета с допълнителни крайници.      24-годишна индийка от щата Раджастан наскоро родила близнаци, но докато момчето било напълно здраво, сестра му имала допълнителен комплект крака и допълнителна ръка, стърчаща от корема й, съобщава Дейли Мейл.    Аномалията изненадала жената и нейния съпруг, които никога не са се подлагали на ултразвук по време на бременността.  Въпреки необичайния си вид, момичето е стабилно и в момента има само леки проблеми с дишането. Очаква се то да бъде откарано в болница в Джайпур, за да се подложи на педиатрична операция, при която допълнителните й крайници ще бъдат безопасно отстранени, съобщава медията.\r\nСпоред лекари, цитирани от британския таблоид, първоначално близнаците са били тризнаци, като едно от бебетата се е „сляло“ с момичето в някакъв момент по време на развитието на плода.   Това е рядък случай, който понякога води до друго сериозно състояние - съединени близнаци, които споделят определени органи или части от телата си.     ", "date": "2019.09.22", "title": "Бебе в Индия се роди с три ръце и четири крака (СНИМКИ)"}
{"url": "https://www.actualno.com/asenovgrad/akcija-na-mvr-v-asenovgrad-174-narushenija-pri-provereni-155-dushi-i-152-mps-news_1377825.html", "text": "      Акцията по безопасност на движението бе проведена от служители на пловдивския сектор „Специализирани полицейски сили“ за времето от 08:00 ч. до 20:00 ч. в рамките на вчерашния ден в Асеновград. Проверени са общо 155 души и 152 моторни превозни средства. В хода на операцията са засечени девет неправоспособни водачи и още толкова да ползват мобилен телефон по време на движение, без необходимото устройство. 65 са случаите на непоставен обезопасителен колан в автомобилите, а четирима мотористи са били без каски.      Под въздействие на алкохол над 1,2 промила е засечен един шофьор. Други шестима са с отнети книжки заради неплатени глоби, а 35 – с пътни документи. Установени са по четири моторни превозни средства, които не са нерегистрирани по надлежния ред, с прекратена регистрация и с изменена конструкция. 13 автомобила не са преминали през годишен технически преглед. Пет са били технически неизправни и същия брой – без задължителна застраховка „Гражданска отговорност“. Допълнително екипите са съставили и 16 акта за установени нарушения по Закона за българските лични документи. Образувано е досъдебно производство и четири предварителни проверки.    ", "date": "2019.09.22", "title": "Акция на МВР в Асеновград: 174 нарушения при проверени 155 души и 152 МПС"}
{"url": "https://www.actualno.com/europe/asandj-e-v-kritichno-systojanie-a-uslovijata-mu-v-zatvora-po-zle-ot-na-osydenite-teroristi-news_1377779.html", "text": "      Британските власти държат основателя на „Уикилийкс“ Джулиан Асандж в . Това каза главният редактор на сайта Кристин Храфънсон в интервю за Грейзон.       . Той е в почти пълна изолация, каза Храфънсон.   Въпреки факта, че основателят на „Уикилийкс“ вече е излежал присъдата си за нарушаване на условията на гаранцията и трябва да бъде освободен на 22 септември, той ще остане в затвора за периода на съдебното разглеждане за екстрадицията. Това се дължи на решението на районния съдия Ванеса Барайцер, убедена, че Асанж може да избяга, ако бъде пуснат от ареста.\r\nСпоред Храфънсон, подобно решение показва предубедено отношение към Асандж.  Джулиан Асандж стана известен с материали, разкриващи През 2010 г. той беше обвинен в сексуален тормоз и изнасилване в Швеция. Асандж отрече обвиненията. Според него жените, повдигнали обвиненията, са действали под влияние на органите на реда.   От 2012 г. Асандж се укриваше в посолството на Еквадор в Лондон. Сутринта на 11 април 2019 г. той бе задържан по заповед, издадена през 2012 г. за неявяване в съда, както и по искане на властите на Швеция и САЩ.    На 1 май журналистът беше осъден на 11 месеца и две седмици затвор за нарушаване на условията за гаранция.\r\nСлед това американските власти повдигнаха на Асандж нови обвинения в шпионаж и разкриване на класифицирана информация. Сега той е изправен пред възможността за затвор до 175 години. Съдът трябва да вземе решение за екстрадицията на журналиста в САЩ.\r\nВ края на май Асандж бе преместен в медицинското отделение в Белмарш. Според адвоката му, журналистът се чувствал толкова зле, че е „невъзможно е да се проведе нормален разговор с него“.    ", "date": "2019.09.22", "title": "Асандж е в критично състояние, а условията му в затвора - по зле от на осъдените терористи "}
{"url": "https://www.actualno.com/starazagora/blizo-50-hiljadi-leva-sybraha-starozagorci-za-kamelija-snimki-news_1377780.html", "text": "       48 282 лева и 120 евро събраха старозагорци в подкрепа за събиране на средства за лечението на 32-годишната Камелия Добрева, страдаща от остра Т-лимфобластна левкемия, а за лечението й са необходими 300 хиляди евро. 38-ия си  рожден ден кметът на Стара Загора Живко Тодоров отбеляза не с близки и приятели, а с благотворителна вечер , на която покани съгражданите си да подкрепят каузата за събиране на средства за лечението на младата жена.       „Благодаря на всички Вас, които дойдохте тази вечер. Моят рожден ден е само повод да сме тук. Каузата е една - Камелия Добрева, за която всички ние ще помогнем да се съберат пари, защото става въпрос за младо момиче на 32 години, което се нуждае от тези средства, за да запази живота си. Реших на рождения си ден тази година да направя така, че повече хора да научат за Камелия. Ако всички се съберем и дадем по малко е много лесно да съберем голяма сума, отколкото няколко човека да се опитват да я съберат сами, защото тогава наистина е непосилно. Едно е да има град, друго е да има общност. Благодаря Ви, че Ви има и че имате сърца!”, обърна се Тодоров към стотиците старозагорци в историческия музей снощи. „Благодаря от сърце и от душа от името на Ками на кмета Живко Тодоров, на всички вас! Вие сте хора със страшно добри сърца! \", каза развълнуваният баща на Камелия Добри Добрев.   Освен събраната в трите кутии за дарения сума безвъзмездно на благотворителната вечер свириха дамите от трио „Реверанс“, а Ники Чернев се погрижи за озвучаването. Каузата беше подкрепена и от кетъринг фирмата, а гостите можеха да си купят ръчно изработени сувенири от благотворителния базар. Много фирми и организациите в града използваха и банковите сметки на Камелия, за да подкрепят нея и семейството й в този труден момент.            ", "date": "2019.09.22", "title": "Близо 50 хиляди лева събраха старозагорци за Камелия (СНИМКИ) "}
{"url": "https://www.actualno.com/cars/ford-ranger-raptor-e-v-stihijata-si-izvyn-pytja-test-drajv-news_1377836.html", "text": "       Пикапите отдавна не са само фермерски автомобили и от работни коне се превърнаха в превозни средства за хора с активен начин на живот. В съвременните пикапи често на заден план остават товароносимостта и размера на легена, а акцентът е поставен върху проходимостта и динамиката. Един от най-яките пикапи безспорно е новият Ford Ranger, който постоянно се усъвършенства. При последната модернизация в гамата на Ranger беше добавена и спортна версия на модела, наречена Raptor. Името е заимствано от американския пикап F-150 Raptor, който се продава отдавна отвъд океана. В края на миналата година Ford Ranger Raptor беше представен и в Европа, готов да щурмува офроуда със завидна проходимост и мощен дизелов двигател.        Името Raptor никак не е случайно, тъй като символизира силата на огромния динозавър, който се носи бързо по всякакви терени и се катери до най-високите върхове. Външният вид на новия Ranger Raptor говори отдалеч, че той е създаден за сериозен офроуд. Високо повдигнатата каросерия, широките арки на колелата, издадените напред черни масивни брони, подсилените амортисьори, изразителната радиаторна решетка с огромен надпис Ford и специалните офроуд гуми BF Goodrich подсказват, че пикапът е предназначен за безмилостна експлоатация извън пътя. Пътният просвет е увеличен до 283 мм, ъглите на атака отпред и отзад са съответно до 32,5 градуса и 24 градуса, а под бронята е поставена масивна стоманена защита.    В салона на Ford Ranger Raptor промените са по-малко и не са преобразили сериозно интериора на пикапа. Воланът е с по-дебел обръч, обшит е с перфорирана кожа в зоните за захващане, а на върха има червен маркер, подобно на състезателните коли. Пред водача е приборното табло, в което са комбинирани дигитални и класически аналогови инструменти. Циферблатите са по-четливи и изглеждат интересно. Бордовия компютър е с подробно меню, инсталирано на почти всички нови модели на Ford. В салона Ford Ranger Raptor разполага с удобни седалки, тапицирани с комбинация от кожа и алкантара, с висок гръб и дискретни странични опори. Затова беше удобно да седя дори и няколко часа, без да почувствам дискомфорт. Кожената тапицерия в горната част на предния панел създава усещане за луксозен автомобил. Задният ред остава непроменен и тук е удобно да седите точно като в лека кола.     Още повече иновации се крият под купето на Raptor, където има нов дизайн на конструкцията на шасито, като са използвани само някои елементи от стандартния Ford Ranger. Поставено е по-здраво окачване, способно да издържа на големи натоварвания и има с 30% по-голям ход. Това означава, че при отделяне на колелата от настилката, Ranger Raptor ще се приземи безпроблемно. Под предния капак е поставен 2,0-литров дизелов двигател с двоен турбокомпресор с мощност 213 к.с. и 500 Нм максимален въртящ момент. Моторът е съчетан с 10-степенна автоматична скоростна кутия, която работи плавно и реагира бързо при рязко подаване на газта. Най-напред подкарвам Raptor по асфалтиран път. Въпреки големите габарити, лесно свиквам с шофирането на дългия почти 5,40 метра и широк малко над 2 метра пикап. Първоначалното усещане е, че карам голям пикап, но в същото време той реагира послушно като обикновен Ranger. В нормален режим воланът е лек, габаритите се усещат лесно, така че с тях се свиква почти веднага. Новият Ranger Raptor ускорява бодро, като издава приятен звук от двигателния отсек. Пикапът бързо достига 130 км/ч, а 10-степенният автоматик ме впечатли не само с големия брой предавки, но и с възможността да ги жонглира ловко. Все пак в завоите трябва да се внимава, тъй като пикапът е с висок център на тежестта, а гумите не са стандартни, а са предназначени за офроуд. Въпреки че спирачките са подсилени, при динамично шофиране в режим Sport трябва да бъдете внимателни с газта и да пришпорвате разумно автомобила. В комбиниран цикъл разходът на гориво е около 9-10 литра, което е разумно. Истинското предизвикателство за новия Ranger Raptor започна с излизането извън пътя. В изоставен военен полигон изпробвах всеобхватните възможности на пикапа. Изпитанията започнаха с щурмуването на висок хълм по скалист терен. Следваха още пресечени местности, възвишения и спускания по черни пътища, и сериозен офроуд. Извън пътя Ford Ranger Raptor е в стихията си. Без да се затруднява с дълбоките коловози, където повечето кросоувъри биха спрели, пикапът смело се втурва напред.   Най-много ме впечатли шофирането с висока скорост по черен път. За целта е проектиран режимът Baja, който ми позволява да карам със 100 км/ч през офроуда. Не са нужни специални умения и практика, всичко е наистина толкова лесно. Наличните 6 режима подобряват възможностите на задвижването на всички колела и осигуряват завидна проходимост върху камъни, кал и сняг. Благодарение на тях, новият Ford Ranger Raptor е зрелищна и мощна машина, сериозно подготвена за офроуд или за забавни състезания извън пътя. Схемата на предаване на тягата остава същата, с твърдо свързан преден мост, така че на асфалтови пътища пикапът може да бъде само със задвижване на задните колела. Технически характеристики   Размери Дължина, мм: 5398\r\nШирочина, мм: 2028\r\nВисочина, мм: 1873\r\nМеждуосие, мм: 3220\r\nСобствено тегло, кг: 2332\r\nВместимост на резервоара, л: 80 Двигател Тип: 4-цилиндров редови с двоен турбокомпресор\r\nРаботен обем, куб. см: 1996   Максимална мощност, к.с. при об/мин: 213 при 3750\r\nМаксимален въртящ момент, Нм при об/мин: 500 при 1750-2000\r\nСкоростна кутия: 10-степенна автоматична Динамика Максимална скорост, км/ч: 170\r\nУскорение от 0-100 км/ч, секунди: 10,5   Среден разход, л/100 км: 8,9\r\nВредни емисии СО2, г/км: 233\r\nЦена на модела, лева с ДДС: 120 000 Автор:   Снимки:   ", "date": "2019.09.22", "title": "Ford Ranger Raptor е в стихията си извън пътя (тест-драйв)"}
{"url": "https://www.actualno.com/chronicles/systaveno-e-chetirideset-i-tretoto-pravitelstvo-na-bylgarija-news_1377769.html", "text": "      На 22 срещу 23 септември 1923 г. избухват бунтове в Северозападна България. След десетдневни боеве (Брусарци, Лом, Бойчиновци) армията успява да разгроми работническо-селските отряди. Много от въстаниците, между които и ръководителите Георги Димитров, Васил Коларов и Гаврил Генов, за да се спасят, са принудени да емигрират в КСХС. Въпреки споразумението между ВМРО и БКП (т.с.), че въстание в Пиринския край няма да има, на 23 септември същата година въоръжените комунисти и селяни завземат Разлог. В отговор организацията разрешава на четите си да участват в потушаването на въстанието.      В началото на октомври същата година въстанието е потушено в цялата страна. Неедновременното му избухване позволява на правителството да използва максимално възможностите на малобройната българска армия. БЗНС и БКП (т.с.) понасят тежък удар, а Демократическият сговор стабилизира позициите си. За да укрепи международния си авторитет, новата власт насрочва на 18 ноември същата година парламентарни избори. Те са спечелени с огромно мнозинство от управляващата коалиция, към която се присъединява и БРСДП (ш.с.). Овладяло Народното събрание, правителството получава възможност да продължи борбата срещу БКП (т.с.) и БЗНС чрез законодателна дейност. На 4 януари 1924 г. е гласуван „Закон за защита на държавата“, който забранява организациите, служещи си с революционни методи, и предвижда тежки наказания за привържениците им. Въз основа на него извън закона са обявени БКП (т.с.), Комунистическия младежки съюз, кооперация „Освобождение“, Партията на труда и Общият работнически синдикален съюз. През 1924 г. правителството отменя осемчасовия работен ден в предприятията и аграрната реформа и ограничава участието на студентите в обществения живот. Продължава екзекутирането без съд и присъда на водещи фигури от БКП (т.с.) и БЗНС (Петко Д. Петков, Тодор Страшимиров и т.н.).   Основната задача на правителството във външната политика е да се убедят съседите и Великите сили, че България няма реваншистки намерения. Потвърдени са ангажиментите на страната по Ньойския договор и Нишката спогодба. Въпреки това Сръбско-хърватско-словенското кралство и Гърция следят с явно подозрение действията на Демократическия сговор. Сръбско-хърватско-словенското кралство приютява избягалите на негова територия дейци на БЗНС и БКП (т.с.) и поддържа войски по границата. През октомври 1925 г., преследвайки чети на ВМРО, гръцката армия навлиза в Петричко. Тя се изтегля едва след намесата на Обществото на народите (България получава подкрепата на Италия). Гърция се задължава да плати 30 милиона лева обезщетение на България.\r\nВ края на 1924 г. правителството стабилизира своите позиции. В промишлеността и земеделието се наблюдава голям ръст на производството. Стабилизира се българският лев и намалява безработицата. В цяла Европа и в България е налице отлив на работниците и селяните от революционната борба. Тези промени не се забелязват от ръководството на БКП (т.с.), което под натиска на Коминтерна продължава подготовката на ново въстание. На „белия терор“ на правителството отговарят с бомбени атентати, убийства на сговористи и поява на терористични чети. На 16 април същата година военният център на БКП (т.с.) подготвя атентат в църквата „Света Неделя“ по време на опелото на о.з. генерал Константин Георгиев (убит от нелегални). Целта е да бъде унищожено присъстващото на ритуала ръководство на Демократическия сговор. В резултат на мощния взрив са убити над 140 офицери, генерали и невинни граждани. Между жертвите няма нито един министър. Царят закъснява за опелото и остава невредим. Атентатът и последвалото обществено недоволство от действията на комунистите дават възможност на правителството да нанесе мощен удар върху БКП (т.с.) и БЗНС. Избит е елитът на организациите. Направена е поправка в „Закона за защита на държавата“, която предвижда смъртна присъда не само на „извършилите общественоопасно деяние“, но и за хората които им помагат.  В края на 1925 г. в Сговора окончателно се обособяват две течения – крайно дясно, начело с проф. Александър Цанков и офицерите от Военния съюз, които са за продължаване на открития терор в страната, и умерено, включващо дейците на старите буржоазни партии (демократите на Александър Малинов и БРСДП (ш.с.) напускат обединението след Септемврийското въстание). Умерените са за възстановяване на правата и свободите, залегнали в Търновската конституция, и за борба с революционните сили посредством законодателни актове и съдилища. Жестокостите, извършени от правителството през септември 1923 г. и в периода април-май 1925 г., довеждат до поредната международна изолация на България. В същото време страната се нуждае спешно от нов заем, който да стабилизира икономическото ѝ положение и да смекчи проблемите на бежанците от Западна Тракия, Добруджа и Македония. Умереното течение в Сговора умело използва проблемите на правителството и предизвиква оставката му в началото на януари 1926 г. ", "date": "2019.09.22", "title": "Съставено е четиридесет и третото правителство на България"}
