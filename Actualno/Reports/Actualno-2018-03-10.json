{"url": "https://www.actualno.com/moresport/strahoten-uspeh-za-tervel-pulev-video-news_663865.html", "text": "  Един от най-добрите ни боксьори продължава изкачването си по стълбата в полутежка категория на  световния бокс. Тази вечер в Берлин родният представител се изправи  срещу най-сериозното си изпитание до момента - Валерий Брудов и успя да  спечели с единодушно съдийско решение, след като се изиграха всички 8  рунда и нито един от двамата боксьори не успя да нанесе нокаут.  Българинът  доминираше почти през целия двубой, но безспорно не беше срещал  съперник от такава класа. Рунакът, който има два мача за световната  титла в полутежка категория, се представи достойно и направи мача много  открит, но в размяната на удари Тервел беше по-точният боксьор и успя да  изкове победата си. Това е най-добрата победа на българина,  която със сигурност го поставя на картата на бокса в полутежка  категория. През април се очаква Пулев да изиграе и юбилейния си 10-и мач  в професионалния бокс. Вижте подробности за   ", "date": "2018.03.10", "title": "Страхотен успех за Тервел Пулев (ВИДЕО)"}
{"url": "https://www.actualno.com/politics/pes-razmaha-pryst-na-enp-news_663839.html", "text": "  Партията на европейските социалисти изразява дълбоко учудване от нападките, които президентът на Европейската народна партия, Жозеф Дол, си позволи да отправи към българските социалисти по време на посещението си в София на 9 март. Това се казва в съобщение от  пресофиса на лидера на ПЕС Сергей Станишев  По-рано в официално прессъобщение, разпространено от ГЕРБ, като член на ЕНП, Жозеф Дол е цитиран да казва: „Според мен българските социалисти не съществуват, откакто България пое Председателството, защото Бойко е най-успешният шеф в Европа.“ „За сведение на г-н Доул, според последните социологически проучвания, БСП има близо 19% от подкрепата на избирателите срещу 21% за ГЕРБ – факт, за който най-вероятно неговите домакини са пропуснали да го информират“, смята президентът на ПЕС Сергей Станишев. \"Комплиментите, отправени от президента на ЕНП към българския премиер, че правителството му е най-доброто, също будят недоумение. ГЕРБ в момента управлява България в коалиция с националистически партии, а на управляващите постоянно им се налага да разясняват анти-европейските изказвания на коалиционните вицепремиери и министри. Последният случай беше само преди месец, когато вицепремиер нарече европейският депутат Ска Келер „Зелена джихадистка“. През 2013 г. самият Дол определи един от настоящите коалиционни партньори на ГЕРБ като „ксенофобска партия, която яростно отрича европейския път на България”.\r\n„Социалисти в Европа и в България съществуват и те са на мястото си, за да следят за интересите на гражданите, да се борят за социална справедливост и да не позволяват европейските страни да бъдат подвеждани към еднолична власт, както стана с Орбан в Унгария, чиято партия също е член на ЕНП“, се цитират в съобщението думите на президентът на ПЕС Сергей Станишев.     ", "date": "2018.03.10", "title": "ПЕС размаха пръст на ЕНП"}
{"url": "https://www.actualno.com/business/viceprezident-na-eib-bankata-bi-obmislila-finansirane-za-aec-belene-news_663836.html", "text": "  Вицепрезидентът на Европейската инвестиционна банка Вазил Худак обяви, че банката би обмислила финансиране на проекта АЕЦ \"Белене\", ако получи официално запитване от българското правителство. Той обаче подчерта, че институцията никога не е финансирала изграждането на нова ядрена централа, а само проекти, които подобряват състоянието на вече съществуващи мощности. Това става ясно от интервюто на Худак, излъчено по програма „Хоризонт“ на БНР.  В отговор на въпрос за оценка на възможността за изграждането на АЕЦ \"Белене\" като балкански проект, Худак пред \"Хоризонт\" Худак, обяснява принципите на инвестиционна подкрепа от страна на банката, както и, че на този етап няма официално запитване. „Това е много голям и сложен проект, който има дълга история. Българското правителство търси начин за неговото съживяване. От наша гледна точка, когато става дума за ядрени мощности, ние винаги търсим възможности за подобряването на екологичните стандарти или подобряването на сигурността на вече съществуващите централи. В историята си ние никога не сме финансирали изграждането на нова ядрена централа. По принцип, когато оценяваме един проект, ние оценяваме много внимателно структурата на финансирането му и възможността изобщо да бъде \"банкируем\". Винаги търсим отговор на въпроса дали този проект може да възвърне инвестициите, направени по време на изграждането му. Ние настояваме проектите, които финансираме, да имат добавена стойност - като позитивен ефект върху околната среда, подобряване на бизнес средата там, където се осъществява проекта. Най-общо казано, проектите трябва да имат социален и икономически ефект. Засега не сме получавали официално запитване от българското правителство за АЕЦ \"Белене\". Ако получим такова, ще го обмислим.\" По повод на критиките, че Европейската инвестиционна банка не финансира достатъчно проекти в държавите от Източна Европа, а ресурсите отиват в по-богатите западноевропейски страни, вицепрезидентът на банката обръща внимание на проектите, които се осъществяват и като цяло върху ситуацията.\r\n\"Има два начина да погледнем на този въпрос. Ако погледнем към броя на проектите и обема на финансиране като цяло, може да кажете, че 90% от парите са отишли в Западна Европа и само 10% в Източна Европа. Ако направим съпоставката като процент от БВП на страните, ще видим, че пропорцията е в полза на страните от Източна Европа. Независимо кой от начините ще изберем обаче, факт е, че страните от Източна Европа не осъществяват толкова проекти. Причините за това са много, но аз ще подчертая една - държавите от нашия регион все още усвояват много грантове от еврофондовете. Това са субсидиите, които не трябва да се възстановяват. Съвсем ясно е, че е по-лесно и за предприемачите, и за общините, да получават пари, които не трябва да връщат.\"   Запитан как вижда работата на плана \"Юнкер\" в следващата многогодишна финансова рамка на ЕС, Вадил Худак уточнява, в бъдеще акцентът ще е върху финансовите инструменти.\r\n\"Както знаете, има удължаване на плана \"Юнкер\" до края на 2020 година - т.е. до края на този бюджетен период. За следващата многогодишна финансова рамка ние вярваме, че използването на средства от него ще бъде по-голямо и по-интензивно. Заради Брекзит може да няма толкова пари в бюджета. Следователно този път няма да има толкова голяма сума за традиционно финансиране - т.е. чрез безвъзмездни субсидии, а ще има повече заеми и ресурс, който ще се използва повече от веднъж. Независимо дали ще се нарича план \"Юнкер\", фонд за стратегически инвестиции или ще носи името на някой друг, акцентът ще бъде върху финансовите инструменти.\" \r\nДържавите от Западните Балкани трябва да се научат да развиват проекти, смята още Худак.   \"Ние сме институция, която е фокусирана върху финансирането на проекти и знаем, че в тези държави все още има необходимост от много техническа подкрепа. Имаме още много работа, за да научим местните компании и общини  да пишат добри проекти, които да могат да получат финансиране от банките. Изключително важно е да се изпълнят тези условия - политическа стабилност, умения за писане на проекти и техническа помощ, за да се върви напред. От изключителна важност са и международните проекти. Говоря най-вече за транспортните коридори и цифровата инфраструктура. Необходимо е много добро сътрудничество на регионално ниво\".  ", "date": "2018.03.10", "title": "Вицепрезидент на ЕИБ: Банката би обмислила финансиране за АЕЦ „Белене“"}
{"url": "https://www.actualno.com/europe/hakerite-atakuvali-syrvyra-na-germanskoto-pravitelstvo-sa-otkradnali-protokolite-po-brexit-news_663840.html", "text": "  Хакерите, атакували сървърите на правителството на Германия през 2017 година, са откраднали протокола от консултациите между ЕС и Великобритания по Brexit, както и документи по преговорите между Европейския съюз с Украйна и Беларус, пише сп. Der Spiegel.  В края на февруари стана ясно, че хакерите са пробили правителствената информационна мрежа, като най-много са пострадали хранилищата на данни на министерствата на външните работи и на отбраната. Атаката е регистрирана още през декември 2017 година, но тогава не е било ясно какви точно са щетите. Според информацията на изданието сега, откраднати са 6 документа, като първият откраднат материал касае документите по Brexit. Агенция DPA съобщи по-рано, че към атаката може би има отношение групировката APT28, известна още като Fancy Bears. В някои страни дейността ѝ се свързва с Москва, но без доказателства. Точно тази група обаче за вземали забранени вещества спортисти - като , Рафаел Надал и олимпийската шампионка по спортна гимнастика Симон Бейлс, след като излезе информацията за руската държавна политика що се отнася до от руски атлети.  ", "date": "2018.03.10", "title": "Хакерите, атакували сървъра на германското правителство са откраднали протоколите по Brexit"}
{"url": "https://www.actualno.com/society/slujitelite-ot-zatvorite-izljazoha-otnovo-na-nacionalen-protest-news_663837.html", "text": "  За втори път в столицата започна национален протест на надзирателите и служителите в \"Съдебна охрана\". Те настояват за 20% увеличение на заплатите и назначаване на още служители.  Една част от протестиращите тръгват от Съдебната палата и ще се събере с  друга  пред Министерството на правосъдието. По-рано пред БНР  Пламен Христов от синдикат „Охрана“ съобщи, че протестиращите ще бъдат водени  гайдари в национални носии, „защото трябва да се върнем към българщината, трябва да се върнем към нашето, националното, за да се разберем, а не само да летим в облаците и в европейските виждания и в европейските стандарти, защото долу - при нас, тези стандарти ние не ги усещаме“. По време на шествието протестиращите ще спрат и пред сградите на  Министерството на финансите и Министерски съвет. По време на митинг-шествието символично ще пред министерските сгради ще бъдат оставени ключовете от затворите в България. Протестиращите искат да бъде потърсено и намерено спешно решение. „Трябва да се търсят спешни решения, поне за удовлетворяване на исканията в техния минимум. Настояваме да се започне с изравняване на социалния  статус на служителите на този с останалите от сектор „Сигурност“, подчерта той и коментира, че ако и този протест не бъде чут, служителите ще протестират и по време на срещата на европейските правосъдни министри в София в края на месеца.\r\nПротестът е под надслов \"Европа и за нас\". Исканията включват подобряване на условията на труд и решаване на проблемите с натрупаните дни отпуск. Дни преди шествието в отворено писмо протестиращите настояха преговорите по техните искания да се водят лично с премиера.     ", "date": "2018.03.10", "title": "Служителите от затворите излязоха отново на национален протест"}
{"url": "https://www.actualno.com/society/sedmichna-prognoza-za-vremeto-za-12-18-mart-news_663816.html", "text": "  Следващата седмица ще започне с облачно време.  В понеделник се очакват превалявания, но времето ще е топло и температурите ще достигнат 19 градуса през деня. Във вторник валежите ще продължат, а температурите ще паднат и се очаква максималните да бъдат около 12 градуса. В сряда преваляванията се очаква да спрат. Температурите ще останат без промяна.\r\nВ четвъртък валежите ще спрат, но облачността ще остане значителна. Максималните температури ще бъдат около 11  градуса.   В петък отново се очакват валежи, както и понижение на температурите. Максималните няма да надхвърлят 10 градуса.\r\nПрез почивните дни не се очаква промяна на времето. В събота ще продължи да вали, но градусите ще се повишат и ще достигнат до плюс 16. В неделя се очаква захлаждане с превалявания от сняг. Температурите няма да надвишават 10 градуса.  ", "date": "2018.03.10", "title": "Седмична прогноза за времето за 12-18 март"}
{"url": "https://www.actualno.com/society/bsp-startira-podpiska-za-razvaljane-na-sdelkata-za-chez-news_663835.html", "text": "  БСП започна подписка в цялата страна за разваляне на сделката за ЧЕЗ - България.  Днес и през следващите дни народните представители от левицата ще участват в националната кампания в избирателните си региони. В инициативата се включват и членовете на Националния съвет на БСП, уточняват от пресцентъра на партията, като съветват желаещите да се включат да търсят информация от съответните структури. За подписката обяви лидерът на БСП Корнелия Нинова на 1 март след среща с чешкия посланик у нас Душан Щраух.   ", "date": "2018.03.10", "title": "  БСП стартира подписка за разваляне на сделката за ЧЕЗ"}
{"url": "https://www.actualno.com/interest/ucheni-iskate-da-se-razbirate-s-kuchetata-govorete-im-milo-news_663803.html", "text": "  С кучетата трябва да се държим, както се държим с малките деца, използвайки мил тон и умалителни изрази и имена. До този извод са стигнали учени от Университета в Йорк, информира БГНЕС.  Изследователите са провели редица експерименти, в които всяко тествано куче е слушало двама непознати. Единият от тях е запазвал невъзмутим тон и е използвал неутрални изрази в опитите си да общува с животното. Другият е говорил меко, наричал е кучето \"добро момче\" и с други мили думи. Всички кучета, без изключение, са слушали втория човек с голямо внимание и с голямо желание са се съгласявали да играят с него. Учените уточняват, че повечето хора и без това променят тона на гласа си и мимиката, когато разговарят със своите питомци. Експериментът е показал, че милият тон наистина помагат за укрепването на връзката между човека и кучето.  ", "date": "2018.03.10", "title": "Учени: Искате да се разбирате с кучетата - говорете им мило"}
{"url": "https://www.actualno.com/europe/obrazovatelna-reforma-izkara-blizo-3-hil-dushi-na-protest-v-latvija-news_663842.html", "text": "  Няколко хиляди души се събраха в събота около зданието на посолството на Франция в латвийската столица, за да вземат участие в шествие против преминаването на училищата на националните малцинства на обучение на латвийски език. Колоната от протестиращи мина през зданието на посолствата на Германия и представителството на Европейската комисия в Рига, съобщава ТАСС.  Латвийският евродепутат и съпредседател на партията \"Руски съюз на Латвия\" Мирослав Митрофанов коментира за агенцията, че \"в Европа знаят много малко за това, което се случва в такива малки стани като Латвия. В Брюксел през цялото време става въпрос за Brexit, за Ангела Меркел, за Еманюел Макрон, за всички тези вътрешни взаимоотношения, но за нашите проблеми се знае малко. Затова се надяваме картината от днешното шествие да попадне в европейските медии, и вече ще има подготвена информационна почва, за да може да разкажем на Европа за намеренията си да защитим правото си на образование на роден език\", отбелязва Митрофанов. В рамките на две от три четения парламентът на Латвия прие разработена от местното министерство на образованието и науката и утвърдена от правителството реформа, според която училищата на националните малцинства от 2020 г. ще преминат към преподаване по повечето предмети на латвийски език. Преподаване на руски език ще остане само за предмети като \"руски език\", \"руска литература\" и \"свързани с културата и историята предмети\". Очаква се реформата да започне на 1 септември 2019 година. За да влезе в сила реформата, трябва да мине през още едно обсъждане в парламента, а след това да бъде подписана от президента. Намерението за реформата предизвика недоволство сред рускоезичните жители на Латвия, които съставляват около 40% от населението на страната.\r\nЕдинственият официален държавен език в Латвия е латвийският, а руският се смята за чужд. От 1 април 2004 г. въпреки протестите, в републиката вече бе осъществена реформа в образованието в училищата с национални малцинства. В резултат  бе въведена двуезична система на обучение – в горните класове на руските училища на руски език може да се преподават само 40% от предметите.     ", "date": "2018.03.10", "title": "Образователна реформа изкара близо 3 хил. души на протест в Латвия "}
{"url": "https://www.actualno.com/smolyan/svlachishte-mejdu-smoljan-i-madan-stana-naj-goljamoto-vyrhu-glaven-pyt-v-stranata-news_663846.html", "text": "  С дрон снимаха днес (10 март) огромното свлачище по второкласния път между Смолян и Мадан. Заради него се обмисля изграждане на алтернативен път Орешец-Влахово, съобщиха от областната администрация.  Според шефа на Агенция \"Пътна инфраструктура\" (АПИ) инж. Дончо Атанасов то е най-мащабното активно свлачище върху главен път в страната. В риск от него е 110-киловолтов електропровод.  Друг - 20-киловолтов, също е в обсега му. Непрекъснато се появяват нови пукнатини, чиито размери стигат до около 100 на 150 метра.  Председателят на УС на АПИ, областният управител Недялко Славов, директорът на ОПУ Смолян инж. Костадинка Миланова, кметът на община Смолян Николай Мелемов и заместникът му инж. Мариана Цекова, геолози, проектанти, представители от ВиК и EVN, кметове на околните населени места, служители от Горското стопанство направиха оглед на свлачището, което затвори главен за област Смолян път вече четири дни.\r\nЕдинодушно е мнението на всички експерти, че състоянието на срутището е много тежко и обхваща много голяма територия, която излиза далеч извън сервитута на главния път.   \"Пукнатините са съизмерими с наклона на терена 60-70 градуса. Свлачището се осъществява отдолу нагоре чрез освобождаване на свлечени скални блокове в долната част на ската. Оформени са няколко свлачищни отстъпа с височина от 2 до 4 метра. Към момента на огледа най-горният свлачищен отсег е достигнал електропровод 110 KV.  В свлачищното тяло попада електропровод 20 KV. Свлачището е активно с непрекъсната поява на нови пукнатини, чиито размери в момента са около 100 на 150 метра. Установено е наличие на стичащи се повърхностни води. Над веждата на свлачището преминава водопровод Ф400, който е препоръчително да се обследва\", съобщават още от областната администрация.\r\nИнж. Атанасов заявил, че в понеделник (12 март) ще се съвещават с всички водещи специалисти в тази област, за да вземат мерки.\r\n\"Най-добрите екипи за обследване и проучване ще работят, за да не се допусне прекъсване на електрическата и ВиК-комуникация до населените места. Ще бъде обсъден и вариант за изграждане на алтернативен път през Орешец-Влахово, тъй като геоложката структура на скалите при свлачището в района на Тикале показва, че има предпоставки проблемът да възниква периодично\", ангажират се от АПИ.   В сервитута на главния път от републиканската пътна мрежа няма свлачище с по-голям размер.\r\n\"Свлачището е изключително опасно за разчистване, поради наличието на множество големи по размер надвиснали скални късове. Въпреки това ще бъде направен опит за разчистване и пускане на движението за аварийни случаи в едната пътна лента. Ще бъде направена организация за продължително наблюдение, поради голямата му активност\", се сочи още в съобщението.\r\nУсилията в най-краткосрочен план се насочват към спешно разчистване на пътя Рудозем-Смилян, за да бъде частично облекчен трафикът в региона.  ", "date": "2018.03.10", "title": "Свлачище между Смолян и Мадан стана най-голямото върху главен път в страната"}
{"url": "https://www.actualno.com/europe/kobra-se-sybira-na-vtoro-zasedanie-zaradi-otrovenijat-bivshi-ruski-shpionin-sergej-skripal-news_663845.html", "text": "  Във Великобритания ще проведе второ заседание на националния комитет за извънредните ситуация, известен като КОБРА, в 17:00 часа българско време в събота, като целта е да се обсъди ситуацията около отровения бивши руски шпионин Сергей Скрипал, това са съобщили от Лондон, съобщи AFP.  Руският агент и неговата дъщеря бяха приети на четвърти март в болница, след като са вдишали влияещо на нервната система вещество в един от търговските центрове в Солзбъри. Инцидентът се разглежда като опит за убийство на Скрипал, но това все още не е доказано. Към момента около 180 души, включително химици и военни експерти, разследват случая на място в британския град, опитвайки се да разберат от къде е дошло веществото, за което се предполага, че е или зарин или газ VX. Вътрешният британски министър Амбър Руд ще председателства извънредното заседание, се уточнява в информацията. Има нова версия за отравянето на бившия руски шпионин Сергей Скрипал и дъщеря му, стана ясно днес по-рано от британския вестник The Telegraph, цитиран от руската агенция Интерфакс.\r\nСпоред британското издание двамата са били изложени на отровното вещество в дома им. Сержант Ник Бейли е пострадал, след като е посетил дома на разузнавача. Според вестника той е бил там няколко часа, след като Скрипал и дъщеря му са били намерени на пейка пред търговски център.  В случая със Сергей Скрипал властите не са смятали, че той има нужда от охрана, защото беше помилван от бившия президент Медведев. Затова и живее под собственото си име. Всъщност е в пенсия. И по правилата на шпионската игра не би трябвало да е мишена. В съвсем друга категория е, за разлика от хора като Олег Гордиевски, който беше изведен тайно от Русия и още живее под чуждо име някъде в Южна Англия\". Това коментира в предаването на националното радио  „Събота 150“ дългогодишният специалист по Русия в списание „Иконъмист“ и автор на книгите „Новата Студена война“ и „Заблуда“ - за шпионските войни между Изтока и Запада Едуард Лукас. Лукас определя опита за убийство на Скрипал като опит Великобритания да бъде унизена. \"Това е най-вероятно опит да бъде унизена Великобритания - да се види, че тя е безпомощна да направи нещо. Така вероятно разсъждава Русия, базирайки се на опита с Литвиненко“, каза той.\r\n„Но има и други важни аспекти. Единият е възможна връзка с руските избори - Путин да е искал да покаже на руснаците, че Русия е много сериозна държава и че може да прави каквото си иска и където си иска по света. Има и конспиративни теории, които не споделям, но не мога и напълно да отхвърля. Например - че това е опит да се окаже натиск на Путин, както с убийството на Борис Немцов. Което, според мен не беше санкционирано от Путин, а Рамзан Кадиров показа, че може да демонстрира мускули в сърцето на Москва\".  Експертът обясни, че има две версии по отношение на това как отровата е стигнала до Скрипал. \"За мен големият въпрос е не каква е била отровата, а как е била администрирана. Две са основните версии. Първата е че това е извършено от убиец, който е дошъл в Солзбъри. А другата - че е била в пакет или колет или подарък, донесен от госпожица Скрипал, дъщерята, когато е пристигнала от Русия“.\r\nЛукас сравни и случаите на Александър Литвиненко и Сергей Скрипал.  \"Прилика има в дръзката употреба на оръжия за масово поразяване - радиологично в случая на Литвиненко и химическо - при Скрипал. Експертът коментира и мерките, които британското правителство трябва да предприеме, ако се докаже руска връзка - от атака на притока от мръсни руски пари в британския пазар на имоти и в британската финансова система до \"руските шпионски операции тук\". \"Това трябваше да бъде предприето още преди 10 години. Никак не съм оптимистичен\", смята той.\r\nРадио „Комерсант“ от своя страна, позовавайки се на британски медии съобщава, че „Форейн офис“, британското разузнаване и контраразузнаване подготвят списък на руски дипломати и други сътрудници на руски държавни  учреждения във Великобритания, които е възможно да бъдат изгонени. Става дума за десетки хора. Възможни са и мерки срещу тясно свързани с Кремъл и живеещи на острова руски олигарси, твърди „Комерсант“ и цитира международния наблюдател Константин Егерт. \"Могат да бъдат предприети някакви действия против т. нар. Руски Лондон\".\r\nПаул Калиниченко от Московската юридическа академия от свя страна смята, че трябва да се изчакат резултатите от разследването. \"Не мисля, че може да се стигне до някакви гонения. Ако има някакви мерки, те ще се изразяват в засилването на миграционния режим на границата с Великобритания. Не бива да изпадаме в панически размишления. Трябва да видим как ще се развие разследването по-нататък\", коментира той.  ", "date": "2018.03.10", "title": "КОБРА се събира на второ заседание заради  отровеният бивши руски шпионин Сергей Скрипал"}
{"url": "https://www.actualno.com/asia/erdogan-s-napadka-kym-nato-na-praga-na-afrin-i-predi-sreshtata-s-tilyrsyn-news_663856.html", "text": "  Турските военни са достигнали околностите на град Африн в събота, след продължила повече от месец кампания срещу сирийските кюрди в едноименния регион. Това  според агенция Ройтерс са съобщили от Сирийската обсерватория за човешки права.  Анкара даде началото на наречената от нея операция „Маслинова клонка“ на 20 януари. Самата операция е насочена срещу кюрдските „Народни отряди за защита“, контролиращи де факто сирийската провинция, като Турция разглежда организацията като крило на „Кюрдската работническа партия“, обявена в множество държави за терористична организация. В рамките на кампанията, турската армия установи контрол върху граничния район, няколко по-малки градове и множество села. Миналия месец верни на режима в Дамаск военни също навлязоха в региона след молба от страна на кюрдите, но Турция не преустанови операцията си, припомнят от агенцията. Освен на действията на Турция в Африн, международните агенции обръщат внимание на две важни изявления – нападките на турския президент Реджеп Тайип Ердоган към НАТО и интервюто на турския външен министър Мевлют Чавушоглу за Zeit Online, в което обяснява действията за закупуването на руската зенитна система С-400 „Триумф“.\r\nЕрдоган обвини НАТО, че не оказва помощ на Турция в момент, когато е под заплаха. Турският лидер се изяви  в южния средиземноморски град Мерсин в рамките на форум на областната организация на управляващата Партия на справедливостта и развитието. Той риторично попита къде е НАТО и защо не се намесва в Сирия.  „Турция не е ли член на Алианса?“, попита Ердоган. Според него, целта на чуждите страни в района на Близкия изток са само петролът и природните богатства. Ердоган посочи, че до момента при операцията в Африн турската армия контролира около 850 кв. км., а броят на „неутрализираните“ вражески бойци е над 3200. На 50-тия ден от началото на военните действия Турция се намира само на няколко километра от центъра на град Африн.\r\nИзказванията на турския президент идват преди предстоящата среща между турския външен министър Мевлют Чавушоглу с американския държавен секретар Рекс Тилърсън.​  Президентът обеща, че операцията срещу кюрдите в Северна Сирия, която сега е насочена срещу анклава Африн, ще продължи с превземане на градове под техен контрол до границата с Ирак на изток.\r\n„След като прогоним терористите (от Африн), ще ги прочистим от Манбидж, Айн ал Араб (Кобани), Тел Абяд, Рас ал Айн и Камишли“, каза Ердоган. Турция се нуждаеше от бърза покупка на зенитно ракетните системи и затова направи избор в полза на руската С-400 „Триумф“ отбелязва на свой ред министъра на външните работи на страната Мевлют Чвушоглу в интервю за немското издание  Zeit Online.\r\n„На нас ни трябваха спешно, тъй като нямахме системи за противоракетна отбрана. Със САЩ имахме проблем с покупката дори на най-обикновено оръжие, заради съмнения от страна на Конгреса. Ние трябваше да ги купим отнякъде. Ако правителството на САЩ можеше да ни гарантира, че Конгресът ще позволи, ние ще купим системите Patriot\".\r\n„Бихме купили и от немците, отчитайки качеството. Ако ние обаче не получаваме нищо от съюзниците си, все трябва да си го доставим отнякъде“, казва Чавушоглу.  ", "date": "2018.03.10", "title": "Ердоган с нападка към НАТО на прага на Африн и преди срещата с Тилърсън "}
{"url": "https://www.actualno.com/football/manchestyr-unajted-vze-goljamoto-anglijsko-derbi-s-livyrpul-news_663847.html", "text": "   изигра изключително първо полувреме срещу Ливърпул, което се оказа  достатъчно за победа в голямото дерби на английската Висша лига.  \"Червените дяволи\" спечелиха с 2:1 на \"Олд Трафорд\" и взеха ключов аванс  в битката за второто място в шампионата.  Големият герой за  20-кратните шампиони беше Маркъс Рашфорд, който отбеляза и двата гола  през първото полувреме, нанасяйки тежък удар върху Ливърпул. Мърсисайдци  почти нямаха положения пред вратата на Де Хеа. През второо  полувреме Манчестър Юнайтед заложи изцяло на защитата и в 66' Садио Мане  прати остра топка в наказателното поле, която Ерик Баи вкара в  собствената си врата - 2:1. До края на мача Ливърпул атакуваше масирано,  но не се стигна до чисто голово положение, а единствено два пробива на  Фирмино и Мане доведоха до нещо по-интересно пред вратата на Де Хеа -  2:1 краен резултат. Това сложи край на серията от 4 поредни  равенства между двата отбора. Това е и първи успех на Манчестър Юнайтед  над големия съперник от началото на 2016 година насам.\r\nУспехът на  Моуриньо и компания направи разликата с Ливърпул 5 точки в битката за  второто място. \"Червените дяволи\" имат 65 точки, а Тотнъм в момента е  4-и с катив от 58 пункта.      ", "date": "2018.03.10", "title": "Манчестър Юнайтед взе голямото английско дерби с Ливърпул"}
{"url": "https://www.actualno.com/asia/sirijski-eksperti-sa-otkrili-24-tona-himicheski-otrovni-veshtestva-news_663849.html", "text": "  Сирийски експерти са открили 24 тона химически отровни вещества на територията, контролирана от бунтовниците. Това съобщи пред журналисти в събота заместник-министърът на външните работи на Сирия Фейсал Микдад, цитиран от ТАСС.  „Западните страни искаха да докажат, че правителствената войска в Сирия е използвала химическо оръжие. Ние открихме голямо производство от химически вещества. Заявявахме за това многократно, но западът искаше да чува само бунтовниците“, заяви той, добавяйки, че сирийските специалисти са открили 24 тона химически отровни вещества на територията, контролирана от бунтовниците. „Специалистите на Организацията за забрана на химическото оръжие се назначават от запада, те не искат да знаят истината. Когато казваме, че тези специалисти не казват истината, САЩ твърдят, че тъй като са специалисти не могат да говорят неистини“, добави зам.-министъра. По думите му, сирийската страна е задавала въпроса, защо тези специалисти не искат да отидат в Алепо или Хан-Шейхун, но са получавали отговори, че това е много опасно.\r\n„Ние им казахме, че сме готови да осигурим охрана, предложихме да се свържат със Саудитска Арабия или САЩ, за да осигурят те сигурността им (на експертите) на територията, контролирана от така наречената опозиция, но те отказаха да направят това“, допълни Микдад.   Програмата за създаване на сирийско химическо оръжие започва през 1970-те години при сътрудничество със западноевропейски фирми. Според някои данни, Сирия е произвеждала няколко тона  отровни вещества годишно. На първо място това е нервнопаралитичния газ зарин, който  е изключително опасен дори в малки количества. Производството на отровни вещества и компоненти е било съсредоточено в районите на Дамаск, Хомс, Хама и Алепо.\r\nПървите съобщения за използване на отровни вещества са от 23 декември 2012 г. Под натиска на Москва на 10 септември 2013 г. Сирия се съгласява да постави под международен контрол запасите си от химическо оръжие и въз основа на мерките месец по-късно става 190-я член на Организацията за забрана на химическото оръжие. Това обаче не спира употребата му, както става ясно по-късно, като и досега споровете са кой го използва – правителствените войски  или бунтовниците.\r\nСпоред твърденията, на 4 април 2017 г. в град Хан-Шейхун военновъздушните сили на Сирия са извършили химическа атака в резултат на което загиват десетки мирни жители. По данни на Световната здравна организация става въпрос за 85 жертви и 545 ранени. Официалните властите в Сирия отрекоха участие, но съмненията не са разсеяни. Съветът за сигурност на ООН на 16 август излезе с нов доклад на  Организацията за забрана на химическото оръжие, който потвърждава употребата на зарин в  Хан-Шейхун. Тогава зам.-министъра на външните работи на Сирия Фейсал Макдад, каза, че според проведено от властите собствено разследване химическата атака е била предизвикана от бунтовниците, а химическото оръжие е било доставено от Великобритания и САЩ. Информацията бе отречена. Днешната новина може тепърва да предизвика реакции.     ", "date": "2018.03.10", "title": "Сирийски експерти са открили 24 тона химически отровни вещества"}
{"url": "https://www.actualno.com/balkani/gen-kirov-balkanite-stavat-vtorata-konfliktna-zona-sled-blizkija-iztok-news_663852.html", "text": "  Територията на Балканите става втората конфликтна зона след Близкия Изток. Това каза за седмичното публицистично предаване „Метроном“ на  Радио „Фокус“ ген. Кирчо Киров.  Бъдещето пред евроинтеграцията на Балканите според него „не е безоблачно“. „Поради своята близост можем да считаме, че Балканите и Близкият Изток са свързани като скачени съдове. От тази гледна точка ми се струва, че не е безоблачно бъдещето пред евроинтеграцията – ако употребим този термин, в частност - на Западните Балкани. Евроинтеграцията на Западните Балкани е политическо клише. Свидетели сме на развитието на сблъсък в региона на Балканите, като цяло, и в частност - на Западните Балкани, между две велики сили. Това са САЩ и Русия. И със спорадичното участие на Европейския съюз (ЕС), който всъщност няма собствено лице в тези конфликти“, коментира той. Ген. Кирчо Киров допълни, че ЕС не е в състояние да действа като единен политически субект. Той определи съюза като общност, в която всяка държава има своите интереси и е трудно да се изработи целенасочена политика. Генерал Киров допълни, че на Балканите, както и в други региони на света, много тясно се преплитат и сблъскват интересите на Русия и САЩ.  ", "date": "2018.03.10", "title": "Ген. Киров: Балканите стават втората конфликтна зона след Близкия Изток"}
{"url": "https://www.actualno.com/curious/dneven-horoskop-za-11-mart-news_663858.html", "text": "     Тази неделя  ще ви зарадва с добра и много приятна новина. За съжаление ще трябва да я запазите за себе си и да ѝ се насладите насаме.  Дори да имате неотложна работа по дома, прекарайте по-голямата част от деня в почивка. Следобяд ще се отървете от досаден проблем, който е вгорчавал успешно дните ви напоследък.   Тази неделя бъдете самото очарование, защото не е ясно кога усмивката ви ще заплени този, когото отдавна сте чакали. В никакъв случай не унивайте. Много скоро ще се случи събитие, което ще ви разведри. Тази неделя ще представи пред вас нови планове и цели. Най-голям успех ще имате в дейността, свързана с преговори и оказване на помощ на други хора. Не се колебайте да се раздадете докрай.   Това е ден, в който трябва да бъдете максимално реалисти. Останете верни на приятелите си, въпреки че може да чуете неприятни истини от тяхна страна. Точно в това е ценността им. Тази неделя може да има някои сложни моменти, заради хора от вашето минало, които не са забравили стари обиди.За съжаление това може да се отрази отрицателно на отношенията ви с любимия човек. Не го допускайте.  Тази неделя ще ви е необходимо повече търпение. Не губете повече време в напразно очакване и бъдете сигурни, че приемането на реалността ще ви донесе единствено позитиви. Тази неделя не забравяйте за обещанията, които сте дали, те трябва да бъдат изпълнени и няма друг вариант. Всъщност има, но той няма да е с положително развитие за вас и ще ви е необходимо много време, за да възстановите авторитета си.  Тази неделя може да се окажете в центъра на конфликтна ситуация, която  може да завърши неприятно. Добре е да сте максимално внимателни и предпазливи. Не забравяйте и за толерантността. Тази неделя може да разпуснете, като си доставите удоволствие с малко  пазаруване. Може да се поглезите с 1-2 нови дрешки. Преди да вземето нещо задължително го пробвайте.  Тази неделя е ден за смирение, погрижете се за душата си. Не правете компромиси с емоциите си, но и не ставайте техен роб. Дайте си сметка за реалността и направете най-доброто за себе си, а не това, което искате. Тази неделя бъдете внимателни с храната и напитките, които приемате.  Ако започвате диета не прекалявайте с ограниченията и внимавайте да осигурявате на организма си всички необходими вещества.  ", "date": "2018.03.10", "title": "Дневен хороскоп за 11 март"}
{"url": "https://www.actualno.com/velikotarnovo/veliko-tyrnovo-i-11-selishta-moje-da-ostanat-bez-voda-do-utre-11-mart-news_663859.html", "text": "  Велико Търново, Дебелец, както и селата Самоводене, Момин сбор, Малки чифлик, Пчелище, Присово, Пушево, Балван, Леденик, Шемшево, Беляковец, Ветринци, Емен и Ново село остават без вода до утре, 11 март. Причината е авария на централен водопровод, намиращ се в землището на с. Присово. Това съобщиха от пресцентъра на община Велико Търново.  В първото съобщение на  \"ВиК Йовковци\" се посочва, че водоподаването ще бъде ограничено до 24:00 в неделя. По-късно стана ясно, че има възможност аварията да бъде отстранена и по-рано от крайния срок.  По-късно през деня кметът на Велико Търново Даниел Панов посети мястото на ВиК-аварията, засегнала магистралния водопровод в района на с. Присово и  провери хода на строителните работи. Според съобщение от по-късните часове, ремонтът напредва, като вече е отстранена засегната част. Предстои поставянето на нова тръба от типа „φ 1000”, както и заваряването й. Ако всичко върви по план и няма непредвидени обстоятелства, водата може да бъде пусната още тази вечер, около 20,00 ч. и преди обявения краен срок.\r\nАварията е възникнала около 02,00 ч. през нощта на 9 срещу 10 март. В 04,30 ч. в съботната сутрин екипите на „ВиК Йовковци” ООД са били на място и са създали необходимата организация на ремонтните дейности.   Кметът Даниел Панов благодари за бързата и навременна реакция за решаването на проблема, засегнал цяло Велико Търново и още редица населени места от общината.\r\nПо разпореждане на кмета в кварталите „Бузлуджа”, „Зона В”, „Картала”, „Колю Фичето” и „Чолаковци” са разположени водоноски. Те са осигурени със съдействието на регионалната пожарникарска служба, ОП „Зелени системи” и частни фирми. От цистерните великотърновци могат да си набавят вода, която става само за миене. Две водоноски има в Дебелец и в Килифарево, уточняват от пресцентъра на общината.     ", "date": "2018.03.10", "title": "Велико Търново и 11 селища може да останат без вода до утре, 11 март"}
{"url": "https://www.actualno.com/society/novinite-naj-vajnoto-za-denja-10-mart-news_663861.html", "text": "         С дрон снимаха днес (10 март) огромното свлачище по второкласния път между Смолян и Мадан. Заради него се обмисля изграждане на алтернативен път Орешец-Влахово, съобщиха от областната администрация.   Велико Търново, Дебелец, както и селата Самоводене, Момин сбор, Малки чифлик, Пчелище, Присово, Пушево, Балван, Леденик, Шемшево, Беляковец, Ветринци, Емен и Ново село остават без вода до утре, 11 март. Причината е авария на централен водопровод,   Колеги, понеже времето днес е хубаво, а когато се готвим за бедствия е хубаво да се прави в хубаво време, а не когато е настъпило бедствието. Това заяви премиерът Бойко Борисов по време на извънредното заседание, свързано с преливането на язовирите в страната. Аз съм една от последните, научили, че тази фирма (\"Инерком България\") участва в тази сделка (за активите на ЧЕЗ). Това каза министърът на енергетиката Теменужка Петкова. Темата за ролята на църквата продължава да е основен въпрос за българското общество през тази седмица. След като руският патриарх Кирил повдигна безпардонно болезнения въпрос дали България трябва да е вечно благодарна на Русия за освобождението си от Турция с цената на свободата си за сметка на руските интереси, отворено писмо до премиера Бойко Борисов, президента Румен Радев и главата на Българската православна църква (БПЦ) Неофит повдигна друг въпрос - този за управлението на българските православни храмове на територията на Турция. Страните от Западните Балкани трябва по-бързо да се подготвят за членство в Европейския съюз, защото в противен случай могат да попаднат под влиянието на други държави. Това казва в интервю за германския в. \"Велт\" председателят на Комисията по външни работи към Европейския парламент и докладчик за Сърбия Дейвид Макалистър. Партията на европейските социалисти изразява дълбоко учудване от нападките, които президентът на Европейската народна партия, Жозеф Дол, си позволи да отправи към българските социалисти по време на посещението си в София на 9 март. Президентът на САЩ Доналд Тръмп смята, че постигането на споразумение с КНДР е необходимо за целия свят. „Сделката с КНДР се намира в процес на сключване. Ако бъде постигнато това ще е много добро споразумение за света. Отношенията между Москва и Вашингтон, предполагаемата руска намеса в американските избори, ситуацията в Сирия, мнението за Доналд Тръмп и предстоящите президентски избори в Русия, както и други теми засегна президентът на Русия Владимир Путин в интервю за телевизия NBC.  ", "date": "2018.03.10", "title": "Новините: Най-важното за деня, 10 март"}
{"url": "https://www.actualno.com/society/bojko-borisov-za-bedstvieto-e-hubavo-da-se-gotvim-v-hubavo-vreme-news_663827.html", "text": "  Колеги, понеже времето днес е хубаво, а когато се готвим за бедствия е хубаво да се прави в хубаво време, а не когато е настъпило бедствието. Това заяви премиерът Бойко Борисов по време на извънредното заседание, свързано с преливането на язовирите в страната.  Публикуваме изказването, разпространено от правителствената информационна служба без редакторска намеса. \"Месеци наред чувам - независимо от мерки, мерки, мерки, пари, мерки, и едно безкрайно администриране между държава, общини, агенции, структури, и това, което най ме вбесява е, че само чувам как нещо не може да стане: „Трябвало специално постановление; но такова постановление не можело, защото влизало в разрез с обществените поръчки; обществените поръчки трябвало да отидат през екологията до еди къде си; кметът кандидатствал – първо били 70 хиляди лева, после станали 700 хиляди лева, после станали милион и 700 хиляди лева“. Лавинообразно нарастват цени, суми и всичко останало. Поотделно съм правил сигурно стотици срещи – от вчера с хидроинженерите, момчетата от Враца, които се занимават с тази работа. Едната страна бракониери я взривявали, после – възстановявали. Другата аварийно правена, преливник не работел. Какво толкова е сложното на този преливник, какво толкова сложно има на тези съоръжения, това са едни кранове и те се поддържат в изправност?!\r\nСедем хиляди язовира. Държавните, които са на НЕК, големите, имаме фирма (обяснявам на тези колеги, които не са в темата). Ще вземем едно постановление днес, ще им дадем 3 милиона лева на Хайредин да отидат да правят язовирите. Само че те, докато ги направят, трябва сега да минат през обществени поръчки – още години ще минат – ще дойдат, ще ги обжалват и до тогава страховете на хората стоят. И това го правим години наред!   Дали да не направим – Емил Караниколов предлага отделна компания, аварийна, само с това да се занимава. Дали да ползваме на НЕК, тези, които ремонтират държавните язовири и които ги наблюдават и работят по тях. Ще питам и колегите от Врачанско какво мислят, защото толкова години се занимават. Снощи, когато си говорех с кмета, той ми казва: „Нито за риба го ползваме този язовир, нито за електроенергия, нито за напояване“. Само че, това отговаря на въпроса: „Като не са нужни, защо не ги източите и няма да има язовир и няма да има проблем“. Защото инженерите казват, че може един път на 100 години да дойде вълна, а като гледате как се развиват природните и климатични промени, тя ще дойде. Всъщност, тази каскада е да успокои водата и да не залее надолу по-голяма площ, ако дойде с по-голяма скорост. Днес искам… пак му казах на кмета вчера, че най-малкият проблем в случая са парите. Въпросът е как незабавно да го направим. Сега поне имаме структура, която следи качеството, следи кое е аварийно, предаварийно. Но хората какво си мислят, когато вечерта има дадат информация за предаварийна ситуация. Веднага започват да се плашат – вече един път, два пъти, три пъти ставаха наводнения. И задават въпроса „Какво правите?“. А ние правим много, а резултат – много малък. Дори колегите казват, че не е формулирано кое точно е язовир, защото има много такива малки микроязовирчета, които по време на дъждовете се пълнят и след това създават проблеми.\r\nТози въпрос искам да го решим днес и да отидат да го направят. Не може да ни стои това през две-три години, едно и също си говорим. Не може!\"  ", "date": "2018.03.10", "title": "Бойко Борисов: За бедствието е хубаво да се готвим в хубаво време"}
{"url": "https://www.actualno.com/football/mesi-stana-bashta-za-treti-pyt-news_663854.html", "text": "  Аржентинският магьосник стана баща за трети път. С това се похвали самият той в личния си профил в Instagram.  Половинката му Антонея днес му роди трети син, който двамата са кръстили Чиро. Той се е появил на бял свят в ранния следобед в клиника в Барселона. \"Добре дошъл, Чиро! Благодаря на Бог, че всичко е наред. Мама и бебето се чувстват страхотно. Цялото ни семейство сме изключително щастливи\", написа Меси в профила си. Повече подробности и снимката, която Меси си сподели .  ", "date": "2018.03.10", "title": "Меси стана баща за трети път"}
{"url": "https://www.actualno.com/europe/putin-rusija-e-gotova-na-dialog-sys-sasht-ne-se-mesi-i-ne-iska-namesa-v-izborite-news_663834.html", "text": "  Отношенията между Москва и Вашингтон, предполагаемата руска намеса в американските избори, ситуацията в Сирия, мнението за Доналд Тръмп и предстоящите президентки избори в Русия, както и други теми засегна президентът на Русия Владимир Путин в интервю за телевизия NBC.   Москва винаги е готова за диалог по широк кръг от въпроси, подчерта Путин. „Москва е готова по всяко време да обсъди всякакви въпроси, включително ракетите, киберпространството и борбата срещу тероризма“, отбеляза той. „Нека да седнем спокойно, да поговорим и решим всички въпроси. Смятам, че настоящият президент (Тръмп) иска да направи това, но има сили, които не му разрешават това“, допълни той.\r\nОтговорността за настоящото напрежение в двустранните отношения той прехвърли на САЩ.  „Не ние ви определихме като свои врагове. Вие взехте такова решение. На нивото на Конгреса. И включихте Русия в списъка на своите врагове“, каза Путин.\r\n„Защо направихте това ?“, попита той.   Путин категорично отхвърли предположенията за намесата на Русия в американските избори. „Ние не поставяме пред себе си такава цел, като намеса в избори. Ние не виждаме каква цел може да постигнем, предприемайки подобна намеса. Нямаме такава цел“, каза той.\r\n„Дате да си представим, че сме си поставили за цел намеса. В името на какво? Намеса, само заради самата намеса ? С каква цел ?“, добави президентът.\r\nВ същото време обаче той посочи за постоянна намеса от страна на САЩ. „Ние на много високо ниво заявяваме, че вие постоянно се месите в нашия вътрешнополитически живот. Може ли да си представите? Те дори не го отричат“, отбеляза Путин.\r\nНа повторен въпрос от водещата М.Кели, дали смята, че САЩ регулярно се месят в работите на Русия, последва отговор „Постоянно“. „Но Русия не се меси в работите на САЩ. И няма такива намерения. Невъзможно е да направи това“, заяви той, цитиран от ТАСС.\r\n„Преди всичко ние имаме собствени принципи, които не допускат намеса във вътрешните ни работи“ , напомни той. „И ние не се месим във вътрешните работи на другите. Това са наши принципи“. Путин пряко отговори и на въпроса дали Русия може да предаде на САЩ тези лица, които Вашингтон е обвинил за намеса в американските изори.\r\n„Русия не екстрадира своите граждани, както и Съединените Щати“, подчерта той. „Нима Съединените Щати екстрадират свои граждани? Това първо. Второ, аз не виждам да са извършили нещо противозаконно“.\r\nПрезидентът освен това каза, че обвинените в намеса в изборите руснаци „не са държавни служители“ и „не правителството и интересите на руската държава“. Той каза, че може да става въпрос за лица с няколко гражданства, или за такива, които имат жителство в САЩ.\r\n„Може би за тази работа ка им платили американци, откъде да знаете? Аз не знам“, отбеляза Путин. Той не изключи също така, че посочените лица „в Русия, работят за американски компании“.\r\n„Може би някой от тя е работил за някои от кандидатите“, добави държавният глава. Засягайки въпроса за ситуацията в Сирия, в частност с твърдението за използване от сирийските власти на химическо оръжие, Путин подчерта, че реалната отговорност за тези престъпления е на екстремистките групировки.\r\n„Това е в резултат от действията на престъпни и радикални елементи, терористи, които извършват тези престъпления, за да бъде обвинен президента (на Сирия Башар) Асад“, каза той.\r\n„Ние знаем за плановете на бунтовниците да направят така, че да изглежда, че сирийската армия използва химическо оръжие“, продължи руският лидер, отбелязвайки, че такива опити „е имало и в недалечното минало“.\r\nПо думите му, въоръжената сирийска опозиция използва обвиненията против правителството на арабската страна в използване на бойни отровни вещества в качеството на „оправдание, за да консолидира усилията за борба с Асад“. Путин напомни, че досега не е било направено пълноценно разследване на посочените инциденти. „Необходимо е внимателно разследване на място да събира на доказателства. Нищо по това не е направено“, каза той. Ясен и недвусмислен отговор на Путин последва и по въпроса за възможната промяна на Конституцията на Русия в частта, касаеща сроковете за поста държавен глава. „Мисля, че ви казах вчера, че аз никога не съм променял Конституцията, особено заради собствени интереси. Нямам такива планове“, подчерта той.\r\nПрезидентът подложи на критика „така наречените експерти“ от САЩ, смятащи, че той се нуждае от запазване на поста си, заради собствената си сигурност. „Защо сте уверени в това, че хората, които ще дойдат на власт в Русия след мен ще искат да унищожат всичко, което съм направил през последните няколко години?, зададе той насрещен въпрос, изразявайки увереност в това, че в бъдеще в ръководството на страната ще влязат такива хора, които ще искат да утвърдят държавата.\r\nЗасягайки въпрос на водещия, дали президентът би могъл да помилва на Навални, така че той да бъде конкуренция на изборите,  руският президент каза „Аз бих искал да си сътруднича с тези хора и съм готов за това. Ние се опитваме да направим Руси по-силна, по-конкурентна и по-ефективна страна, страна, която се опира на своите сили. Такива хора има“. „Може да се помилва всеки човек, ако той е достоен затова“, добави руският лидер. В отговор на въпроса за вероятността да бъде преизбран на поста президент, той каза, че това зависи от вота на избирателите. „Ще видим какво ще решат руските избиратели“, заяви Путин. Путин каза също така, че никога не се е срещал с Тръмп до участието в последните избори в САЩ. „Не, аз никога не съм го познавал до издигане на кандидатурата“. Той не се съгласи с твърдението за това, че Тръмп избягва критиките по негов адрес. „Смятам, че той е опитен човек, бизнесмен с голям опит и разбира, че ако има необходимост да установи отношения за сътрудничество с някой, то трябва да се отнася към потенциалния партньор с уважение. Това на първо място е чисто прагматичен подход“.\r\n„На второ, независимо, че той е за пръв път на президентски пост, се учи бързо и разбира добре, че такъв път на нивото на което сме да се занимаваме с взаимни обиди не води до никъде“- „Ако сте обърнали внимание, аз винаги проявявам към моите колеги не само в САЩ, но и в Европа, в Азия неизменно уважение“, добави Путин.\r\nНа въпрос на водещия, смята ли Путин Тръмп за „ярка личност“, последва отговорът: „Възможно е“. Руската агенция отбелязва, че в излъченото в петък интервю не са били включени показани по-рано фрагменти по договора за ПРО. Телевизионната компания е монтирала интервюто така, че периодично се излъчват и критични коментари на американски политици.\r\nЗатова път Интерфакс се спира точно на това.\r\nРуският президент Владимир Путин заяви, че страната му е готова и занапред да води диалог по ядреното разоръжаване след края на действието на договора СТАРТ-3, но с отчет на появилите се пир нея системи за въоръжение, способни да заобикалят системите на ПРО, снижаването на количеството балистични ракети и бойни глави вече няма да бъде толкова критично.\r\nСпоред Путин, Русия е „съгласна на съкращение на носителите или на бойните глави“. „Но сега, когато имаме оръжие, което лесно преодолява всички системи за ПРО, за нас не е толкова критично снижаването на броя балистични ракети и бойни глави“, допълни той.\r\nНа въпроса дали новите видове оръжия ще станат част от новите преговори за намаляване на стратегическите офанзивни оръжия, Путин заяви, че „от гледна точка както на броя на носителите, така и на броя на бойните глави, които могат да бъдат поставени върху тях или ще бъдат поставени, разбира се, трябва да бъдат включени в общата сметка“.  ", "date": "2018.03.10", "title": "Путин: Русия е готова на диалог със САЩ, не се меси и не иска намеса в изборите"}
{"url": "https://www.actualno.com/america/trymp-smjata-che-postiganeto-na-sporazumenie-s-kndr-e-neobhodimo-za-sveta-news_663807.html", "text": "  Президентът на САЩ Доналд Тръмп смята, че постигането на споразумение с КНДР е необходимо за целия свят.  „Сделката с КНДР се намира в процес на сключване. Ако бъде постигнато това ще е много добро споразумение за света. Срокът и мястото трябва да бъдат определени“, написа в петък в своя Twitter президентът на САЩ Доналд Тръмп, цитиран от международните агенции. По-рано прессекретарят на Белия дом Сара Сандерс съобщи, че президентът от определено време се готви за среща с лидера на Северна Корея Ким Чен Ун, получавайки информация от съветниците си и разузнаването. В допълнение тя заяви, че среща между Тръмп и Ким Чен Ун няма да има, докато Пхенян не предприеме действия за ограничаване на ядрените си проекти. Анализатори от своя страна от известно време коментират, че ако има среща между лидерите на САЩ и Северна Корея, то тя би трябвало да е на територията на Южна Корея. Мотивът е, че едно посещение и среща на територията на Северна Корея би означавало признаване на режима там от страна на САЩ.  ", "date": "2018.03.10", "title": "Тръмп смята, че постигането на споразумение с КНДР е необходимо за света"}
{"url": "https://www.actualno.com/society/uchitelka-pita-borisov-radev-i-patriarha-zashto-ne-zashtitavate-bylgarshtinata-v-turcija-news_663789.html", "text": "  Темата за ролята на църквата продължава да е основен въпрос за българското общество през тази седмица. След като повдигна безпардонно болезнения въпрос дали България трябва да е вечно благодарна на Русия за освобождението си от Турция с цената на свободата си за сметка на руските интереси, отворено писмо до премиера Бойко Борисов, президента Румен Радев и главата на Българската православна църква (БПЦ) Неофит повдигна друг въпрос - този за управлението на българските православни храмове на територията на Турция.  Писмото е подписано от учителката , а с него настоятелно се иска от българската държава и българската църква да вземат отношение по желанието на Вселенската патриаршия и \"дългогодишните безпрепятствени опити за асимилация  и погърчване на българската общност в Истанбул от страна на гръцкия патриарх Вартоломей I\". Основната теза, която г-жа Чардакова развива в писмото, е, че патриарх Вартоломей I не позволява проповядване на български език в българските православни храмове в Истанбул. Г-жа Чардакова е категорична, че с поведението си гръцкият патриарх нарушава и турския закон, в когото е инкорпорирано \"правото на малцинствените общности в Турция да изповядват своята религия на своя език\". \" \", посочва в своето писмо Чардакова.\r\nЗлатка Чардакова казва и, че \" \". Изхождайки от тази гледна точка, тя счита, че договорът между Гръцката патриаршия и Българската православна църква от 1945 година, с който патриаршията признава правото на БПЦ да е автокефална само в рамките на държавните граници на България, според турските закони е престъпление, защото турските закони сочат, че Гръцката патриаршия в Истанбул е религиозен глава само на гърците, живеещи в Истанбул.   Именно заради това Чардакова иска от Бойко Борисов, Румен Радев и патриарх Неофит да отговорят на следните 5 въпроса:\r\n1. Какво включва понятието \"управлява\", касаещо българските храмове на територията на Турция и какви са правомощията на гръцкия патриарх, свързани с това \"управление\"?\r\n2. На какъв език се издават кръщелните свидетелства и свидетелствата за граждански брак от църквите ни в Турция? И ако към настоящия момент се издават на гръцки език с добавен под него ситен шрифт на български език, кое е основанието, което го допуска?   3. Въз основа на кой правен или църковен документ в българските храмове в Турция се извършва богослужение на гръцки език и не е ли това отстъпление от извоюваната през 1870 година независимост на Българската църква?\r\n4. На какво основание в обръщението от българска страна, в лицето на патриарх Неофит и в присъствието на български представителни лица, за обръщение към гръцкия патриарх се използва титлата \"вселенски\", а Гръцката патриаршия се назовава \"Вселенска\"?\r\n5. Какво е съдържанието в оригинал на протокола, подписан през 1945 година между делегати на Българската православна църква и представители на Гръцката патриаршия? Защо не е оповестен и представен от никоя от подписалите го страни? Има ли посоченият документ юридическа стойност?  ", "date": "2018.03.10", "title": "Учителка пита Борисов, Радев и патриарха - защо не защитавате българщината в Турция?"}
{"url": "https://www.actualno.com/celebrate/sv-kodrat-nikomidijski-news_663810.html", "text": "  В царуването на император Декий (249–251 г.) било предприето гонение против християнската вяра. Много християни били доведени в гр. Никомидия и там били затворени в тъмница. Съдебните власти очаквали чиновника, когото императорът трябвало да изпрати за съденето на християните. Страх обзел никомидийските християни. Едни бягали в планини и пустини, но други със спокойствие очаквали и мъчения, и смърт.  Между тия последните бил един млад християнин, на име Кодрат, човек от знатен род, богат и уважаван от всички. Без да се бои от смъртта, Кодрат дълбоко скърбял за своите едноверци и с всички средства се стараел да им помогне. Той с пари си откупвал право на вход в тъмницата, помагал на затворниците, утешавал ги и ги увещавал твърдо да пазят своята вяра и да не се боят от смъртта.\r\nСлед известно време пристигнал в града пратеният от императора главен съдия Перений. Той заповядал да доведат при него затворниците. Довели ги в съдилището, където се събрали множество жители от града; дошъл и Кодрат. Като видял, че някои от християните са обзети от страх, той почнал да се опасява да не би те да се отрекат от вярата си и когато съдията казал на затворниците: \"Нека всеки от вас съобщи своето име, звание и отечество\", – Кодрат веднага застанал между затворниците и гръмко отговарял за всички: \"Нашето име е християни. Нашето звание и благородство е да бъдем раби на Христа. Наше отечество е Перений, учуден от неговата смелост, казал на слугите си: \"Хванете тоя умопобъркан и го доведете близо до мене!\"\r\nБез да дочака да го хванат, Кодрат се промъкнал през тълпата и застанал пред съдията. Всички присъствуващи със страх и съчувствие гледали на него, защото всички обичали Кодрата. Като се прекръстил, той казал на съдията:  - Аз сам дойдох, за да ти говоря от името на всички мои братя. Прави по-скоро онова, за което си дошъл, и се убеди, че сме мъжествени Христови войници!\r\n- Кажи ми първо името си – казал му Перений.\r\n– Аз вече ти казах, че ние сме християни; това е нашето име, и звание, и достойнство!  – Послушай ме, приятелю – казал съдията – и принеси жертва на боговете!\r\nВ отговор на това Кодрат започнал да хули езическите богове и да слави истинския Бог. Тогава съдията заповядал да го бият и мъчат жестоко.\r\nДокато слугите изпълнявали заповяданото, съдията се обърнал към жителите на града и ги запитал за името на мъченика. Като узнал, че Кодрат е един от най-знатните никомидийски граждани, той се изплашил, заповядал веднага да прекратят мъченията и да го доведат при него.\r\n– Какво стори – казал му той, – като скри от мене името си? Ти сам нанесе позор на твоя славен род. И как си могъл ти да забравиш своето благородство и своя знатен род и да приемеш презряната вяра на християните?\r\n– Предпочитам да бъда в дома на моя Бог, отколкото да живея в жилищата на грешниците, отговорил Кодрат с думите на Псалмопевеца (Пс. 83:11).\r\nПерений отново започнал с увещания и заплахи да го убеждава да се отрече от Христа. Кодрат оставал твърд и непреклонен във вярата си. Тогава съдията го предал на нови мъчения. Дълго и жестоко мъчили св. Кодрата. Той проявил непобедима твърдост и на всички увещания на съдия та отговорил само с изповядване на вярата си в Иисуса Христа. Най-после, понеже се свечерявало, отвели го заедно с другите затворници в тъмницата, като го оковали в тежки вериги.\r\nНа Перений било поръчано да обходи много градове и области за съдене на християните. След няколко дни той се отправил в Никея и заповядал да отведат след него Кодрат и другарите му. Като стигнал в Никея, той насрочил в езическия храм тържествено жертвоприношение и заповядал да доведат там християните.\r\n– Принеси жертва на боговете – казал той на Кодрат.\r\n– Аз съм раб на Христа – отгойорил мъченикът, – на Христа принасям в жертва себе си; а на твоите богове няма да принеса жертва.\r\n– Ти не уважаваш царската воля – казал съдията.\r\n– Аз уважавам царя – отговорил Кодрат – и се моля за него да разбере той истината.\r\n– Ако ти се молиш за него, то трябва да изпълниш и повелите му, защото и във вашия закон е казано: отдайте кесаревото на кесаря, а Божието на Бога (Мат.22:21). – Ти си прав – отговорил светият мъченик – и затова аз се покорявам на царя и му плащам данък. Но аз съм длъжен преди всичко да служа на небесния Цар. Когато обаче Царят ми предлага или да принеса жертва на боговете, или да умра, то аз избирам последното и съм готов да умра за името на моя Бог.\r\n– Мнозина християни се съгласиха да принесат жертви на боговете – казал съдията. – Нима ти се смяташ по-добър от тях?\r\n– Разбира се, аз ще бъда по-добър от ония, които отстъпиха от Бога, ако Му остана верен – отговорил Кодрат. – Но къде са ония, за които ти говориш?\r\nДовели в съдилището тълпа отрекли се от вярата християни. Вероятно съдията се надявал, че те ще убедят Кодрата да откупи живота си и безопасността си с цената на вероотстъпничеството. Но се случило съвсем друго. – Нещастници! Какво сте направили? казал им светият мъченик. – Нима вие не вярвате във възкресението на мъртвите и вечния живот, та дадохте Царството небесно за кратковременния земен живот? Или забравихте думите на Спасителя: \"Не бойте се от ония, които убиват тялото, а душата не могат да убият! А бойте се повече от Оня, Който може и душата и тялото да погуби в геената!\" (Мат. 10:28).\r\nХристияните паднали на колене, проливайки покайни сълзи: \"Ние се уплашихме от страданията, рабе Христов – викали те – и нас ни терзае нашият грях; защото желаейки да не изгубим временния живот ние умряхме за вечния живот.\"\r\nКодрат, забравяйки собствените си страдания, се зарадвал като видял искреното разкаяние на отпадналите.\r\n- Не се отчайвайте, братя – казал им той. – Господ е милостив, молете Му се с покайни сълзи, твърдо изповядвайте Неговото свято име, измийте с кръвта си вашите прегрешения и Той ще ви прости! Всички започнали да се молят, като плачели с глас.\r\nСъдията чул за случилото се и заповядал още повече да усилят мъченията на Кодрат. Изпълнен с духовна радост и любов към ближните, светият мъченик бил равнодушен към собствените си страдания. \"Господи – молел се той, – вземи моята душа заради техните души и се смили над тях!\" Вдъхновени от неговата молитва, отреклите се християни се изпълнили с ново усърдие. Всички те пламенно се молили и във време на тяхната молитва последвала небесна личба. Те чули гласове на ангели, които се молели заедно с тях, и необикновена светлина ги озарила. Съдията заповядал да отведат всички в тъмницата, където затворили и мъченика.\r\nНа другия ден съдията ги повикал при себе си и им заповядал да извършат жертвоприношение на боговете. Но християните твърдо изповядали вярата си. Обещанията и заплахите на съдията останали тоя път безсилни и всички вярващи той осъдил на смърт. Перений водил Кодрата със себе си по всички градове, които обхождал, като го предавал често на жестоки изтезания. Но никакви страдания не могли да победят вярата на светия мъченик, а напротив – неговата твърдост спечелвала нови служители на Иисуса Христа. В Кесария, където св. Кодрат бил измъчван, пред целия народ, множество християни смело обявили вярата си в Христа и двамина – Саторин и Руфин, умрели мъченически за нея. Най-после св. Кодрат бил посечен с меч.   ", "date": "2018.03.10", "title": "Св. Кодрат Никомидийски"}
{"url": "https://www.actualno.com/balkani/stranite-ot-zapadnite-balkani-trjabva-da-se-gotvjat-za-chlenstvo-v-es-byrzo-news_663808.html", "text": "  Страните от Западните Балкани трябва по-бързо да се подготвят за членство в Европейския съюз, защото в противен случай могат да попаднат под влиянието на други държави. Това казва в интервю за германския в. \"Велт\" председателят на Комисията по външни работи към Европейския парламент и докладчик за Сърбия Дейвид Макалистър.  В същото време той коментира, че шестте страни от Западните Балкани трябва да бъдат приети в ЕС, когато изпълнят правните, икономическите и политическите условия за членство. Макар някои от страните от Западните Балкани да са още далеч от възможното членство в ЕС, това не трябва да бъде причина ЕС да се откаже от тях, защото ако го направи, неговото място може да бъде заето от друг, подчертава Макалистър. Той уточнява, че на Балканите с години се наблюдава засилена активност на Турция, Русия, Китай и страните от Залива.  Интересите са различни, но накрая винаги става въпрос за разширяване на сферата на влияние, коментира  Макалистър.     ", "date": "2018.03.10", "title": "Страните от Западните Балкани трябва да се готвят за членство в ЕС бързо "}
{"url": "https://www.actualno.com/chronicles/astronomi-ot-nasa-otkrivat-prystenite-na-uran-news_663744.html", "text": "  Уран е седмата планета по отдалеченост от Слънцето и третата по   големина в слънчевата система. Тя е открит още през 1781 г. от   английския астроном Уйлям Харшел. Диаметърът на Екватора й е 51 800 км.   Обикаля на средно разстояние от Слънцето 19,2 AU (2.87 билиона км.) за   84,07 години със средна скорост 6.81 km/s. Масата на Уран е 14,56 земни   маси или 8.686e+25 кг. Средната плътност на планетата е по-голяма от   тази на Юпитер и Сатурн 1,29 g/cm^3. Тя прави едно пълно завъртане около   оста си за 17 часа и 14 мин. Уран и Венера са единствените планети,   които се въртят около оста си в посока обратна на останалите. Уран се   върти по ос, която лежи практически в равнината на неговата орбита.   Затова планетата продължително време обръща към Слънцето ту единия, ту   другия от полюсите си. Ускорението на повърхността на Уран е близко до   земното - 7,77 m/sec^2, въпреки че масата му е значително по голяма.  Атмосферата на Уран се състои от 83% водород 15% хелий 2% метан.   Метанът в горната част на атмосферата поглъща червената светлина и   предава на планетата синьо-зелен цвят. На планетата духат ветрове със   скорост от 40 до 160 м/сек. Като те почти винаги са насочени към   посоката на въртене на планетата. Уран има пръстени. Те са открити от група учени на НАСА на 10 март   1977 г., когато е наблюдавано преминаването на диска на планетата пред   звезда. По-късно, през 1986 г., пръстените са фотографирани от   “Войджър-2”. Те се различават от тези на Юпитер и Сатурн. Пръстените са   съставени главно от ледени топчета и дебелината им не надвишава 100   метра. Засега за Уран са известни 13 пръстена. Разстоянието между   отделните пръстени е изпълнено с силно разредена прахообразна материя. Източник: Уикипедия  ", "date": "2018.03.10", "title": "Астрономи от НАСА откриват пръстените на Уран"}
{"url": "https://www.actualno.com/america/grandiozna-verijna-katastrofa-v-michigan-zaradi-losho-vreme-snimka-news_663802.html", "text": "  Около 50-60 автомобили са се сблъскали на магистрала в американския окръг Джексън, щат Мичиган. Причината за верижната катастрофа е обилният снеговалеж, съобщава Fox News, цитирана от БГНЕС.    При инцидента има пострадали, но те са без опасност за живота. Внезапно падналият сняг е намалил видимостта, което е довело до грандиозната катастрофа.  ", "date": "2018.03.10", "title": "Грандиозна верижна катастрофа в Мичиган заради лошо време (СНИМКА)"}
{"url": "https://www.actualno.com/america/strelecyt-v-doma-za-veterani-v-jontvil-ubi-zalojnicite-si-i-se-samoubi-news_663806.html", "text": "  Заложническата драма в американското градче Йонтвил, която късно снощи, приключи трагично. Взетите в плен три жени, които са част от персонала на най-големия дом за ветерани от американската армия, бяха застреляни от похитителя си, а той самият се самоуби, предаде Reuters.  Стрелецът със сигурност е ветеран от армията на САЩ, страдал от посттравматичен синдром. Жертвите най-вероятно са хора, които са лекували въпросния ветеран, който е напуснал дома по-рано този месец. Информацията, че ветеранът се е лекувал в този дом беше потвърдена от сенатор Бил Дод. И трите жертви са жени, работещи за неправителствената организация Pathway Home, която осигурява грижи за ветерани, страдащи от посттравматичен синдром. Загинали са Кристин Льобер, на 48 години, директор на програмата за лечение на посттравматичен синдром в дома на ветераните, терапевтът Джен Голик, на 42 години и психологът доктор Дженифър Гонзалес, на 29 години.  От полицията потвърдиха, че в продължение на няколко часа специално обучени преговарящи са се опитвали да установят контакт със стрелеца, но това така и не се е случило, съобщава The Washington Post. Преди да успее да вземе в плен заложниците, той е стрелял по зам.-шериф от Напа, който му е отвърнал и са били изстреляни \"множество куршуми\". Името на стрелеца е известно, но властите все още не го съобщават. Неофициално се посочва, че това е 36-годишният Албърт Уонг. Намерена е колата, с която е дошъл до дома за ветерани и в нея специално обучено куче е надушило \"взривни вещества\". При претърсването на автомобила обаче е открит само мобилен телефон, а разследването продължава.    В момента, в който е станало ясно какво се случва, 80 ученици са били на посещение в дома за ветерани. Те веднага са били евакуирани, преди изобщо да е било възможно да имат досег със стрелеца.\r\nСамо на половин миля от мястото на трагедията се намира една от най-известните винарни в Напа и в света - Domaine Chandon.  ", "date": "2018.03.10", "title": "Стрелецът в дома за ветерани в Йонтвил уби заложниците си и се самоуби"}
{"url": "https://www.actualno.com/business/kadiev-da-se-razvali-sdelkata-s-chez-a-posle-dyrjavata-da-vleze-kato-ravnopraven-uchastnik-news_663814.html", "text": "  Сделката за покупката на активите на ЧЕЗ от „Инерком“ трябва да бъде развалена и после да се тръгне към сделка, в която държавата да участва като „равноправен участник“. Това коментира пред Нова телевизия Георги Кадиев.  Ако има подписана сделка за покупка от това дружество как държавата ще подпише, постави въпрос Кадиев като с уговорка за силния израз окачестви подобен акт като „национално предателство“. Лидерът на партията „Нормална държава“ постави под въпрос финансовите и управленски възможности на собственикът на „Инерком“ Гинка Върбакова. ЧЕЗ има 3000 служители и това е съвсем различен бизнес, докато един фотоволтаик има 30 души, повечето от които са пазачи. \"Да управляваш един фотоволтаик не те прави енергетик\", каза Кадиев. По думите му трябва да има условие бъдещият собственик на такива активи да е или държавата или стратегически инвеститор. Ден по-рано в ефира On Air Кадиев заяви, че „сделката за ЧЕЗ е корумпирана от самото начало и със сигурност е била съгласувана с правителството. В момента правителството участва в тази сделка - то продава ЧЕЗ на себе си\", заяви лидерът на партия \"Нормална държава\" Георги Кадиев пред Bulgaria ON AIR.\r\nВ подкрепа на влизането на държавата се обяви и лидерът на КТ „Подкрепа“ Димитър Манолов. Той обаче постави въпроса как тази сделка ще се отрази в частност върху арбитражното дело на ЧЕЗ срещу България.     ", "date": "2018.03.10", "title": "Кадиев: Да се развали сделката с ЧЕЗ, а после държавата да влезе като равноправен участник"}
{"url": "https://www.actualno.com/sofia/prodyljava-mieneto-na-sofijskite-ulici-i-bulevardi-news_663769.html", "text": "  Екипи на Столичен инспекторат извършват контрола по изпълнение на работата.    ", "date": "2018.03.10", "title": "Продължава миенето на софийските улици и булеварди"}
{"url": "https://www.actualno.com/bgfootball/spomeni-nezabravimi-vyrl-fen-na-levski-pomogna-za-rajdaneto-na-ikonichna-pesen-za-cska-news_663695.html", "text": "  Футболното съперничество между отборите на ЦСКА и Левски е легендарно за българската футболна действителност. То остава такова дори и сега, макар отдавна да е загубило блясъка си и макар мнозина с право да оспорват, че сега играещият на „Българска армия“ клуб всъщност е ЦСКА. Но легендите около това съперничество остават и ще останат завинаги в историята.  Една от тях е свързана с вече покойния велик български музикант Чочо Владовски. Рожденото име на Владовски е Цветан, но всичко го познават като Чочо. Той е известен като свободолюбив дух във време, в което свободата е грях. С група „Тангра“ завинаги ще остане в паметта на меломаните, но заслужава да остане и в паметта на футболните фенове заради творчеството си – по-точно заради една песен.\r\nСтава въпрос за песента \"Отбор мечта\". Владовски взема дейно участие в написването ѝ, заедно с композитора Георги Анастасов, който му е близък приятел. Текстът, обаче, е написан от адвокат Цветан Цветанов, а Владовски доста късно осъзнал на кого е посветена тази песен – тогава, когато е нямало как да се откаже. В това не би имало проблем, ако Чочо не беше ... върл почитател на Левски. \"Не съм кой знае какъв запалянко\", коментира преди години музикантът пред вече несъществуващия вестник \" \".  \"Отбор мечта\" е последната, тринадесета песен от албума на Георги Атанасов \"Като свещ на вятъра\".   Чочо Владовски си отиде от този свят преди над 11 години, а само преди малко над месец , в жестока автомобилна катастрофа.  ", "date": "2018.03.10", "title": "Спомени незабравими - върл фен на Левски помогна за раждането на иконична песен за ЦСКА"}
{"url": "https://www.actualno.com/travel/drakonovijat-most-v-lubljana-news_427122.html", "text": "  Драконовият мост е построен в началото на 20-ти век над река Любляница. Като един от най-добрите примери за подсилен бетонен мост, днес той е защитен като технологичен паметник.          Драконовият мост често е сочен като най-красивия  продукт на Виенския сецесион. Той е първият в Словения с асфалтова настилка, както и един от първите с подсилена бетонна конструкция в Европа. Технологията на строеж е била много популярна в САЩ и Германия, поради факта, че не са били необходими носещи колони. Здравите носещи железни арки са вградени в бетонната конструкция. По време на строежа му, носещото ядро били железни рамки, които след бетонирането останали част от носещата му конструкция. Мостът е известен с четирите си дракона  върху пиедестал – по един във всеки ъгъл. Като допълнение към декорацията има поставени още шестнадесет по-малки дракона.      ", "date": "2018.03.10", "title": "Драконовият мост в Любляна"}
{"url": "https://www.actualno.com/society/vyprosyt-s-jazovirite-ne-e-v-parite-a-kak-da-se-reshat-problemite-okolo-tjah-nezabavno-news_663820.html", "text": "  С Постановление на Министерски съвет ще бъдат отпуснати 3 млн. лв. на Хайредин,  за да се справи общината с язовирите. По-късно днес ще се реши дали това ще стане чрез обществена поръчка. Причината е, че обществените поръчки дават възможност за обжалване, преминаване през дълга съдебна процедура, което затруднява бързите и адекватни действия. Това стана ясно в рамките на извънредното заседание на правителството, посветено на обсъждането на мерки за гарантиране на сигурността на населението, заради преливането на язовири в страната.  Искам да решим този въпрос днес, не може през 2-3 години да си говорим едно и също, коментира премиерът Бойко Борисов. „Най-малкият проблем в случай са парите. Въпросът е как да го направим незабавно“, каза той, цитиран от агенция „Фокус“. „Вече поне имаме структура, която следи кое е предаварийно и аварийно състояние“, уточни той, като допълни, че „ние правим много, но резултатът ни е много малък“. „Колегите казват, че дори не е формулирано какво точно е язовир. Има много микроязовирчета, които с дъждовете с е пълнят и след това създават проблеми“, коментира то. Министърът на икономиката Емил Караниколов пък предлага отделна аварийна компания, която да се занимава само с язовирите, или да ползваме хората на НЕК, които наблюдават и ремонтират държавните язовири“, каза още премиерът.\r\nМеждувременно пред бТВ министърът на енергетиката Теменужка Петкова обясни, че НЕК, чрез подразделението си „Язовири и каскади“ стопанисва едни от най-големите язовири в страната, които са „в отлично техническо състояние“ и сред стопанисваните обекти „няма преливащи“.   „Проблемът е с т.нар. малки язовири, които се намират в малки общини и съответно те, общините трябва да ги стопанисват“, обясни Петкова и изрази очакване че решение ще се намери.\r\nКакто вече е ясно един от проблемите е свързан с размитата рамка по отношение на собствеността и управлението, а оттам и на отговорността по отношение на съоръженията. Съответно това поставя и въпроса към кой да бъдат насочени средства за мерки за укрепване на малките язовири и водоеми.  ", "date": "2018.03.10", "title": "Въпросът с язовирите не е в парите, а как да се решат проблемите около тях незабавно"}
{"url": "https://www.actualno.com/asia/amerikanski-ekspert-al-kajda-stava-vse-po-silna-news_663799.html", "text": "  Терористичната групировка \"Ал Кайда\" значително се е подсилила в последно време и наброява няколко десетки хиляди бойци. Тази оценка дава американският експерт Брус Хофман. Тя се съдържа бюлетина на влиятелния Съвет за международни отношения, пише БГНЕС.  \"Във формированията, контролирани от \"Ал Кайда\" и свързаните с нея групировки, има десетки хиляди бойци, което създава заплаха за подкопаването на регионалната стабилност, а също така дава възможност на бойците да извършват нападения срещу тези, които са обявили за свои врагове в Близкия изток, Африка, Югоизточна Азия, Европа, а също така Русия. От Северозападна Африка до Югоизточна Азия \"Ал Кайда\" е обединила двайсетина групировки“, отбелязва експертът. Само в Сирия, в редиците на \"Ал Кайда\" влизат около 20 000 бойци, в Йемен – около 4000, в Сомалия – около 7000. В Либия действат около 5000 бойци, в страните от Магреб – 4000, Индонезия – 3000, Египет – 1000, в Афганистан, Пакистан и Индия – около – 800, Бангладеш – 300 и Русия – около 100.   ", "date": "2018.03.10", "title": "Американски експерт: \"Ал Кайда\" става все по-силна"}
{"url": "https://www.actualno.com/business/petkova-za-sdelkata-s-chez-tova-e-prosto-kupuvane-na-biznes-news_663825.html", "text": "  Аз съм една от последните, научили, че тази фирма (\"Инерком България\") участва в тази сделка (за активите на ЧЕЗ). Това каза министърът на енергетиката Теменужка Петкова в съботния сутрешен блок на bTV.  В отговор на въпрос от водещата, Петкова обясни и познанството си със собственика на \"Инерком България\" Гинка Върбакова. \"Срещна ни преди 20 години общ познат, който след това им стана кум. Те са млади, интелигентни и образовани хора. Тя (Гинка Върбакова) е завършила лингвистика, той (съпругът на Върбакова, Славчо) – ядрена физика. Никой от нас не е предполагал, че ще се случи така\", каза Петкова.  По-късно в разговора министърът обясни, че за разлика от Върбакова, която се занимава с частен бизнес, то тя винаги е работила за интересите на държавата. Енергийният министър неотдавна подаде оставка, след като стана ясно, че неизвестната доскоро фирма \"Инерком България\", със собственик  Гинка Върбакова, е класирана на първо място от чешката ЧЕЗ за покупката на активите на компанията в България. Причината за оставката беше познанство с Върбакова. Коалиционните партньори в правителството решиха през изминалата седмица, че няма да приемат оставката ѝ от поста енергиен министър. Петкова беше категорична, че общ бизнес с Върбакова няма. Тя уточни, че никога не се е занимавал с частен бизнес.\r\nВ отговор на твърденията на Румен Овчаров от БСП, че това е замислено като тайна продажба, че има договорка с българската държава в сделката за ЧЕЗ, за което говори и отношението на КЕВР, както и че \"ЧЕЗ се опитва да се измъкне по терлици от България\", министър Петкова го посъветва да прочете правителствената стратегия от 2003 г. за продажбата на ЕРП-тата, която е 217 страници. Преди това на въпрос на водещата как компания с оборот от 50 млн. лв. купува бизнес за 2 млрд. лв., Теменужка Петкова припомни обяснението на Върбакова в рамките на изслушването в Народното събрание – че това е компания, създадена специално за тази сделка, но зад нея стоят и всички останали фирми. Като пример тя даде и покупката на E.ON от Енерго-Про - \"по същата схема\", допълвайки, че това е просто \"купуване на бизнес\".   Петкова беше категорична, че българските граждани, не само на ЧЕЗ, а и на трите електроразпределителни дружества трябва да са спокойни. \"Цената на електроенергията не се определя от дружеството, а от КЕВР. Ползваните кредити не влизат в цената на електроенергията\", обясни тя, като уточни, че при грешка регулаторът налага санкции, както и права за определяне на \"особен управител\" при по-тежки ситуации. Досега до такива не се е стигало.\r\nЕнергийният министър изрази несъгласие и с твърдението на Овчаров, че оборудването за АЕЦ \"Белене\" не е се съхранява като хората и уточни, че начинът на съхранение е проверен и одобрен от Агенцията за ядрено регулиране. Тя определи думите на Овчаров, че оборудването е завито в найлони като спекулации.\r\nНа въпрос остава ли министър на енергетиката, тя отговори: \"Благодаря на премиера, ГЕРБ и коалиционнните партньори за доверието. Това ме задължава изключително много\".     ", "date": "2018.03.10", "title": "Петкова за сделката с ЧЕЗ: Това е просто купуване на бизнес"}
{"url": "https://www.actualno.com/society/prognoza-za-vremeto-10-mart-sybota-news_663779.html", "text": "  Слънчево, с разкъсана висока облачност и със слаб югозападен вятър, температурите ще се повишат още и максималните ще бъдат между 15° и 20° - такова ще е времето на днешния 10 март, сочи прогнозата на Националния институт по метеорология и хидрология (НИМХ), представена от дежурния синоптик Анна Дякова пред Агенция \"Фокус\".  През нощта преобладаваше ясно време с минимални температури между минус 1° и 4°. Атмосферното налягане през деня слабо ще се понижи и ще стане малко по-ниско от средното за март. Над Черноморието ще преобладава слънчево време. Ще духа слаб югозападен вятър. Максималните температури ще са между 15° и 18°. Температурата на морската вода е 5-6°. Вълнението на морето ще е 1-2 бала. Над планините ще е предимно слънчево. Ще духа до умерен, по билата и силен запад-югозападен вятър. Максималната температура на височина 1200 метра ще е около 10°, на 2000 метра – около 4°.\r\nВ неделя ще преобладава слънчево време с разкъсана средна и висока облачност. Затоплянето ще продължи и максималните температури ще достигнат 17°-22°, минимални – предимно между 1° и 6°. В началото на следващата седмица облачността над страната ще се увеличава и ще става по-плътна. В понеделник около и след обяд от запад ще започнат превалявания от дъжд, които през нощта срещу вторник и във вторник ще обхванат по-голямата част от страната. В отделни райони ще прегърми. Още в понеделник в западната половина от страната вятърът ще се ориентира от запад, докато в Източна България все още ще е умерен, от югозапад. Във вторник вятърът ще е от север-северозапад и в цялата страна температурите ще се понижат, отначало дневните.     ", "date": "2018.03.10", "title": "Прогноза за времето - 10 март (събота)"}
{"url": "https://www.actualno.com/showbusiness/istorijata-pomni-policaj-spasil-georgi-mamalev-ot-neprijaten-incident-news_663822.html", "text": "  История като на кино, но от \"живия\" живот на големия български актьор Георги Мамалев разказаха неговите синове Александър и Мартин пред Нова телевизия.  Преди години, когато момчетата още били малки, на Мартин му откраднали шапката. Той добре запомнил кой е крадецът и се прибрал вкъщи, разочарован и плачейки. По това време баща му спял, почивайки си преди голямо театрално представление. За Мартин, обаче, това нямало никакво значение и набързо Мамалев-старши бил събуден и запознат с \"трагичната\" история. Виждайки, че няма как да се отърве, Георги Мамалев взел нещата присърце и тръгнал да търси крадеца. За късмет двамата с Мартин бързо попаднали на момчето и Георги Мамалев го подгонил. Момчето хукнало да бяга и опитало да се скрие в магазин за бои, където се разиграл най-големият екшън. \"Пристигнах малко след като баща ми нахлу в магазина - бях по-малък и тичах след тях. Влязох и какво да видя - момчето проснато на пода, с белезници на ръцете, а баща ми си говори с някакъв човек. И какво се оказа - в магазина имало следовател, който видял, че Георги Мамалев гони някакво момче. Полицейският служител реагирал веднага, още повече, че момчето грабнало спрей и се готвело да напръска баща ми в очите. Ако беше станало, щеше да има провал на престъплението\", разказа Мартин.\r\nДвамата с Александър си спомниха и за други случки, свързани с баща им - например като са били спирани за проверка от КАТ и когато съответният полицай е виждал фамилията им. Когато хората научат как се казваме, разговорът тръгва много по-лесно и така се опознаваме повече с хората, обобщи Александър.     ", "date": "2018.03.10", "title": "Историята помни: Полицай спасил Георги Мамалев от неприятен инцидент"}
{"url": "https://www.actualno.com/europe/i-makron-predupredi-trymp-zaradi-reshenieto-za-mitata-news_663801.html", "text": "  Френският президент Еманюел Макрон е изразил \"сериозно безпокойство\" във връзка с въведените от САЩ мита върху стоманата и алуминия в разговор със своя американски колега Доналд Тръмп, предаде БГНЕС.  Стопанинът на Елисейския дворец е подчертал, че от търговските ограничения ще загубят всички. Макрон е отбелязал, че \"подобни мерки, насочени към съюзни държави, които спазват правилата на международната търговия, няма да бъдат ефективни в борбата с недобросъвестните практики\". Напротив, според него, \"те рискуват да предизвикат търговска война, от която ще загубят всички страни\".   ", "date": "2018.03.10", "title": "И Макрон предупреди Тръмп заради решението за митата"}
{"url": "https://www.actualno.com/showbusiness/aktrisa-sydi-producenti-zaradi-ujasjavasht-beleg-snimka-news_663672.html", "text": "  Актрисата Тейлър Хиксън заведе дело срещу продуцентската компания Incident Productions заради нараняване, което е получила по време на заснемането на филма Gostland.  Инцидентът е станал през декември 2016 година, а заради него актрисата получава рана на лицето, която трябва да бъде зашита със 70 шева и остава белег. Според Хиксън, за всичко са виновни продуцентите и екипът на филмовата продукция.\r\nКакво се случва – в една от сцените актрисата трябва да удря по стъкло на врата, като лицето ѝ било в непосредствена близост до стъклената повърхност. Режисьорът Паскал Ложие я накарал да удря все по-силно и по-силно. На въпрос на Хиксън дали това не е опасно, един от продуцентите, както и Ложие, я уверили, че няма нищо страшно. Оказало се, че изобщо не е така – актрисата счупила стъклото и едно от парчетата се забило в бузата ѝ.    \"Тя премина през оперативна намеса, включетелно с лазер, но въпреки това, година след случилото се, остава белег, който не може да бъде заличен. Към момента не е ясно дали има лечение, с което белегът може да бъде заличен\", гласи част от иска. Според жалбата, заради случилото се Хиксън е понесла материални щети, тъй като не е могла да работи.  С иска се посочва и, че продуцентите не са осигурили безопасна работна среда и не са наели професионални дубльори, ако е било невъзможно да има пълна безопасност при заснемане на сцени.  ", "date": "2018.03.10", "title": "Актриса съди продуценти заради ужасяващ белег (СНИМКА)"}
{"url": "https://www.actualno.com/society/izvynredno-zasedanie-zaradi-opasnostta-ot-goljamo-prelivane-na-jazoviri-news_663800.html", "text": "  На извънредно заседание, свикано от министър-председателя Бойко Борисов, ще бъдат обсъдени мерки за гарантиране на сигурността на населението във връзка с рисковете, създадени от препълването на язовири заради обилното снеготопене.  Заседанието ще започне в 9:00 часа днес, 10 март, предаде БГНЕС. Участие ще вземат директорът на ГД \"Пожарна безопасност и защита на населението\" Николай Николов, заместник-председателят на ДАМТН Кирил Войнов, както и областните управители на Враца и на Монтана. За момента в страната има обявено частично бедствено положение в община Хайредин. Причината е опасно преливане на язовир \"Рогозен 1\".  Язовирът е последна точка от каскада с 15 водоема, които са водосбор за област Враца. Той има монтирани сифони, но те са недостатъчни. С допълнителни помпи ще се осъществи контролирано изпускане, за да се укрепи преливникът.   ", "date": "2018.03.10", "title": "Извънредно заседание заради опасността от голямо преливане на язовири"}
