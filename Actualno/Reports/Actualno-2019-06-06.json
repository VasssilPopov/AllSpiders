{"url": "https://www.actualno.com/society/novinite-naj-vajnoto-za-denja-6-uni-news_756434.html", "text": "    Редакционният екип на ви представя най-важните новини за изминалия ден.       Депутатите приеха на първо четене с пълно единодушие от 170 гласа \"за промени в Закона за политическите партии, които предвиждат раздадените субсидии да се преизчисляват на базата на действителните гласове, получени от съответните партии и коалиции на парламентарните избори.   Партиите са знаели, че взимат повече от полагащата им се държавна субсидия, а финансовото министерство съзнателно е отпускало по-голяма сума. Управляващите упорито продължават да твърдят, че не са сгрешили в надплащането на милиони левове, а само са следвали закона. A според премиерът Борисов Той обяви, че сега се внася законопроект за партийна субсидия от 1 лев на глас, като преди две години ГЕРБ имали нагласата да променят размера на субсидията, само че \"някакви сили\" се намесели - затова сега кабинетът внася законопроекта.     Преминаването на \"Турски поток\" през България, \"АЕЦ Белене\" и цената на руския природен газ са били основните икономически теми, обсъдени при срещите на делегацията на Румен Радев с Владимир Путин и неговите съветници в Санкт Петербург. Отчитането и заплащането на тол такси за камиони и автобуси с тегло над 3.5 тона ще става основно по два начина – ръчен и автоматичен. Първият начин за отчитане ще бъде чрез маршрутна карта, на която водачът ще задава начална и крайна точка откъде ще минава и ще предплаща услугата. Вторият вариант ще бъде чрез автоматично таксуване. При него в превозното средство ще се монтира бордово устройство, което е GPS базирано и предава в реално време данни към централната система. 81% от българите са изцяло съсредоточени върху постигането на материални блага, като това се превръща в основен приоритет за тях. От друга страна, 56,9% от българите за нищо на света не биха погазили закон, дори от това да имат материална или друга полза.   За сумата от 8 млн. лв. с ДДС Вътрешното ни министерство купува средства за криптографска защита на глас, става ясно от обявление на ведомството. \"Би трябвало да има паркоустройствен проект за Борисовата градина, а не подробен устройствен план (ПУП) за застрояване\". Това заяви при първото обществено обсъждане на проекта на ПУП на Борисовата градина Ирина Матеева от Българско дружество за защита на птиците. Не му е работа на президента какво трябва да се построи и кой трябва да го построи. Според мен той иска да даде знак, че не забравил кой го е предложил за президент. Такива знаци се дават точно преди посещение, всеки разбира какво означава този знак\".  Забавянето на отстраняването на серовъглерода от територията на бившия торов завод във Враца „Химко“ се дължи на факта, че \"фирмата, която бяхме намерили нямаше акредитация за този вид замервания\". Това съобщи днес пред журналисти Станислав Иванов от фирма „Камибо“ ООД, предаде кореспондентът на . Най-новите свръхзвукови оръжия на Русия могат да я защитят дори в случай на прекратяване на действието на Договора за съкращаване на стратегическите настъпателни въоръжения (Новия СТАРТ). Това заяви руският президент Владимир Путин на среща с ръководителите на международните информационни агенции. Над 170 руски военни от 53-та зенитно-ракетна бригада на ПВО , дислоцирана край Курск, са се намирали в близост до украинската граница в деня, в който се разби малайзийският Боинг от полет МН17. Това съобщава \"Новая газета\", като се позовава на разсекретени документи на министерство на отбраната на Русия. Изтребителите F-16, за които преговарят България и САЩ, ще струват значително по-малко от тавана от 1.6 млрд. долара, който американският Конгрес гласува. Когато се преговаря за военна продажба, е необходимо разрешение от Конгреса, като се посочи възможно най-високата сума, която да бъде таван на сделката, за да не се налага повторно гласуване. Човешката цивилизация може да изчезне до 2050 г., показва ново проучване на австралийски учени. \"Ако продължим да живеем по същия начин, ще настъпи екологичен колапс. С него ще дойдат болестни пандемии, горещи вълни с летален изход и накрая - атомна война\", посочват учените. Те отбелязват, че дори да се постигнат целите на Парижкото споразумение, които са климатичното затопляне да остане 2 градуса до края на века, положителните резултати за планетата биха били пренебрежими. ", "date": "2019.06.06", "title": "Новините: Най-важното за деня, 6 юни"}
{"url": "https://www.actualno.com/africa/afrikanskijat-syuz-izhvyrli-sudan-ot-organizacijata-news_756438.html", "text": "    Африканският съюзи (АС) изхвърли Судан от организацията заради искането  властта да бъде прехвърлена на  гражданската организация, като само така може да бъде решена кризата, която взе вече над 100 живота.          \"Съветът за мир и сигурност в Африканския съюз веднага ще прекрати участието на Судан в дейностите на АС докато не бъде учредена ефективна гражданска власт, това е единствения начин Судан да излезе от настоящата криза\", публикуваха от съвета в Twitter, цитирани от БГНЕС.\r\nСуданските власти признаха, че десетки хора са били убити, когато силите за сигурност щурмуваха разположения от няколко седмици седящ протест пред щабквартирата на военните.  Но близкият до опозицията Централен съюз на докторите в Судан заяви, че вчера 40 тела са извадени от Нил, като с тях общия брой на загиналите след разпръскването на протестиращите е над 100 човека. ", "date": "2019.06.06", "title": "Африканският съюз изхвърли Судан от организацията "}
{"url": "https://www.actualno.com/blagoevgrad/podobrjavat-kachestvoto-na-vyzduha-v-blagoevgrad-news_756419.html", "text": "    От общинската администрация на Благоевград съобщиха добрата новина, че общината е включена в оперативна програма, която цели създаването на мерки за подобряване качеството на въздуха . Това ще даде възможност за създаване на цялостна концепция за подобряване на въздуха, като ще се постигне по-чист въздух и по-добра околна среда.      Основните стъпки в процедурата са насочени към преодоляване на замърсяването с фини прахови частници, основно произтичащи от автомобилите и горивните устройства на твърдо гориво. \r\nОт общината предвиждат процедура, която да финансира различни мерки за подмяна на отоплителните уреди на гражданите с такива, които са по-благоприятни за околната среда. Програмата, която е със срок от 2019 до 2023 г. посочва именно фините прахови частици като основен замърсител на въздуха в града. \r\nНа територията на гр. Благоевград е разположена 1 бр. автоматична измервателна станция (АИС) за контрол на качеството на атмосферния въздух, въведена в експлоатация от 01.01.2008 г. Според последни данни от 2018 г. в града няма завишаване на фините прахови частици, С новите мерки се очаква въздухът в града да се много по-добър за гражданите и жителите на Благоевград и да се създаде цялостна нова система, защитаваща околната среда.   ", "date": "2019.06.06", "title": "Подобряват качеството на въздуха в Благоевград"}
{"url": "https://www.actualno.com/varna/bez-klimatici-v-avtobusite-vyv-varna-news_756420.html", "text": "    60 от автобусите в морската ни столица са без климатици. Това стана ясно от коментар на управителя на фирма \"Градски транспорт\" инж. Злати Златев. По думите му, почти 50% от превозните средства са стари и не разполагат с климатици. Много от автобусите се препълват с пътници и това прави пътуването им още по-неприятно.      Злати Златев заяви, че се търси вариант старите автобуси, някои от които са на над 24 години, да бъдат подновени.\r\n\"При закупуването на нови автобуси средствата се дават наведнъж, а тук ги влагаме разсрочено и всеки ден има проблеми, това е разликата. Трябва приходите ни да се увеличат по някакъв начин, за да имаме възможност за инвестиране. Ако община Варна компенсира пенсионерските карти с 20 лева, а не както досега с 10 лв., ще можем да си вдигнем приходите и да мислим за купуването на нови автобуси. Имате проблеми в дружеството и се борим с тях всеки ден. Намалихме всички разходи до минимума. Но оттук натам, ако започна да намалявам нещо, ще бъде за сметка на комфорта.\r\nПодали сме вече документи за нови автобуси. В момента от три места има евентуална възможност, но от никъде не са ми потвърдили. От едното място сме кандидатствали за 18 съчленени автобуси, на другото за 10 съчленени автобуси и тролеи, електро, по програма \"Околна среда\" и на третото място за 20 съчленени автобуси\", каза още инж. Златев.   ", "date": "2019.06.06", "title": "Без климатици в автобусите във Варна"}
{"url": "https://www.actualno.com/business/tol-taksite-shte-se-plashtat-po-dva-nachina-sistemata-ni-sred-naj-modernite-v-evropa-video-news_756441.html", "text": "    Отчитането и заплащането на тол такси за камиони и автобуси с тегло над 3.5 тона ще става основно по два начина – .      Това стана ясно от пресконференцията на фирмата, отговаряща за събирането на тол таксите – „ “, в която взеха участие изпълнителният директор на компанията Станислава Арнаудова и търговският директор – Иван Георгиев.\r\nПървият начин за отчитане ще бъде чрез , на която водачът ще задава начална и крайна точка откъде ще минава и ще предплаща услугата. Вторият вариант ще бъде чрез . При него в превозното средство ще се монтира , което е GPS базирано.  То ще предава в данни към централната система. Устройството ще е подходящо както за регулярни, така и за ежедневни пътувания. Ще се предоставя на водачите срещу депозит, който ще се връща при връщане на устройството. Таксата за ползването му ще бъде 3 евро на месец. То ще работи на 8 езика, включително и на български.\r\nОт компанията обаче отчетоха, че при закупуването на има някои минуси. Така например, ако се закупи такава за даден маршрут, той , дори ако има катастрофа, разрушен участък, блокиран път или друго подобно обстоятелство. Маршрутната карта ще важи и за определено време. Все още не е ясно при нарушение какви ще са глобите. Това зависи изцяло от АПИ.\r\nОт изнесената информация стана ясно още, че има и трети възможен начин за заплащане – чрез , но той трябва да бъде задължително сертифициран и поставен правилно, защото в противен случай има риск да не отчита правилно изминатите километри.    Инвестицията на „Интелигентни трафик системи“ към момента е над , а до края на годината ще надвиши 15 млн. лева.\r\nИван Георгиев увери, че системата тип “Free flow”, която ще се ползва в страната, е и с нея работят редица западни страни като Германия и Белгия. Тя работи със споменатото вече бордово устройство, няма тол станции, бариери и каси за плащане. Всичко става автоматично и не е необходимо хората да спират, за да плащат.\r\n“Интелигентни Трафик Системи” АД ще направи услугата достъпна чрез изградената си вече партньорска мрежа, за да осигури удобство и бързина в обслужването на своите клиенти. Нашата цел е да продължим да бъдем първи на пазара и да запазим лидерската си позиция в този бизнес. Това ще постигнем като гарантираме . “Интелигентни Трафик Системи” АД разчита на професионализма на своя екип, на високотехнологичните решения и на опита от успешно реализирания ни проект за електронните винетки. Това ни дава увереност да разширяваме обхвата на нашата дейност и да си поставяме все по-високи цели.\", заяви от своя страна Станислава Арнаудова.   Цената на километър за камионите и автобусите ще се определя на база на , . Все още обаче не е ясно какви ще са тарифите.\r\nОт “Интелигентни Трафик Систем” увериха, че компанията ще работи активно не само с АПИ и компетентните органи, но и с всеки превозвач, за да може системата да заработи гладко още от първия ден. От фирмата поясниха, че всички срокове и цени се определят от АПИ и компанията няма отношение към тях, а единствено към технологията и поддръжката на системите.\r\nЗа момента предлаганото от TollPass бордово устройство ще се използва само в България. От компанията обаче имат готовност да разширят обхвата и за други страни, в момента, в който бъдат направени нужните законови промени.  ", "date": "2019.06.06", "title": "Тол таксите ще се плащат по два начина, системата ни сред най-модерните в Европа (ВИДЕО)"}
{"url": "https://www.actualno.com/society/na-komisija-uj-shte-ima-red-za-kympinguvaneto-no-kakyv-news_756436.html", "text": "    С промените в Закона за устройството на черноморското крайбрежие, приети от парламентарната регионална комисия за второ четене, с изключение на един параграф, отложен за следващата седмица, се урежда легално къмпингуване извън къмпингите в места, които отговарят на минимални изисквания от гл. т. на санитарни условия, достъп до вода, тоалетна, ток и пр., каквито тепърва ще се създават.      \"Поставяме началото за създаването на такива места, които ще дават възможност за по-близък досег с природата и за по-натурален туризъм\", коментира пред председателят на комисията Искрен Веселинов. Такива места още няма, защото досега законът не е създавал такава възможност, отбеляза той.   От неправителствия сектор обаче изразиха опасения, че текстът за тези  \"устроени места\" или \"биваци\" няма къде да се приложи и това ще доведе  до отлив на къмпингуващите туристи от България и до невъзможност на  практика да се къмпингува.\r\n\"Председателят на комисията единствен разумно предлага \"устройване\" на места извън категоризираните къмпинги, но в следващият член в проектозакона прави партизани всички, които не къмпират в тези места, а такива \"устроени места\" в България няма!\", алармираха представители на неправителствени организации още след първото четене на текстовете.  Димитър Канарев от национална асоциация \"Българско черноморие\" адмирира  законодателното уреждане на биваците и от името на много собственици и ползватели на имоти по Черноморието. \"За да се постигне намаляване на отпадъците по Черноморието, трябва да се търсят нови икономически ползи за местните крайбрежни общности, съчетано с опазване на околната среда\", каза той и изрази убеденост, че текстовете, отнасящи се до т.нар. биваци ще имат такъв ефект. що се отнася до застрояване по Черноморието беше това на депутата от \"Обединени патриоти\" Христиан Митев. С  него той беше предложил за имоти, в които има картирани и регистрирани  дюни, да се разреши строителството, \"ако с проекта на подробния  устройствен план и инвестиционния проект е предвидено тяхното опазване и  съхраняване\". Засега той го оттегля - за корекции.   По предложение на Валери Симеонов, Християн Митев и Георги Колев (НФСБ) в чл. 10 ал. 2 думата \"пешеходен\" се заличава с цел безплатният свободен достъп до морските плажове да бъде не само пешеходен, но и автомобилен. В пълно противоречие обаче, в чл. 17а се вписа нова алинея 2, която забранява \"поставянето на плажни принадлежности и палатки, а също и преминаването и паркирането и престоят на пътни превозни средства\" върху бели, сиви и залесени дюни\". Реално не се налага забрана за т.нар. ембрионални дюни, от които се появяват всички останали видове дюни. В хода на дискусията Тома Белев обърна внимание, че четирите вида дюни  са в еднаква степен застрашени и че санкциониращите органи трябва добре  да познават растенията, за да могат да установяват нарушения и че ако общините отговарят за санкциите, ще трябва да си назначат ботаници.    Поради противоречия между предлаганите от вносителите на правителствения законопроект административно-наказателни разпоредби и предвиденото в Закона за нормативните актове и Указа за неговото прилагане, депутатите от комисията решиха да отложат разгледането на тези текстове на извънредно заседание следващата седмица. Но предложените със законопроекта на правителството глоби бяха принципно одобрени - за разполагане върху дюни на преместваеми обекти от 2 000 до 5 000 лв., за плажни принадлежности и за палатки - от 500 до 1000 лв., а за автомобили - от 1000 до 3 000 лв. Освен това, по предложение на Искрен Веселинов, в чл. 10а се определят местата, където може да се разположи палатка или кемпер. При първо нарушение и разполагане извън тези места, глобата е от ще е 1000 лв., а при второ - до 3000 лв. Остава отворен въпросът ще има ли глоби, ако паркираш кемпер в своя имот на Черноморието, но той не е място за къмпингуване по новия ред - или ако паркираш на паркинг, който също не е такова място .\r\nПомолен да коментира как ще се реши проблемът, Искрен Веселинов  подчерта, че се предвижда отлагане с една година на срока за влизане в  сила на наказателните разпоредби за неправилно разполагане. \"Така че в следващата една година -  периодът, в който трябва да излязат наредбите (бел. ред. - ) и евентуално да се  структурират тези места, няма да има такива санкции\", увери той.\r\nСпоред експертите на комисията възможно е да се наложат корекции за яснота кой орган кои нарушения установява и кой налага санкциите. ", "date": "2019.06.06", "title": "На комисия: Уж ще има ред за къмпингуването, но какъв?"}
{"url": "https://www.actualno.com/analysis/radev-vijda-uslovija-za-uvelichavane-na-dostavkite-na-ruski-gaz-putin-vyzstanovjavane-na-otnoshenijata-news_756435.html", "text": "    Руският президент Владимир Путин прие българския държавен глава Румен Радев. Той подчерта, че отношенията между Москва и София постепенно се възстановяват, а Радев посочи, че съществуват и транзита на руски газ през България, предаде РИА Новости.      „Искам да ви запозная по-подробно с това, че България продължава да модернизира газотранспортната си система, с цел да създаде газоразпределителен център, газова борса, изграждат се интерконектори с нашите съседи.    Това дава нови възможности за допълнителни доставки на руски газ през  България в посока Централна Европа“, каза Радев. Стратегически партньори сме в областта на енергетиката и това партньорство може да се задълбочи,  добави още той.  Отношенията между Москва и София започват да се възстановяват във всички направления, заяви руският президент Владимир Путин.\r\n„В началото на наша среща бих желал да констатирам, че отношенията между Русия и България постепенно се възстановяват. За това говори и неголемият, но все пак устойчив растеж на стокообмена“, каза руският домакин пред Радев.       Това е втората среща на българския държавен глава със стопанина на Кремъл, след разговорите им в Сочи през май 2018 г., на която беше възстановен диалогът на най-високо политическо ниво между България и Русия след десетгодишно прекъсване.\r\nПрезидентът Радев на посещение в Руската федерация от днес до 8 юни. Той ще участва в Международния икономически форум в Санкт Петербург. ", "date": "2019.06.06", "title": "Радев вижда условия за увеличаване на доставките на руски газ, Путин - възстановяване на отношенията"}
{"url": "https://www.actualno.com/society/karakachanov-2-mlrd-lv-e-maksimumyt-kojto-mojem-da-si-pozvolim-za-f-16-news_756426.html", "text": "    Максималната сума, която България може да си позволи да плати за американските изтребители F-16, е . Това заяви министърът на отбраната Красимир Каракачанов пред журналисти в парламента, предаде БГНЕС.      \"Няма да режем нито от бройката, нито от способностите на самолета\", категоричен бе министърът на отбраната.   Министърът повтори, че финансова рамка (за 8 многоцелеви изтребителя F-16 Block-70 на стойност над 1.6 млрд. долара), е разрешението, което той дава на американското правителство като таван, а , пише в. \"24 часа\".\r\nКаракачанов даде за пример сделката със Словакия, където Конгресът е гласувал сумата от 2.8 млрд. долара, но Вашингтон и Братислава подписаха договор за 1.8 млрд. долара.  В това, че изтребителите ще струват значително по-малко от1.6 млрд. долара, по-рано днес увери и посланикът на САЩ в България Ерик Рубин.\r\n\"Сумата от 1.6 млрд. долара, която беше обявена е максималния таван за продажбата. Това не е цената. Уверен съм, че цената ще бъде значително по-ниска. Когато уведомяваме Конгреса обаче, казваме възможно най-високата сума. Той дава разрешение и след това преговорите продължават в тази рамка. Това правим в момента\", обясни Рубин.   Каракачанов очаква двете страни да се срещнат при оферта под началната, получена в края на миналата година. \"Под тази оферта, там смятам да се срещнем\", посочи министърът, като не уточни каква е била тя, но каза, че е много по-ниска от гласуваната от Конгреса рамка.    Според него винаги има шанс да няма сделка, ако двете страни не намерят приемлива средна цена, на която да се срещнат. Каракачанов каза, че оценява такава възможност на \"не повече от 25%\".\r\nПред депутатите от Комисията по отбрана военният министър обяви, че преговорите продължават и изрази надежда да бъде постигната приемлива цена, съобразена с решението на българския парламент. ", "date": "2019.06.06", "title": "Каракачанов: 2 млрд. лв. е максимумът, който можем да си позволим за F-16"}
{"url": "https://www.actualno.com/football/vreme-za-transferi-kakvi-sa-celite-na-top-otborite-tova-ljato-news_756453.html", "text": "    Сезон 2018/19 официално приключи с последния двубой в и триумфа на Ливърпул. Отборите вече са в заслужена почивка, докато шефовете на клубовете действат сериозно по трансферите.      Реал Мадрид, Манчестър Юнайтед и Байерн (Мюнхен) се очаква да са сред най-активните на трансферния пазар в опит сериозно да обновят съставите си.   \"Белия балет\" вече направи една от мечтаните сделки с привличането на Лука Йович, но се очаква да последват още много звездни трансфери.\r\nЮвентус, Барселона и Пари Сен Жермен също искат да освежават някои от позициите, за да имат отбор, който е готов да се бори за мечтания триумф в Шампионска лига.   предвижда е сред най-интересните в последните години,\r\nДали Азар ще избере Реал Мадрид, какво ще е бъдещето на Бейл и Гризман?   Кои ще са най-интересните трансферни саги, които ще ни привличат вниманието в идните месеци, .     ", "date": "2019.06.06", "title": "Време за трансфери: Какви са целите на топ отборите това лято"}
{"url": "https://www.actualno.com/politics/gerb-smjatali-da-vlojat-spestenite-subsidii-v-detski-gradini-i-uchilishta-news_756464.html", "text": "    Управляващите от ГЕРБ смятат да изпълнят обещанията си за нови детски градини, училища и по-високи учителски заплати, финансирайки ги с парите, които държавата ще спести от намаляването на партийните субсидии. Това стана ясно от интервю пред БНР на бившият министър на здравеопазването и депутат от ГЕРБ Десислава Атанасова.      \"В предложението, което днес бюджетната комисия подкрепи, не е записано за какво ще се разходват тези средства, но и премиерът, и финансовият министър, а и ние като партия имаме политическата воля да бъдат вложени в проекти, свързани с българското образование, в нови детски градини и ясли, в ремонт на училища и т.н.\", каза Атанасова.\r\nПо-рано днес стана ясно, че правителството на Бойко Борисов от 11 лева - до 1 лев на получен глас.   ГЕРБ няма нужда от кризисен пиар, защото ГЕРБ в момента не е в криза, а напротив – ГЕРБ е първа политическа сила, увери Атанасова.  Тя подчерта, че от 2016 г. партията на Борисов не е променила становището си за намаляването на партийната субсидия, като е правила няколко предложения по темата.\r\n\"Въпросът във и извън парламента, отбеляза депутатът. Тя припомни предложенията на Георги Кадиев и Велизар Енчев преди години за намаляване на субсидията съответно на 5 и 6 лева. Тези предложения са отхвърлени с гласовете на БСП\", изтъкна Десислава Атанасова.\r\nПред 2016 г. Валери Симеонов и Красимир Каракачанов предлагат 6 лв. субсидия, а през 2017 г. Реформаторският блок предлага 11 лв. субсидия, но не повече от 1,6 млн. лв. През 2018 г. „Воля“ предлага 11 лв. за партиите в НС и 1 лев за партиите извън НС, изброи още тя.     ", "date": "2019.06.06", "title": "ГЕРБ смятали да вложат спестените субсидии в детски градини и училища"}
{"url": "https://www.actualno.com/business/809-mln-lv-godishno-gubi-bylgarija-zaradi-falshivi-i-piratski-stoki-news_756322.html", "text": "    Съгласно нова оценка на Службата на Европейския съюз за интелектуална собственост (EUIPO) ежегодните загуби поради в 11 основни икономически отрасъла в ЕС достигат 117 милиарда лева всяка година. За България тези загуби се оценяват на 809 милиона лева, съобщиха от институцията в най-новия си доклад по темата.      Става ясно, че цялостните загуби възлизат на 7,4% от всички продажби в следните отрасли: козметика и лична хигиена, облекло, обувни изделия и принадлежности; спортни стоки; играчки и игри; бижутерия и часовници; ръчни чанти и багаж; музикални записи; спиртни напитки и вина; фармацевтични продукти; пестициди и смартфони.\r\nКато се има предвид, че законните производители произвеждат по-малко, отколкото биха произвеждали при липсата на фалшифициране, и следователно осигуряват работа за по-малко работници, в анализа се оценява, че в тези отрасли в ЕС се губят пряко до 468 000 работни места.      В България годишните загуби поради се оценяват на 809 милиона лева, което се равнява на 15,5 % от продажбите в 11-те отрасъла. Ако се разглеждат като цяло, според анализа общата стойност на нереализираните продажби в България се равнява на 113 лева на български гражданин на година.\r\nТова е втората публикувана от EUIPO отраслова оценка на икономическото въздействие на фалшифицирането и пиратството в ключови икономически отрасли, за които е известно, че са уязвими спрямо нарушения на правата върху интелектуалната собственост. В проучването се оценява, че от първия анализ през 2018 г. размерът на нереализираните продажби е намалял във всички проучени отрасли на равнище ЕС, освен в два: облекло, обувни изделия и принадлежности и козметика и лична хигиена.     Отрасълът на облеклото, обувните изделия и принадлежностите е най-големият от всички отрасли, проучени по отношение на обем на продажбите и заетост. Според оценката нереализираните продажби в отрасъла в целия ЕС се равняват приблизително на 55,5 милиарда лева всяка година или на 9,7 % от всички продажби.   В България нереализираните продажби поради на облеклото, обувните изделия и принадлежностите се оценяват на около 199 милиона лева годишно или на около 16,2 % от продажбите. Според доклада наличието на фалшифицирани стоки на пазара води до приблизителна загуба от 13,6 милиарда евро годишно за отрасъла на козметиката и личната хигиена в ЕС. Това се равнява на 10,6% от всички продажби в отрасъла.\r\nВ България приблизителната загуба за отрасъла на козметиката и личната хигиена е 108 милиона лева, което се равнява на 17,6 % от всички продажби в отрасъла.   Изпълнителният директор на EUIPO Кристиян Аршамбо счита, че „растежът и създаването на работни места в Европа зависи от промишлени отрасли като 11-те проучени в доклада. Нашата изследователска работа обаче показва по какъв начин фалшифицирането и пиратството могат да изложат на риск растежа и работните места\". По думите му провеждането на този анализ подкрепя създателите на политики в изготвянето на решения на този проблем, както и помага на потребителите от ЕС да разберат икономическите последици от фалшифицирането и пиратството. ", "date": "2019.06.06", "title": "809 млн. лв. годишно губи България заради фалшиви и пиратски стоки"}
{"url": "https://www.actualno.com/sofia/sled-signal-na-actualnocom-prostranstvoto-pred-voennija-klub-v-sofija-e-izchisteno-news_756468.html", "text": "    Само час след като до Изпълнителна агенция \"Военни клубове и военно-почивно дело\" за състоянието на предверието на Централна армейска библиотека, пространството бе почистено и измито, а ненужните вещи бяха отстранени.      Какво още се предвижда да бъде направено може да прочетете от пълния текст на отговора, който получихме от Агенцията и по-специално от нейния изпълнителен директор Валери Стоянов.\r\n\"Ръководството на Изпълнителна агенция \"Военни клубове и военно-почивно дело\" предприе незабавни мерки за освобождаване и почистване от движимо имущество и отпадъци на пространството пред Централна армейска библиотека. Още преди постъпването на писмото Ви, беше инициирана кореспонденция към бившите наематели, с постоянен ясен срок за предприемане на действия от тяхна страна за изнасяне на имуществото. От наша страна стриктно ще бъде следен поставеният им срок, с оглед изнасянето и на трайно прикрепеното движимо имущество, което към момента все още не е демонтирано от градината. В най-кратки срокове ще бъдат укрепени и приведени в добър вид и парапетите и входните врати към Централната армейска библиотека.  Уверявам Ви, че Изпълнителна агенция 'Военни паркове и военно-почивно дело\" полага необходимите грижи за стопанисването и поддръжката на имотите си. През изминалата 2018 г. беше извършен ремонт по възстановяването на бочардата пред Централната армейска библиотека, бяха премахнати и опасни дървесни видове, които застрашаваха безопасността на преминаващите около сградата граждани. С оглед на опазването и съхранението на едни от най-емблематичните сгради в град София, които са част от националното недвижимо културно наследство - Централен военен клуб и Централна армейска библиотека бяха предприети необходимите действия за обследването на състоянието на носещите конструкции, укрепването и възстановяването на сградите и реставриране на фасадите. И двете сгради са паметници на културата с национално значение, което изисква да спазим всички административни и съгласувателни процедури с всички отговорни институции, в т.ч. Националния институт за недвижимо културно наследство, както и осигуряването на голям финансов ресурс, за възстановяването на автентичния им вид, което ще отнеме дълъг период от време. Считам, че ръководството на Агенцията се отнася с необходимата отговорност към всеки един постъпил сигнал и доказателство за това е бързата ни реакция по разчистването на терена пред сградата на Централна армейска библиотека, за което прилагаме и снимков материал.\"      ", "date": "2019.06.06", "title": "След сигнал на Actualno.com пространството пред Военния клуб в София е изчистено"}
{"url": "https://www.actualno.com/sofia/ik-lozenec-arteks-ne-mogat-da-ni-splashat-njamame-tyrpenie-da-se-vidim-v-syda-news_756480.html", "text": "    Инициативният комитет \"Лозенец\" приветства заведеното дело срещу негови членове от строителната фирма \"Артекс\", свързано със . Организацията вижда съдебната битка като опит да бъде сплашена, но и като начин да защити всички свои твърдения срещу небостъргача.      \"Приветстваме възможността да стъпим в съдебна зала срещу Артекс. Вече няма да могат да ни казват, че не сме заинтересована страна. Сега ще можем директно да защитим всяка една наша дума, всяка една наша теза в съда, ще може да изискваме документи, които не можехме да искаме преди, ще може да получим съдебно решение, което ще бъде част от правния мир. И понеже институциите ги е страх и отказват да действат и да вземат окончателни мерки, приветстваме възможността, ние гражданите да изнесем тази битка, за да възтържествува справедливостта и законността\", обясняват от ИК \"Лозенец\".     \"(Целта на това дело е) Да бъде смазана всякаква илюзия, че обикновените граждани могат да съобщят или възразят срещу нарушаването на законите в Република България. Това е наказателна акция срещу свободното слово, срещу гражданското общество и срещу правовата държава. Защото всички обществени промени разчитат на граждани, които имат смелостта да излязат на улицата и да изкажат свободно своето мнение, да защитят обществения интерес вместо частния\", твърдят от комитета.\r\nИсковете на \"Артекс\" срещу Вапцаров и Башур са в размер на 200 000 лева - за разпространяване на \"неверни, клеветнически и обидни твърдения за компанията, използвайки всички възможни средства като социални мрежи, телевизионни, печатни и онлайн медии.\"  Строителната фирма ще продължи да търси правата си в съда и срещу други участници в обвиненията, заради които компанията губи по 120 000 лв. на седмица или общо 840 000 лева от 15 април 2019 г. насам.    ", "date": "2019.06.06", "title": "ИК Лозенец: \"Артекс\" не могат да ни сплашат, нямаме търпение да се видим в съда"}
{"url": "https://www.actualno.com/climate/choveshkata-civilizacija-moje-da-izchezne-do-2050-g-pokazva-prouchvane-news_756228.html", "text": "    Човешката цивилизация може да изчезне до 2050 г. Това показва ново проучване на австралийски учени, пишат световните агенции, цитирани от bTV.      Според Националния център за възстановяване на климата в Мелбърн, ако съвременното общество продължи да бъде зависимо от емисиите парникови газове, до 2050 г. ще бъде премината критична точка, след която няма връщане назад. Авторите на доклада твърдят, че това ще предизвика катастрофални последици за човешкия вид, които ще доведат до неговото унищожение.   \"Ако продължим да живеем по същия начин, ще настъпи . С него ще дойдат болестни пандемии, горещи вълни с летален изход и накрая - атомна война\", посочват учените. Те отбелязват, че дори да се постигнат целите на , които са климатичното затопляне да остане 2 градуса до края на века, положителните резултати за планетата биха били пренебрежими.\r\nВ доклада е описан и въпросният апокалипсис – заради повишаването на температурите в световен мащаб, много зони ще станат необитаеми, ще има неконтролируема миграция на хора, което ще предизвика политически сътресения и проблеми. ще доведе и до пандемии от всякакви болести, които трудно могат да бъдат овладени. С повишаването на температурите, някои крайбрежни зони ще изчезнат.  “В тази обстановка въоръжените конфликти за ресурси ще станат неизбежни, което ще събуди призрака на ядрения кофликт”, посочват учените. Според тях съвременното общество е тотално неподготвено за предизвикателствата, свързани с климатичните промени.    ", "date": "2019.06.06", "title": "Човешката цивилизация може да изчезне до 2050 г., показва проучване"}
{"url": "https://www.actualno.com/europe/unker-ne-izkluchva-variant-jena-da-oglavi-evropejskata-komisija-news_756494.html", "text": "    Председателят на Европейската комисия Жан-Клод Юнкер не изключва възможността да бъде от жена. Той се застъпва и за увеличаване броя на жените на ръководни постове в изпълнителната власт на ЕС, предава БГНЕС.      Юнкер беше в Словения, където даде пресконференция. \"Аз не влизам в състава на следващата Еврокомисия, поради което не ме е грижа за нейния състав. Но бих искал там да има повече жени\", каза той в отговор на въпрос.\r\nПо думите на Юнкер \"когато той формирал сегашната Еврокомисия, в списъка с предложените кандидатури имало само една жена\", но на него се \"удало да увеличи числото до 9 от 28 поста, който брой въпреки всичко си остава смешен\".   \"Защото 60% от завършващите университетите са жени. Никога не бих изключил, че жена може да оглави Еврокомисията. Но това не е коментар за незабавни действия\", каза политикът.  Мандатът на ЕК под ръководството на Юнкер ще приключи в края на октомври. Имената на наследниците на позициите на председателя на ЕК и на висшия представител за външната политика трябва да бъдат съгласувани от лидерите на срещата на върха на ЕС на 20-21 юни, след което те се представят за одобрение от Европейския парламент.\r\nСред забележимите кандидати от европейските партии, участвали в изборите за Европейски парламент, има две жени: Маргрета Вестагер, номинирана от либералите и подкрепена от привърженици на френския президент, както и лидерът на европейските Зелени в ЕП Ска Келер.\r\nВъпреки това, , лидерът на най-голямата дясноцентристка фракция в Европейския парламент, се смята за най-вероятния кандидат за поста на ръководител на Европейската комисия, който няма достатъчно гласове, за да бъде одобрен и ще бъдат необходими коалиционни преговори.     ", "date": "2019.06.06", "title": "Юнкер не изключва вариант жена да оглави Европейската комисия"}
{"url": "https://www.actualno.com/politics/132-mln-lv-nadvzeti-subsidii-trjabva-da-vyrnat-partiite-news_756497.html", "text": "    13.2 млн. лв. трябва да върнат партиите от сегашния парламент, а тези от предишния – малко над 1.270 млн. лв. Първоначално се очакваше .      Парите ще се удържат от следващите траншове на субсидиите им и не е фиксирано, че това трябва да се случи до края на годината, уточняват от Министерство на финансите, цитирани от bTV.   Тези, които не получават вече пари от държавата, ще трябва доброволно да ги внесат в хазната. За несъществуващите вече партии и коалиции въпросът за издължаването стои открит.\r\nПо-рано днес депутатите гласуваха поправки в закона, според които раздадените субсидии ще се преизчислят спрямо действителните гласове, получени от всяка партия или коалиция.  Въпреки че , ще се връщат надвзети субсидии само от 2016 г. насам, тъй като .  Сутринта стана ясно, че правителството на Бойко Борисов от 11 лева - до 1 лев на получен глас. Предложението беше прието в Бюджетна комисия, но без гласовете на БСП и само с тези на ГЕРБ, \"Атака\" и \"Воля\", а икономията в бюджета за второто полугодие на 2019 г. ще е 14,6 млн. лв., като на година сумата ще възлиза на 29,2 милиона, сметна зам.-министърът на финансите Росица Велкова. А според финансовия министър Владислав Горанов в следващите години парламентарните сили ще получават общо около 3 млн. лева от държавата вместо сега планираните около 38 млн. лева на година.\r\nПремиерът е изпълнителна власт и няма работа в Народното събрание да казва какво да правим, коментира лидерът на НФСБ Валери Симеонов. Ще подкрепим предложението, но то трябва да бъде съпътствано от разяснителни текстове, които да разрешат финансирането на партиите чрез официален регистър и декларирани средства, обясни той. За него със субсидия от 1 лев не можеш да поддържаш партия. На същото мнение е и Йордан Цонев, пише в. \" \". Той повтори дословно тезата на Борисов, че така партиите ще станат зависими от олигарси и сенчест бизнес.    ", "date": "2019.06.06", "title": "13.2 млн. лв надвзети субсидии трябва да върнат партиите"}
{"url": "https://www.actualno.com/america/lideryt-na-demokratite-trymp-trjabva-da-byde-praten-v-zatvora-news_756501.html", "text": "    Доналд Тръмп трябва да бъде изпратен в \"затвора\", каза председателят на Камарата на представителите Нaнси Пелоси на събралите се демократи по време на заседание при затворени врати за това дали да започне процедура за импийчмънт срещу президента, съобщи Politico.      Пелоси, политическият враг на Тръмп в Конгреса, отдавна заявява, че не е готова да предприеме това, което биха били дълбоко раединителни действия покрай импийчмънт и че тя би предпочела президентът да бъде победен на изборите през следващата година.   На срещата си с председателите на комисията късно във вторник тя се сблъска с Джери Надлър относно това дали да започне разследване за импийчмънт, използвайки език, който засили реториката между най-високопоставените демократи и Тръмп.\r\n\"Не искам да го виждам свален с импийчмънт, искам да го видя в затвора\", каза Пелоси според Politico, който цитира множество източници от средите на демократите, запознати със срещата.  Много демократи смятат, че Тръмп е нарушил закона, опитвайки се да попречи на разследванията на намесата на Русия в изборите в САЩ през 2016 г.\r\nТой също така е обвинен в плащането преди изборите на пари за мълчанието на две жени, които твърдят, че са имали романи с Тръмп, и за нарушаване на конституционните забрани на президентите, получаващи финансови помощи от чужди правителства.   Но Пелоси твърди, че започването на разследване за импийчмънт трябва да бъде направено само ако има достатъчна обществена подкрепа и значителна двупартийна подкрепа.    Запитана за коментара на Пелоси за \"затвора\", директорът на стратегически комуникации на Белия дом Мерседес Шлап предложи \"вълнуващ\" отговор.\r\n\"Колко шокиращо е. Демократите са радикални и са неконатктни и отказват да работят с президента по въпроси като настоящата криза по американската граница с Мексико\", каза Шлап пред Fox News.\r\n\"Те са по-фокусирани да атакуват този президент, да подкопават този президент, отколкото да решават основните проблеми на страната\", добави тя. ", "date": "2019.06.06", "title": "Лидерът на демократите: Тръмп трябва да бъде пратен в затвора"}
{"url": "https://www.actualno.com/business/bylgarija-peta-po-rastej-v-es-zaradva-se-borisov-news_756508.html", "text": "    България е на пето място по икономически растеж в ЕС. През първото тримесечие на тази година ръстът на БВП е 1,2%, а на годишна база достига до 3.5%. Страната ни е изпреварена само от Хърватия, чиято икономика за същия период е нараснала с 1,8%, следвана от Унгария и Полша с по 1,5% и Румъния с 1,3%.      Цифрите зарадваха и премиера Бойко Борисов, който цитира официалните данни на профила си във Facebook.    Растежът на БВП на 19-те държави от еврозоната е достигнал през първото тримесечие 0,4% на тримесечна база и 1,2% на годишна, посочват от Евростат.  За сравнение през предишното тримесечие (последното на 2018 г.) растежът на БВП на 19 страни използващи единната валута достигна 0,2% на месечна база и 1,2% на годишна.\r\nСъвкупният растеж на БВП на Евросъюза през първото тримесечие е 0,5% на тримесечна база и 1,5% на годишна, което съвпадна с предишните оценки. През четвъртото тримесечие на 2018 г. растежът на БВП на региона достигна 0,3% спрямо третото тримесечие и 1,5% на годишна основа. ", "date": "2019.06.06", "title": "България пета по растеж в ЕС, зарадва се Борисов"}
{"url": "https://www.actualno.com/crime/marinela-arabadjieva-ostava-v-aresta-news_756363.html", "text": "    Маринела Арабаджиева остава в ареста, но ще бъде преместена в болницата в затвора. Това реши Апелативният специализиран съд, предаде bTV.      Арабаджиева обжалва задържането си под стража, след като преди седмица Специализираният съд я остави в ареста. Тя е обвинена за участие в организирана престъпна група, създадена с цел извършване на данъчни престъпления и изпиране на пари.   Апелативният специализиран съд се мотивира с това, че досега обвинението не е надградено, а е изминал един немалък период от началото на повдигането му. Налице са обаче опасност от укриване и извършване на ново престъпление.\r\nПризнава се, че е налице медицински проблем при Маринела Арабаджиева.   ", "date": "2019.06.06", "title": "Маринела Арабаджиева остава в ареста"}
{"url": "https://www.actualno.com/business/rusija-i-bylgarija-v-partniorstvo-za-turski-potok-aec-belene-i-cenata-na-gaza-news_756504.html", "text": "    Преминаването на \"Турски поток\" през България, \"АЕЦ Белене\" и цената на руския природен газ са били основните икономически теми, обсъдени при срещите на делегацията на Румен Радев с Владимир Путин и неговите съветници в Санкт Петербург.      След срещата Радев настоя българското правителство да не бъде \"срамежливо\" и да настоява за по-ниска цена на газа при преговорите с Русия за доставка на синьо гориво. \"Време е българското правителство да не е срамежливо и да подходи активно за преговори за цената на газа. Аз не изземам функциите на правителството. Отварям вратата. Нека не бъде срамежливо нашето правителство да преговаря с \"Газпром\", заяви Румен Радев, цитиран от bTV.   Радев е уведомил руския лидер, че вече купуваме втечнен газ от САЩ на цени с 15% под руските. И добавил, че е желателно \"Газпром\" да бъде по-гъвкав с цените, тъй като вече има алтернативи и пазарът се променя. Путин е отговорил, че това е въпрос на преговори с руския газов гигант.\r\nОбсъждан е и газовият хъб \"Балкан\". \"Русия потвърди желанието си през нас да минава тръбата от Турция. Изразиха съжаление, че вместо ние да продаваме, ще вземаме от Турция, но уточниха, че са наясно за натиска от Европа\", разказва пред в. \"24 часа\" председателят на парламентарната икономическа комисия Петър Кънев, който е част от българската делегация.  Русия отдава голямо значение на преминаването на газопровода \"Турски поток\" през страната ни. \"В ход е проект за разработване на национална газова транзитна мрежа в продължение на \"Турски поток\". Отдаваме голямо значение на развитието на този проект и го подкрепяме, казва руският министър на енергетиката на Русия Александър Новак, който също участва в срещата.\r\nНовак припомня, че сътрудничеството между София и Москва в газовата сфера е от повече от 40 години, а обемът на доставките на руски газ от началото на 2019 г. до 15 май е 11.2 млрд. куб. м., предаде агенция \"Фокус\".   Румен Радев е информирал Путин за задвижването на процедурата за АЕЦ \"Белене\". Руската страна не е склонна да участва в проекта АЕЦ \"Белене\" без държавно участие, а по отношение на газовите доставки ще се търси по гъвкаво решение за цените. \"Обясних, че става въпрос за проект който ще е готов след 10 години и дотогава е труден анализ какъв ще е миксът и цените. Държавата не може да поеме този финансов риск\", каза Радев.    \"Пред президента руската страна потвърди интерес към АЕЦ \"Белене\" ако не като стратегически инвеститор, то в строителството и доставката на оборудването. Всички се съгласиха с това, че изграждането на ядрената централа е важно предвид екологичните проблеми в нашите ТЕЦ-ове\", посочи Кънев. ", "date": "2019.06.06", "title": "Русия и България в партньорство за \"Турски поток\", АЕЦ \"Белене\" и цената на газа"}
{"url": "https://www.actualno.com/europe/putin-svryhzvukovite-oryjija-na-rusija-shte-ja-zashtitjat-ot-vsichko-news_756491.html", "text": "    Най-новите свръхзвукови оръжия на Русия могат да я защитят дори в случай на прекратяване на действието на Договора за съкращаване на стратегическите настъпателни въоръжения (Новия СТАРТ). Това заяви руският президент Владимир Путин на среща с ръководителите на международните информационни агенции, отговаряйки на въпроса на генералния директор на ТАСС Сергей Михайлов.      Руският лидер напомни, че през 2002 г. САЩ са излезли от Договора за ограничаване на системите за противоракетна отбрана. \"А това беше първата стъпка към фундаментално разграждане на цялата рамка на международните отношения в областта на глобалната сигурност и много сериозна стъпка\", каза Путин. \"Скъпи госпожи и господа, искам да се обърна към вас - някой от вас протестирал ли е активно, излизал ли е на улицата с плакати? Не, мълчание, така и трябва\", каза президентът на Руската Федерация.\r\nТой добави, че сега в Договора за ликвидация на ракетите със среден и малък обсег (ДРСМО). Нещо повече, както отбеляза Путин, ако в случая с Договора по ПРО те \"се държат честно - просто си тръгват едностранно, и това е всичко\", сега, очевидно разбирайки, че ще трябва да поемат отговорност за това, те се опитват да прехвърлят (отговорността за това) на Русия\".\r\nПутин припомни разпоредбите на ДРСМО относно , като подчерта, че въпреки това САЩ вече разположиха такива системи в Румъния и имат намерение да разположат в Полша.     \"Това е пряко нарушение (на ДРСМО)\", посочи ръководителят на руската държава. Той обърна внимание на други разработени оръжия. \"Всички се преструват, че не виждат, не чуват, не могат да четат, че са глухи и слепи. Но по някакъв начин\", заяви президентът.\r\nРуският лидер подчерта, че в случай на прекратяване на СТАРТ-3 през 2021 г., \"няма да има никакви инструменти за ограничаване на надпреварата във въоръжаването\", но никой все още не води преговори с Русия за удължаването му, въпреки че Москва многократно е потвърждавала готовността си за този процес.\r\n\"Е, може да не бъде продължен. Имаме най-новите системи, които гарантират сигурността на Русия за доста дълга историческа перспектива - имам предвид, че сме направили значителна стъпка напред и, трябва да кажем директно, ние задминахме конкурентите си в създаването на хиперзвукови оръжия\", каза Путин.     Както отбеляза президентът, световната общност трябва да бъде включена в дискусията около контрола на стратегическите въоръжения, тъй като евентуалното демонтиране на тази система е повод за безпокойство.   \"Дълбоко съм убеден, че това трябва да бъде предмет на открита, прозрачна, абсолютно професионална дискусия, а световната общност трябва да бъде участник в този процес, доколкото е възможно по въпроси от този вид\", заяви руският лидер, коментирайки темата за международните отношения в областта на контрола над стратегическите оръжия. \"Във всеки случай хората имат право да знаят какво се случва в тази област\", добави руският президент.\r\n\"Готови сме за това, уверени сме в сигурността си, но, разбира се, съществува безпокойство, че целият този механизъм е напълно премахнат в областта на контрола върху стратегическите оръжия и неразпространението. Какво е решението? Единственият изход е да работим заедно\", подчерта държавният глава.    Путин каза също, че телефонният му разговор в началото на май с американския президент Доналд Тръмп е вдъхнал оптимизъм по отношение на развитието на ситуацията около .\r\n\"Трябва да кажа, че последният разговор, който имах с президента Тръмп, все пак вдъхва определен оптимизъм, защото Доналд ми каза, че той също е загрижен за това, той разбира какви са разходите на САЩ и на всички останали страни за въоръжения, тези пари могат ще бъдат насочени към други цели. Напълно съм съгласен с него\", каза Путин.    Според президента всички страни, притежаващи ядрено оръжие, трябва да участват в преговорите за ограничаване и контрол на стратегическите оръжия.\r\n\"Ние трябва да включим в преговорите за контрол на въоръженията всички ядрени държави. Всички те са официални или неофициални (ядрени сили)\", каза Путин.\r\nТой обясни, че ако в преговорите участват само онези държави, които официално са признати за ядрени сили и че ако те не включват онези, които притежават ядрени оръжия неофициално, то последните ще \"доразвият\" съответните оръжия и това в крайна сметка ще забави процеса на преговори между официално признатите ядрени сили.\r\n\"Следователно трябва да създадем широка платформа за обсъждане и вземане на решения\", заключава руският президент. ", "date": "2019.06.06", "title": "Путин: Свръхзвуковите оръжия на Русия ще я защитят от всичко"}
{"url": "https://www.actualno.com/cinema/ruskata-ntv-ne-haresa-chernobil-na-hbo-i-podgotvja-svoja-versija-news_756375.html", "text": "    Руската телевизия НТВ подготвя свой сериал за аварията в АЕЦ \"Чернобил\", предадоха световните агенции, цитирани от bTV.      Според режисьора на новата лента Алексей Мурадов, продукцията на НВО, която се радва на огромен успех в световен мащаб, била неточна и повърхностна.\r\nМурадов определя разказаната история като много добра, но в същото време твърди, че тя не е пълна. Той определя подхода към темата като предубеден и повърхностен.\r\nГероите са неточни, защото създателите на сериала просто не са живели в контекста на СССР. Руските герои са много по-сложни и интересни”, смята Мурадов.  Той коментира и едни от малкото критики към сериала, които засягат диалозите и превода от руски на английски език. По думите на Мурадов е невъзможно правилните диалози да бъдат предадени на език, различен от руския.\r\nТой говори и за други особености: “Ние не се обръщаме един към друг с пълни имена – Юджийн, Александър, и на създателите на сериала на НВО им е трудно да си представят, че Шура, Саша и Саня са един и същи човек”, коментира той.\r\nРуският режисьор работи по сериал за НТВ, посветен именно на аварията в АЕЦ “Чернобил”, но в него е включена и една различна гледна точка към причините за аварията.        В основата е история как подполковникът на военното контраразузнаване Андрей Николаев открива служител на ЦРУ на територията на Припят.\r\nПодобни истории за западен саботаж се тиражират от властите в първите дни след аварията в Чернобил.\r\nМурадов потвърждава, че има такава история, но самият филм не бил само за това.\r\nПо думите му ядрените електроцентрали, където и да се намират те по света, представляват интерес за всички разузнавателни служби.   За продукцията на руския “Чернобил” се знае от миналото лято и би трябвало тя да се излъчи в началото на новия телевизионен сезон през есента. ", "date": "2019.06.06", "title": "Руската НТВ не хареса \"Чернобил\" на HBO и подготвя своя версия"}
{"url": "https://www.actualno.com/football/loshi-novini-za-brazilija-nejmar-e-aut-za-kopa-amerika-news_756378.html", "text": "    Контузията, която Неймар получи по време на контролата на Бразилия с Катар, не е никак лека. Лекарите на националния отбор потвърдиха, че звездата на тима няма да може да вземе участие в турнира Копа Америка. Нападателят получи контузия по време на контролата с Катар и в 21-ата минута бе заменен.      Първите прегледи са показали, че травмата на Неймар в десния глезен не му позволява да участва в надпреварата, която стартира на 14 юни и ще продължи до 7 юли. В първия си мач на 14 юни Бразилия играе с Боливия. През сезон 2018/2019 Неймар изигра 28 мача за ПСЖ, в които отбеляза 23 гола.\r\nФутболистът на ПСЖ предстои да премине обстойни медицински изследвания. Националният селекционер на Бразилия Тите пък ще трябва да избере заместник на Неймар.\r\nМеждувременно Неймар има и доста сериозни проблеми извън терена, след като бе обвинен в изнасилване.    ", "date": "2019.06.06", "title": "Лоши новини за Бразилия: Неймар е аут за Копа Америка"}
{"url": "https://www.actualno.com/europe/170-ruski-voenni-sa-bili-na-granicata-s-ukrajna-v-denja-na-tragedijata-s-polet-mn17-news_756343.html", "text": "    Над 170 руски военни от 53-та зенитно-ракетна бригада на ПВО , дислоцирана край Курск, са се намирали в близост до украинската граница в деня, в който се разби малайзийският . Това съобщава \"Новая газета\", като се позовава на разсекретени документи на министерство на отбраната на Русия.      По данни на участниците в международното разследване именно към тази бригада е бил прикрепен зенитно-ракетният комплекс \"Бук\", от който е свален Боингът. Според следователите \"Бук\"-ът е пристигнал на територията на Украйна от Русия  и след това е бил върнат обратно.   В един от документите на министерството на отбраната се казва, че на 23 юни 204 година, три седмици преди катастрофата, руски военни са издали заповед за осигуряването на безопасността на пътищата за обществено ползване при придвижването на техниката от 53-та бригада от Курск към границата с Украйна.\r\nПри превоза на техниката са участвали сили от 69-та бригада. В документите на тази бригада \"Новая газета\" намира споменаването на \"КамАЗ\", който е видян край украинската граница до \"Бук\"-а. Това е подтвърдено от любителски кадри.  В друг документ на 53-та бригада се казва, че два дни преди , на 15 юли, курски военни са пристигнали на руската военна база\r\nМилерово край украинската граница. Тук те получили хранителни запаси за пет дни и заминали на друго място. След това една от машините на курската бригада е била забелязана на украинска територия, отбелязва \"Новая газета\"   В хода на разследването журналист от изданието се опитал да говори с бивши и настоящи военни от 53-та бригада. Той се срещнал с майора от медицинската служба на 53-та бригада Ирина колесник, която през 2014 година е била в Миллерово,  а сега работи в поликлиника в Курск. Тя отказала да говори за самолетната катастрофа: \"Нищо не мога да ви кажа. За действията (на родината) нямам право да говоря.\"    До сега руските представители не веднъж са отричали съпричасността на руски военни в самолетната катастрофа на полет MH117. От министерството на отбраната твърдяха, че руски \"Бук\" никога не са пресичали границата с Украйна,  а ракетата, свалила самолета не е била зачислена към руската армия.\r\nНа 17 юли 2014 година самолет Боинг, полет MH17 се разби в Източна Украйна. На борда му имаше 298 души. Всички загинаха. Повечето от пътниците бяха граждани на Холандия. ", "date": "2019.06.06", "title": "170 руски военни са били на границата с Украйна в деня на трагедията с полет МН17"}
{"url": "https://www.actualno.com/america/trymp-shte-resha-dali-da-naloja-novi-mita-nad-kitaj-sled-sreshtata-na-g-20-news_756406.html", "text": "    Американският президент Доналд Тръмп заяви, че той изчака до срещата на Г-20 в Япония в края на месеца преди да реши дали да наложи нови мита на Китай, предаде БГНЕС, цитирайки АФП.      „Ще взема решението си в следващите две седмици, вероятно точно след срещата на Г-20”, заяви Тръмп пред репортери в Северна Франция, добавяйки че той ще разговаря с китайския лидер Си Дзипин по време на срещата им през 28-29 юни.   По-рано американският президент Доналд Тръмп заплаши да наложи още един кръг от мита върху китайските стоки на стойност 300 млрд. долара.\r\n\"Относно разговорите ни с Китай, много интересни неща се случват. Ще видим какво ще се случи... мога да въведа мита за още поне 300 милиарда долара и ще го направя в подходящия момент,\" каза Тръмп, без да уточнява кои стоки могат да попаднат под новите санкции.  \"Но аз мисля, че Китай иска да сключи сделка и смятам, че Мексико иска да направи сделката по-лоша\", добави президентът на САЩ. ", "date": "2019.06.06", "title": "Тръмп: Ще реша дали да наложа нови мита над Китай след срещата на Г-20 "}
{"url": "https://www.actualno.com/politics/neno-dimov-bylgarija-ne-trjabva-da-dopuska-sankcii-po-otnoshenie-na-atmosfernija-vyzduh-news_756353.html", "text": "    България не трябва да допуска санкции по отношение на атмосферния въздух, целият ресурс трябва да бъде мобилизиран за инвестиции в общините. Това каза в ефира на радио „Фокус“ министърът на околната среда и водите , като уточни, че това е и основният приоритет на Министерството на околната среда и водите.      Работата с местните власти се изразява в две направления, обясни той. „От една страна, искаме да видим резултати. Това също беше много съществена промяна в Закона за чистотата на атмосферния въздух. Вече не е достатъчно да имате общинска програма, за да не бъдете санкционирани, тя трябва да дава конкретни резултати. Естествено, нормално беше местната власт да има нужда от финансово подпомагане, което сега сме осигурили. Този ресурс е 7 пъти по-голям от това, което заварих, когато станах министър на околната среда и водите преди две години. От една страна, той вече е достъпен за общините, а от друга, те трябва да имат достатъчно време, затова самият закон предвижда, че прегледът на подобряване на състоянието на атмосферния въздух ще се извършва спрямо три годишен период, т.е. общините трябва да имат и време, за да реализират тези мерки. Ако не ги реализират следва санкцията“, обясни министър Нено Димов.   Той отбеляза, че посланието на Световният ден на околната среда и водите тази година беше посветено на борбата със замърсяването на атмосферния въздух. Това е признание за значимостта на проблема в световен мащаб, обясни той, като изрази задоволство от реалните резултати, които постига България в това отношение. Необходимо е още много да се направи, за да бъде разрешен проблемът, добави министърът на околната среда и водите. ", "date": "2019.06.06", "title": "Нено Димов: България не трябва да допуска санкции по отношение на атмосферния въздух"}
{"url": "https://www.actualno.com/curious/kak-da-razberesh-che-vse-oshte-ne-e-prejivjal-bivshata-spored-zodijata-mu-news_756358.html", "text": "    Не само жените страдат по миналите си връзки. Мъжете също преживяват нещата твърде силно, но избягват да го признаят. Държат се на положение и продължават. Вижте как да разберете, че той все още не е преживял бившата си, въпреки че е продължил напред с ВАС       Овен    Все още поддържа връзка с нея. Вие не сте главния му приоритет и е готов да развали плановете ви, ако тя се нуждае от него. Внимавайте, тъй като Овенът е склонен към възстановяване на стари връзки. Телец   Нещата й и до сега запълват голяма част от дома му. Приятелят ви твърди, че е затворил тази страница, но не прави никакъв опит да се оттърве от старите спомени. Поработете върху това. Предложете да ги съберете и да ги дарите някъде. Може и да помогне. Близнаци Дали я мрази, или обича, няма значение. И в двата случая, не спира да мисли за нея. Не я изтрива от живота си и не може да изясни чувствата си напълно.         Рак Срещали сте се няколко пъти, а той вече предлага да живеете заедно. Чувства се изключително отчаян от загубата на бившата и час по-скоро се нуждае от човек до себе си. Неговата прибързаност доказва отчаянието му. Ако приятелят ви и бившата му все още имат близки отношения, определено имате проблем. Позволяват си по-голяма близост от обичайната? Незабавно поговорете с него и решете проблема, докато не сте се превърнали третия човек във връзката.      Често чувате как ви сравнява с бившата си, прави сравнения и намира общи черти. Дори понякога се чуди защо са се разделили. Помислете добре, дали искате да участвате в товa състезание.  ", "date": "2019.06.06", "title": "Как да разбереш, че все още не е преживял БИВШАТА, според зодията му"}
{"url": "https://www.actualno.com/politics/slavi-davajte-da-zajalim-che-partiite-shte-ostanat-bez-pari-news_756391.html", "text": "    Днес за пръв път премиерът Борисов направи предложение за 1 лев партийна субсидия. Направи го на 942-я ден от провеждането на националния референдум, на който над 2,5 милиона българи поискаха точно това – 1 лев субсидия за партиите на получен глас. Това пише в своята Facebook страница Слави Трифонов, коментирайки относно партийните субсидии от тази сутрин в парламента.      \"От 6 ноември 2016 г., когато се проведе референдумът, до днес Народното събрание не е обсъждало и гласувало самостоятелно предложение за 1 лев партийна субсидия.\r\nОт 6 ноември 2016 г. до днес правителството на Бойко Борисов изготви три републикански бюджета – за 2017 г., за 2018 г. и за 2019 г. И нито веднъж в тези три бюджета Борисов и финансовият му министър Горанов не предложиха 1 лев субсидия. Припомням, че субсидията за партиите се предлага и гласува ежегодно със Закона за държавния бюджет. Нещо повече – и в трите години правителството предлагаше 11 лева субсидия, а Народното събрание одобряваше без дебати\", отбелязва Слави.\r\n\"Единствено дебат имаше в края на 2016 г. Тогава депутатите Мартин Димитров и Петър Славов предложиха таван на партийната субсидия в размер на 1,6 млн. лв. за всяка отделна партия или коалиция. Освен проведения референдум, мотив за предложението им беше и че не може да има задължително гласуване без да има таван на субсидиите. Хипотетично, ако всички избиратели бяха осъществили вмененото им задължение да гласуват, то общата годишна партийна субсидия можеше да надхвърли 70 млн. лв.  Предложението на Димитров и Славов обаче беше отхвърлено... основно с гласовете на ГЕРБ. Ако беше прието, през 2017 г. и 2018 г. ГЕРБ щеше да получи партийна субсидия от около 1,40 лв. на получен глас. ГЕРБ обаче избраха да получават по 13,23 лв. на глас.   И ето че на 942-я ден от референдума Бойко Борисов и финансовият му министър Горанов предлагат най-после субсидия от 1 лев. И как само я предлагат!\r\nВеднага след референдума Борисов излъга, че ще работи за намаляване на партийната субсидия. „Щом 3,5 милиона искат това (1 лев субсидия) – глас народен, глас божи. Аз по-умен ли съм от тези 3,5 милиона?“ - каза тогава Борисов. И изведнъж тези 3,5 милиона „умни“ българи днес за Борисов станаха „луди“. Почти сърдит той мотивира предложението за 1 лев субсидия така: „В една лудост, който се обяви срещу лудите, сам го обявяват за луд“.    Освен това днес сърдитите Борисов и Горанов заплашиха, че с 1 лев субсидия партиите ще изпаднат в зависимост и ще останат без пари. Брей!\r\nДавайте сега, всички вкупом, да зажалим, че партиите ще останат без пари.\r\nДавайте да зажалим, че партиите, които в момента взимат субсидия, ще трябва да почнат да харчат от спестените си 50 милиона лева!    Припомням – всяка една партия в парламента, получаваща субсидия, има на влог милиони левове, спестени от държавната субсидия. Общо имат 50 милиона. 50 милиона.   Значи да жалим за партиите, че ще си харчат тия 50 милиона, а да не жалим за онези един милион и половина пенсионери, които получават под 320 лева пенсия?\r\nСега и на депутатите на ГЕРБ няма да им е лесно – 3,5 милиона българи гласуват за нещо и те не го приемат, но същото го предлага един човек от Банкя – и всички клякат.\r\nВсъщност, ако не беше установено престъплението с незаконно надвзетите пари от партиите, предложението на Борисов и Горанов щеше да се случи далеч след 942-я ден. А можеше и въобще да не се случи. Но пък сега си е супер – идват избори - да спасим един ключов министър и да удържим народния гняв\", завършва публикацията на Слави Трифонов. ", "date": "2019.06.06", "title": "Слави: Давайте да зажалим, че партиите ще останат без пари"}
{"url": "https://www.actualno.com/business/manolova-iska-danni-ot-erp-tata-ne-kazva-nishto-za-zachitane-na-tyrgovskata-tajna-news_756369.html", "text": "    Омбудсманът Мая Манолова обяви, че е поискала от КЕВР информация по Закона за достъп до обществена информация (ЗДОИ). Става въпрос за информация, касаеща \"предстоящото увеличение на цените на електрическата енергия, считано от 1 юли 2019 г.\".      Манолова иска КЕВР да ѝ даде пълните заявления на ЕРП-тата, в които се защитават исканията им за поскъпване, както и \"приложените към тях годишни финансови отчети и доклади за дейността за 2018 г. на ЧЕЗ, ЕВН и Енерго-Про\". Омбудсманът настоява за това, защото в публикуваните от КЕВР документи има заличени данни, които засягат финансовата обосновка на цените.   Интересен факт е, че всъщност в на \"ЧЕЗ Електро България\" АД има финансов отчет за 2018 година - на 21 страница. А по закон крайният срок да стане публичен т.е. да бъде представен пред Търговския регистър финансовият отчет за дадена година изтича на 30 юни следващата година. В случая, финансовите резултати на ЕРП-тата за 2018 година трябва да бъдат представени до 30 юни тази година. Дотогава нито една компания, работеща съгласно българското законодателство, която не оперира на борсата, няма задължение да изнася публично финансовите си отчети и данни. Именно ЧЕЗ оперира на Българската фондова борса. ", "date": "2019.06.06", "title": "Манолова иска данни от ЕРП-тата, не казва нищо за зачитане на търговската тайна"}
{"url": "https://www.actualno.com/curious/dneven-horoskop-za-7-uni-news_756409.html", "text": "     Овен       Това е ден, в който ще оцените цената на свободата. Направете го не само за себе си, но и за партньора ви. Бъдеще щедри. Телец През този ден бъдете готови за разногласия с близък човек. Не правете от мухата слон. Различните мнения понякога не трябва да влияят на приятелствата.   Близнаци Това е ден, в който ще трябва да се постараете да приключите всички недовършени неща. Много вероятно е да нямате повече възможности за отлагане. Рак     Това е ден, в който ще постигнете много в служебно отношение. Вечерта у дома ви очаква много любов и взаимност. Лъв Това е ден, в който е най-добре да махнете с ръка на дребните неща, които ви ядосват. Преминете в предваканционен режим и преди всичко се погрижете за нервите ви. Дева Това е ден, в който да направите анализ на финансите ви. Предстои лято, така че не бързайте с големите покупки, за да не провалите ваканцията си.   Везни Потърсете достоверен източник на информация, който да използвате при проучването на въпрос от особена важност за вас. Не попадайте в плен на илюзии. Скорпион Това е ден, в който ще се наложи да направите избор. Помислете кой колко е направил за вас и не вярвайте на празни приказки. Стрелец Това е ден, в който ще ви се струпат повече задачи, отколкото е редно за петъчен ден. За да не си усложнявате и уикенда, най-добре се справете с всичките. Козирог    Това не добър ден за проява на упорство. Рисувате да преминете в състояние на инат, което ще ви донесе само негативи. Водолей Това е ден, в който нещата за вас ще започнат да се развиват в положителна насока. Важното да сте малко повече оптимисти, за да помогнете на Съдбата. Риби Това е добър ден за взимането на важни решения. Сега може да сте по-твърди в позицията си, особено ако сте 100% сигурни в нея. ", "date": "2019.06.06", "title": "Дневен хороскоп за 7 юни "}
{"url": "https://www.actualno.com/plovdiv/syboriha-krasiva-kyshta-pametnik-na-kulturata-v-centyra-na-plovdiv-snimki-news_756394.html", "text": "    Багери разрушиха рано тази сутрин една от знаковите къщи в центъра на Пловдив. Сградата се намира точно до общината и в миналото в нея се помещаваше детска градина „Славянка“.       Заради действията на инвеститора, комисия от служители на район \"Централен\" и Пловдивския общински инспекторат направиха проверка и оглед на място. Кметът на района Георги Стаменов заяви, че съгласно издаденото разрешение за строеж, собствениците са били . „Имотът е частен. Собствениците имат строително разрешение за възстановяване на съществуващата сграда и смяна на функцията й на жилищна. Трябваше да бъде реновирана като всички фасади да се съхранят“, категоричен бе Стаменов. Той допуска, че решението за цялостното събаряне може би е взето с оглед строителството да излезе по-евтино.  „Тъй като не са се съобразили с нас, издаваме заповед за спиране на всякакъв вид строителна дейност на обекта\", обясни Георги Стаменов. Той бе категоричен, че ще предприеме всички необходими действия, за да се установят виновните лица и те да понесат своята отговорност. Кметът на район „Централен“ вече е уведомил Министерството на културата и на място се очаква да пристигне арх. Слави Славов от НИНКН, който отговаря за Южна България. Допълнително Георги Стаменов ще изпрати писмен сигнал до Министъра на културата Боил Банов и до прокуратурата за извършване на умишлени действия от страна на инвеститора по отношение на сграда, която е архитектурно-строителен паметник от ансамблово значение. Тя се намира на улица „Гладстон“ 14 и е част от групов паметник на културата \"Княз Александър I - Отец Паисий\", граничеща с Цар-Симеоновата градина.     ", "date": "2019.06.06", "title": "Събориха красива къща – паметник на културата в центъра на Пловдив (СНИМКИ)"}
{"url": "https://www.actualno.com/velikotarnovo/vyzmojnosti-za-finansiraneot-esif-predstavjat-vyv-velikotyrnovska-oblast-news_756383.html", "text": "    В периода Областен информационен център – Велико Търново  ще проведе  в общински центрове от Великотърновска област на тема .  Срещите са предназначени за представители на потенциалните бенефициенти - общинските администрации, бизнеса, неправителствени организации, читалища, учебни заведения, заинтересовани граждани и др. – информира Светослав Стефанов, експерт „Комуникация, информация и логистика“ при ОИЦ – Велико Търново.       Поради наличния интерес, специално внимание ще бъде отделено на . В част от срещите ще участва и експерт от Областната служба за съвети в земеделието – Велико Търново. Участниците ще получат рекламно-информационни материали от екипа на Областния информационен център (ОИЦ) - Велико Търново – организатор на меропритията. \r\nИнформационните срещи  ще се проведат при следния  в Зала 1 на Община Свищов;   в Залата на Община Сухиндол; в Залата на Община Павликени; в Зала 211 на Община Елена;     в Залата на Община Златарица; в Зала 311 на Община Стражица; в Залата на Община Полски Тръмбеш; в Зала 102 на Община Горна Оряховица; в Залата на Община Лясковец.    Очаква се през ранната есен да се проведат срещи за обществени органи, държавни експерти и директори, работещи по европейски програми и проекти, относно възможностите за 2020 година.\r\nОИЦ – Велико Търново е част от мрежата от 28 информационни центрове в България за популяризиране на Европейските структурни и инвестиционни фондове (ЕСИФ) и Кохезионната политика на Европейския съюз у нас. ", "date": "2019.06.06", "title": "Възможности за финансиране от ЕСИФ представят във Великотърновска област"}
{"url": "https://www.actualno.com/vraza/naj-posle-nameriha-firma-kojato-da-izvozi-opasnija-serovyglerod-ot-vraca-news_756381.html", "text": "    Забавянето на от територията на бившия торов завод във Враца „Химко“ се дължи на факта, че \"фирмата, която бяхме намерили нямаше акредитация за този вид замервания\". Това съобщи днес пред журналисти Станислав Иванов от фирма „Камибо“ ООД, предаде кореспондентът на .      „ , устройват ги като качество на продукта“, уточни Попов. Днес или утре те ще сключат договор с втора фирма, която ще извози . От другата седмица ще започне подготовката за извеждането на продукта –  обезопасяване на площадката, помпени станции и всичко, което е нужно, обясни Станислав Попов. отказа да посочи цената на тази операция, като се позова на търговската тайна при сключването на сделката.   Експертът от РИОСВ Но такива проби не са правени в близките два дни. По този начин той опроверга прессъобщението на Областната администрация и Община Враца, които нямат анализи за проби на почвата и водата и не биха могли да съобщават, че няма теч на .\r\nУтре предстои на територията на фирма „Камибо“ ООД, която ще издаде констативен протокол за състоянието на серовъглерода, съхраняван на площадката. По повод изграждането на локална система за оповестяване на населението от фирмата, Караиванов уточни, че за нея няма да бъде налагана глоба, тъй като опасното вещество ще бъде извозено и районът ще бъде безопасен.   ", "date": "2019.06.06", "title": "Най-после намериха фирма, която да извози опасния серовъглерод от Враца"}
{"url": "https://www.actualno.com/analysis/ruski-jurnalist-serialyt-za-chernobil-ne-e-propaganda-a-celi-neshto-po-vajno-news_756417.html", "text": "    „Чернобил“ – минисериалът на HBO, чийто последен пети епизод ще бъде излъчен на 4 юни (у нас) – не е лесен за гледане за онези, които са живели в СССР през 1986 г., особено ако са били в зоната на аварията, пише в американското издание „Блумбърг” руският журналист Леонид Бершидски.      Но за разлика от много свои сънародници, той го гледа – ​​и смята, че сериалът е трябвало да бъде заснет от Русия, Украйна или Беларус, а не от американски развлекателен канал*.   Бершидски посочва две причини. Първата е достоверността – независимо от отчаяните опити да бъде постигната, в сериала тя не достига. Втората, далеч по-важна причина, се заключава в това, че подобна сурова проповед — за необходимостта да се вслушваме в мненията на експертите, за задължението на правителствата да се грижат за нуждите на своите народи, а не за собственото си благополучие — трябва да идва от една от пострадалите страни. Но очевидно тези пострадали страни не са усвоили урока си достатъчно добре, за да заснемат подобен филм.\r\nБершидски намира за забележителни някои . Той дава за пример текст в прокремълския вестник „Комсомолская правда”, според който филмът е опит да се подкопае позицията на Русия в износа на ядрени реактори, т.е. в областта, в която Русия е уверено пред САЩ и се бори активно на европейските и азиатски пазари. Според Дмитрий Стешин, автор на текста в „Комсомолская правда”, целта на сериала е да настрои европейската общественост срещу руските ядрени проекти. Много подобни коментари има и в руските социални мрежи: там сериалът е обвинен в най-големия грях: русофобия.  Само че на повечето руски зрители им стана ясно, че този сериал на HBO не е част от американската пропаганда. Идеите, отразени във филма, са универсални: става дума за пределите на възможностите – на правителството и човешката психика – в момента на сблъсък с непредвидените ефекти на технологиите. Създателите на „Чернобил” не се опитват да представят руски злодеи. Дори партийният апаратчик Шчербина – който въпреки многобройните възражения, нарежда евакуацията на жителите на град Припят – в изпълнение на Стелан Скарсгард, печели симпатиите на зрителите.\r\nВъпросът, който притеснява Леонид Бершидски, е, че нито една от трите страни, пострадали най-много от катастрофата в Чернобил, не е искала да пресъздаде детайлно събитията от 1986 г. за назидание на целия свят.\r\nРусия, която днес има значително предимство в областта на ядрените технологии, би могла да направи такъв, за да покаже, че си е научила урока – званието „Герой на Русия“, с което бившият президент на Русия Борис Елцин посмъртно награди Легасов, не е достатъчно.       Украйна също би могла да заснеме филм за тази трагедия. Но сега в забранената зона около Чернобил, в развалините и изоставените села, процъфтява незаконната търговия с потенциално замърсен скрап.\r\nИ Беларус, силно пострадала в резултат на чернобилската авария, би могла да разкаже много.\r\nОбаче само телевизионната мрежа, която даде на света „Игра на тронове”, намери смелостта и средствата да направи сериала „Чернобил”. Сега целият свят ще научи тази история именно в този ѝ вариант.\r\nФактът, че постсъветските страни оставиха тази работа на HBO, разбира се, не може да бъде сравнен с това как съветските власти не можеха открито да съобщят навреме за катастрофата.\r\nТова обаче е много печален пропуск: в 33-те години, минали след взрива в четвъртия реактор на атомната електроцентрала в Чернобил, постсъветският свят не можа да създаде нищо толкова убедително като този вълнуващ сериал на HBO.       ", "date": "2019.06.06", "title": "Руски журналист: Сериалът за \"Чернобил\" не е пропаганда, а цели нещо по-важно"}
{"url": "https://www.actualno.com/curious/papata-utvyrdi-promjana-na-molitvata-otche-nash-news_756376.html", "text": "    Папа Франциск одобри третото издание на богослужебната книга \"Мисал\", която определя реда на месата, съобщава католическото издание Avvenir, цитирано от БГНЕС.      Отбелязва се, че текстът на молитвата \"Отче наш\" се променя в книгата. Думите \"Не ни въвеждайте в изкушение\" (non indurci in tentazione) сега се заменят с \"Не ни давай да се поддадем  на изкушението\" (non abbandonarci alla tentazione).   Папа Франциск призова за промяна на текста на молитвата още през ноември 2017 г. Според него фразата „Не ни въвеждай в изкушение” не е напълно точна, тъй като създава впечатлението, че Бог провокира хората да грешат.\r\nОсвен това бяха направени промени и в други текстове. Така един от основните християнски литургийни химни, известен още като „Глория”, ще се появи в актуална форма. Вместо “Мир на хората с добра воля”,  в началото ще звучи “Мир на земята на хората, обичани от Господа”.  Според Avvenir новата версия е била одобрена през ноември миналата година и  ще започне да бъде използвана през следващите няколко месеца.\r\nКакто е отбелязано на Общото събрание на италианската епископска конференция, публикуването на ново издание ще допринесе за обновяването на църковната общност.   Руската православна църква заяви, че не възнамерява да променя текста на \"Отче наш\".     ", "date": "2019.06.06", "title": "Папата утвърди промяна на молитвата „Отче наш“ "}
{"url": "https://www.actualno.com/curious/zashto-v-kitaj-ima-samo-edna-chasova-zona-news_755840.html", "text": "    Китай е огромна държава, третата най-голяма в света, но въпреки това има само една часова зона - Стандартно китайско време (CST). В миналото часовите зони са били пет, но комунистите ги обединяват в една в края на 40-те години на XX век, за да е по-просто. Китай е единствената голяма държава, която използва само една часова зона.          Причината е политическа и практическа. Комунистическата партия установява сегашната система малко след основаването на Китайската народна република през 1949 година, за да опрости операциите, но и да изглежда сякаш страната е по-обединена.  Това е бил силен политически ход, понеже страната е голяма и обхваща много региони и етнически малцинства, а в исторически план винаги е било трудно една власт да управлява всичките. Особено важно е било да се контролира цялата страна през 1949 година, след като тя е била разделена от гражданската война в продължение на повече от две десетилетия, а преди това дълго време е била разединена.    Такава голяма територия само с една часова зона си има и своите недостатъци. Това представлява особено голям проблем за хората от западните провинции. Пекин е 3 часа и половина след западните големи провинции, което означава че някои път слънцето изгрява в 10 часа!    Много от хората в тези провинции са от етнически малцинства и смятат, че налагането на една часова зона е ненужно. Освен това много фермерски общоности в страната използват свое време, защото земеделската работа започва по изгрев слънце, независимо от официалния час. Хонконг и Макао са приели свои часови зони, наречени Хонконгско време (HKT) и Стандартно време на Макао (MST). И двете се движат спрямо Координираното универсално време (UTC) + 8 часа. Много региони в Западен Китай, особено Синдзян, също вървят по собствено, неофициално време. Макар това понякога да е по политически причини, обикновено е за да е по-практично. Магазините например работят по различни часови зони, за да е по-удобно на хората да пазаруват.   източник:  ", "date": "2019.06.06", "title": "Защо в Китай има само една часова зона?   "}
{"url": "https://www.actualno.com/society/aej-ne-povjarva-na-kanal-3-che-sreshtu-tehen-ekip-ima-bezprecedentno-posegatelstvo-news_756349.html", "text": "    Без съмнение, предоставянето на възможност за отговори по теми, които дадена медия проучва, разследва и иска да публикува, би трябвало да означава, че засегнатата страна може да приеме или да отхвърли тази възможност. С други думи, обектът на репортажа може да реши дали да отговори, или да откаже поканата за интервю. Това важи в особена степен за хора, които не заемат висши държавни постове. Дебненето и преследването на такива хора, след като са отказали да разговарят с медията, би могло да се квалифицира като посегателство срещу личната им неприкосновеност и журналистите не бива да го правят. Така от Асоциацията на европейските журналисти в България (АЕЖ) отговарят на жалбата на Канал 3 за упражнено насилие над техен екип.      Става въпрос за , при който председателят на гражданско движение \"Боец\" Георги Георгиев и съпругата му бяха притиснати от екип на Канал 3, който задаваше основно въпроси как се финансира \"Боец\". случилото се като недопустимо отношение към журналисти и обяви, че Георгиев манипулирал случилото се, макар да не стана ясно как технически го е манипулирал, след като излъчваше на живо във Facebook.\r\n\"       \", заключва АЕЖ.     Междувременно, лицето на e-vestnik Иван Бакалов също взе отношение по случая. Той е категоричен, че извършеното от Канал 3 е \"преследване на дивеч от глутница кучета\".  ", "date": "2019.06.06", "title": "АЕЖ не повярва на Канал 3, че срещу техен екип има безпрецедентно посегателство "}
{"url": "https://www.actualno.com/sofia/blizki-na-kmeta-na-bojurishte-se-sybraha-na-protest-v-negova-podkrepa-news_756305.html", "text": "    Близки на кмета на Божурище Георги Димов са се събрали пред сградата на Специализирания наказателен съд с настояване той да бъде пуснат от ареста. Според тях зад обвинението, че е продал общински имоти на безценица,  стоят хора, които искат да му попречат да участва в предстоящите местни избори, предаде БНР.      Подписката, която подкрепя Димов, вече е събрала над хиляда души подкрепа. Тя ще бъде представена на заседанието на Апелативния спецсъд, който по-късно ще решава дали Димов да остане за постоянно в ареста или да му бъде наложена по лека мярка за неотклонение. Удар от бизнесмени и политически опоненти, така близките на кмета коментират обвиненията срещу него, че е продал тези земи на безценица. Те твърдят, че всъщност закононарушения няма, защото кметът е продал имотите точно на цената, за която е бил упълномощен с решение на общинския съвет.   Георги Димов възнамерява, дори и ако остане в ареста, да участва в изборите, каза неговата съпруга.\r\nДнес Специализираният наказателен съд отново има много важни мерки за отклонение, жалби срещу задържането под стража пред съда ще се изправят Евгения Банева и бившият председател на Държавната агенция за българите в чужбина Петър Хараламапиев, а в момента адвокатите на върнатата наскоро от Испания Маринела Арабаджиева искат тя да бъде пусната от ареста на основание, че за престъпленията, за които е обвинена не се налага да бъде задържана под стража.   ", "date": "2019.06.06", "title": "Близки на кмета на Божурище се събраха на протест в негова подкрепа"}
{"url": "https://www.actualno.com/society/poslanikyt-na-sasht-f-16-shte-vi-struvat-po-malko-ot-16-mlrd-dolara-news_756352.html", "text": "    Изтребителите F-16, за които преговарят България и САЩ, ще струват значително по-малко от , който американският Конгрес гласува. Когато се , е необходимо разрешение от Конгреса, като се посочи възможно най-високата сума, която да бъде таван на сделката, за да не се налага повторно гласуване.      Това заяви посланикът на САЩ в България Ерик Рубин пред журналисти при обявяването новия етап от кампанията \"Силата е в теб\", съобщава \"Дарик\".   Предложението на САЩ е всеобхватно и включва всичко необходимо – от въоръжение до обучение и инфраструктура, добави Рубин.\r\n\"Когато преговаряме за военна продажба, трябва да имаме разрешение от Конгреса. Това, което правим е да уведомим Конгреса за максимално възможната цена, тъй като трябва да поставим таван, без да се налага да се обръщаме втори път към законодателите и да кажем: \"Извинете, но ни трябва по-висок таван\".  Така че сумата от 1.6 млрд. долара, която беше обявена е максималния таван за продажбата. . Когато уведомяваме Конгреса обаче, казваме възможно най-високата сума. Той дава разрешение и след това преговорите продължават в тази рамка. Това правим в момента\", обясни Рубин.\r\nПосланикът заяви, че Румъния е много доволна от вече купените американски самолети и може би планира нова покупка на F-16.   \"Румънската държава е много доволна от закупените изтребители и може би планират да закупят още самолети F-16. Един от най-важните фактори за това решение, според мен, е фактът, че всички български съседи, които са в НАТО летят с F-16. Ако България избере да направи тази сделка, ще се присъедини към тази група и ще има сектор на НАТО в региона, в който всички самолети ще са F-16\", допълни още той.    Министърът на отбраната Красимир Каракачанов каза, че (около 1.2 млрд. долара). Това са и финансовите възможности на страната ни.\r\nПрепъни камък в преговорите е, че , а САЩ предпочита самолетите да бъдат платени наведнъж. Очаква се страната ни да . ", "date": "2019.06.06", "title": "Посланикът на САЩ: F-16 ще ви струват по-малко от 1.6 млрд. долара"}
{"url": "https://www.actualno.com/bgfootball/shte-ima-li-nov-stadion-na-bylgarska-armija-ili-samo-rekonstrukcija-news_756312.html", "text": "    В сряда се проведе на подобрен устройствен план (ПУП) на Борисовата градина, който засяга и намерението на ЦСКА за изграждането на нов стадион. Както е известно, в последните месеци за нов модерен стадион, като дори бяха и публикувани на сайта на \"червените\".      Адв. Станислав Трендафилов бе представител на собствениците на ЦСКА по време на обсъждането и категорично се противопостави на частта в ПУП, отнасяща се до стадионите.   \"Държим на изграждането на нов модерен стадион в чашата на съществуващото съоръжение от 1967 г. Няма да падне нито едно дърво, ако се изгради. Нашият собственик е сериозен природолюбител и опазва дърветата\", категоричен е той и подчерта, че същото становище застъпва и държавата в лицето на ММС.\r\nЗа 20-тина дни са събрани 90 000 подписа в подкрепа на това становище, изтъкна още той и добави, че при строителството на нов стадион няма да падне нито едно дърво.  \"В частта на плана, която касае стадиона сме изцяло против. Предвиждат се някакви временни козирки, които да покрият част от стадиона, т.е. реално съоръжението ще остане каквото е било 1967 година, с изключение на нашите нововъведения от последните 2 години.\r\nИскаме на същото място в чашата на сега съществуващия\", заяви пред представителят на \"червените\".   Не такова мнение обаче изказа ръководителят на проекта на ПУП чл. кор. на БАН проф. арх. Атанас Ковачев. Той бе категоричен, че стадионите ще се реконструират - трябва да запазят сегашните очертания на размерите си и да не се навлиза в територията на парка.    Какви мнения още бяха изразени, както и позицията на \"червените\" фенове, вижте в . ", "date": "2019.06.06", "title": "Ще има ли нов стадион на \"Българска Армия\" или само реконструкция?"}
{"url": "https://www.actualno.com/crime/kmetyt-na-bojurishte-tvyrdo-ostava-v-aresta-news_756404.html", "text": "    Апелативният специализиран наказателен съд кмета на Божурище Георги Димов, предаде БГНЕС.      Съдиите приеха мотивите на спецсъда и потвърдиха наложената от него мярка за задържане под стража. Те нямат доказателства, за да променят наказанието в по-леко.   Димов е за и е . Кметът твърди, че става дума за политическа атака, дошла след негови действия, разрешени от Общинския съвет.\r\nТази сутрин , които се обявиха в подкрепа на кмета си. Те определиха ставащото като \"много добре режисиран спектакъл\".  Димов пък обяви, че има намерение да се кандидатира отново за кмет на Божурище на местните избори наесен.\r\nРешението на Апелативния специализиран съд е окончателно и няма да може да се преразглежда 8 месеца т.е. това ще бъде възможно чак след местния вот. ", "date": "2019.06.06", "title": "Кметът на Божурище твърдо остава в ареста"}
{"url": "https://www.actualno.com/asia/indija-shte-kupi-s-400-vypreki-zaplahite-za-sankcii-ot-sasht-news_756389.html", "text": "     на произведените от Русия системи за противовъздушна отбрана С-400, въпреки заплахата от санкции на САЩ. Това заяви говорителят на външно министерство на Индия по време на брифинг в Ню Делхи.      \"Вече имаме договор, който е подписан и вече знаете, че се предприемат стъпки за изпълнение на договора\", каза говорителят.\r\nСАЩ се опитват да убедят Индия да се откаже от сделката за С-400 с Русия, заплашвайки я със санкции. Това се случва паралелно с да принудят от подобно споразумение.\r\nАмериканският Закон за противопоставяне на противниците от 2017 г. дава право на Вашингтон да налага икономически ограничения на всяка държава, ако реши да придобие военна техника от Русия.  Говорителят каза, че \"сътрудничеството в областта на отбраната между Индия и САЩ е важен компонент на стратегическото партньорство между двете страни\", както и с Русия.   Коментарите идват по-малко от седмица, след като Индия цитира неназован висш служител на Държавния департамент на САЩ, който твърди, че решението на Ню Делхи да купи руски С-400 може да подкопае бъдещото сътрудничество в отбраната с Вашингтон.\r\nИндия и Русия договориха споразумение за 5.43 млрд. долара за ракетни системи С-400 през октомври миналата година, като първата партида ще бъде доставена през октомври 2020 г. Останалите четири ще се присъединят към Индийските военновъздушни сили до 2023 г.    През април тогавашният индийски министър на отбраната Нирмала Ситараман изрази надежда, че Ню Делхи ще избегне наказания за закупуването на руска военна техника.\r\nОсвен Индия, САЩ се опитаха да убедят с Москва, заплашвайки и . Турските власти, от своя страна, последователно подчертават, че няма да се подчинят на заплахите на САЩ и . ", "date": "2019.06.06", "title": "Индия ще купи С-400, въпреки заплахите за санкции от САЩ"}
{"url": "https://www.actualno.com/society/s-5-poskypvat-jilishtata-v-sofija-prez-2019-g-news_756396.html", "text": "    С около 5% ще се увеличат в София през тази година. Това показват прогнози на Националната асоциация на строителните предприемачи (НАСП).      Сред причините за очаквания ръст са повишаването на цената на труда, покачването на себестойността на строителния продукт, двойното увеличение на цената на терените и други.   Общината и държавата получават близо 38% от цената при покупка на жилище. В тази сума влизат ДДС, корпоративен данък и още около 8%, свързани с различни административни разходи, които се пренасят върху купувача.\r\nОт Асоциацията посочват, че малко над 50% от крайната цена на жилищата се формира от самото строителство, в което се включват инвестиции в прилежаща инфраструктура и изграждане на комуникационни мрежи. Средният марж в бранша е около 11%.  От НАСП представят абсурдна ситуация, която е реалност у нас - след като компаниите, макар да не са задължени, изградят улица и прилежащите канализация и осветление, те ги даряват на Столичната община, плащайки 20% ДДС върху проекта, което се пренася върху клиентите. Останалите административни разходи също са огромни, посочват от Асоциацията.\r\n\"В резултат от все по-тежката администрация и растящия брой градоустройствени рестрикции, нашата дейност значително се затруднява и крайният продукт се оскъпява.\r\nНадявам се процесите да се облекчат и да не стигнем до ситуация, характерна за големите европейски градове, където 75% от населението не може да си позволи да закупи собствено жилище\", коментира председателят на НАСП Георги Шопов.       Сред възможните решения, които ще намалят цените на жилищата в София и ще ги направят по-достъпни, е въвеждането на електронно строително разрешение. То ще даде възможност за електронна връзка между всички общински и държавни органи, компетентни по съответната документация.\r\nДруга стъпка, за която настояват от Асоциацията, е приемането на \"мълчаливото съгласие\" при някои етапи от административния процес. Това ще ускори изпълнението на процедурите, тъй като в момента част от дейностите се бавят заради липсата на становище, а не от фактически обоснован отказ.\r\nИма и идея младите семейства, които купуват първо жилище, да бъдат освободени от ДДС по сделката.\r\nДруг проблем в сектора, с който обществото трябва да се справи, според НАСП са панелните блокове, тъй като те имат най-много още едно-две десетилетия живот, а спасяването им ще бъде сложно.\r\nСанирането е външно гримиране на много болен човек - той ще изглежда малко по-добре, но вътре ще е развалина, обясниха образно ситуацията от Асоциацията.       ", "date": "2019.06.06", "title": "С 5% поскъпват жилищата в София през 2019 г."}
{"url": "https://www.actualno.com/sofia/arteks-zavede-dela-zaradi-zlaten-vek-sreshtu-marian-bashur-i-nikola-vapcarov-news_756298.html", "text": "    Строителните предприемачи от за уронване престижа на компанията. Първите искове са заведени срещу представителите на инициативен комитет \"Лозенец\" Мариан Башур и Никола Вапцаров.      Двамата са сред инициаторите на протестите, които доведоха до спиране строежа на .   Новината бе оповестена днес със съобщение от Софийски градски съд:\r\n\"На 5 юни в Софийски градски съд са образувани две граждански дела по постъпили искови молби от фирмите \"Артекс - Златен Век\" и \"Артекс - инженерик\". Това съобщиха от пресцентъра на съда. Молбите са по чл. 45 от ЗЗД и са срещу Никола В. и Мариан Б.\"  Според сайта, който представя всяка информация, свързана с блокирания строеж на \"Златен век\" - Arteks.eu, исковете са в размер на 200 000 лева - за разпространняване на \"неверни, клеветнически и обидни твърдения за компанията, използвайки всички възможни средства като социални мрежи, телевизионни, печатни и онлайн медии.\"\r\nСпоред сайта \"Артекс\" ще продължи да търси правата си в съда и срещу други участници в обвиненията, заради които компанията губи по 120 000 лв. на седмица или общо 840 000 лева от 15 април 2019 г. насам.    ", "date": "2019.06.06", "title": "\"Артекс\" заведе дела заради  \"Златен век\" - срещу Мариан Башур и Никола Вапцаров"}
{"url": "https://www.actualno.com/ruse/nauchen-forum-shte-stroi-mostove-mejdu-novite-praznici-i-tradicionnata-kultura-news_756271.html", "text": "    Тутракан и Русе са домакини от 7 до 9 юни на Национална научна конференция „Стари места – нови празници“. Организатори са Исторически музей - Тутракан и Регионален исторически музей - Русе. Форумът е посветен на 45 г. от откриването на Музея на Дунавския риболов и лодкостроене в Тутракан, както и на 50 г. от началото на фолклорния фестивал „Златната гъдулка“ в Русе.      Научната конференция „Стари места - нови празници“ търси изследователските погледи към връзките между новата празничност и старите места чрез формите на съвременно осмисляне на традицията и употребите на културния пейзаж.\r\nНа 7 юни конференцията се открива в Тутракан, а акцентът ще се постави върху водните басейни като икономически и социален ресурс, традиционните места за риболов у нас - реки, езера, язовири, море, върху начините за риболов и персонажите, свързани с темата. Ще се обърне специално внимание на река Дунав като привлекателна туристическа дестинация с атракции и риболовен туризъм. Не на последно място ще се коментира опазването на богатия животински свят в защитените местности и взаимодействието с човешките общности.\r\nНа 8 юни конференцията ще продължи в Русе, където ще се разисква темата за новите празници, като предизвикателство за изследователите на традиционната култура. На 9 юни се открива 50-и Фолклорен фестивал „Златната гъдулка“, където изследователите могат да проведат включено наблюдение.   ", "date": "2019.06.06", "title": "Научен форум ще строи мостове между новите празници и традиционната култура"}
{"url": "https://www.actualno.com/music/edinstvenata-po-roda-si-profesionalna-konferencija-a-to-jazz-talks-2019-izsledva-pytja-kym-mejdunarodnata-scena-news_756317.html", "text": "           Изключително интересна програма очаква всички професионалисти в областта на музиката в рамките на тазгодишната конференция A to JazZ Talks, провеждаща се в рамките на най-мащабния и разнообразен фестивал A to JazZ. Платформата за обмен на опит, която отваря врати за нови сътрудничества на международно ниво, ще се проведе на 5 юли, между 10:00 и 17:00 ч., в литературен клуб Перото в НДК.\r\nСпециална за събитието, включващо професионални дискусии, презентационни панели и менторски сесии, у нас пристигат водещи имена от Европа и САЩ с дългогодишен опит в сферата на джаза. Събитието се провежда под мотото „Път към международната сцена“, а лектори ще бъдат Катрин Маквикер, Иън Патерсън, Вирго Силламаа и Улрих Бекерхоф. Модератор ще е българският пианист, композитор и продуцент Димитър Бодуров, който от 2000-та година се развива професионално в Холандия. Единствената по рода си у нас конферентна платформа ще бъде фокусирана върху всички стъпки, които един музикант следва да предприеме, за да пробие на световния пазар. Интересен акцент в програмата се явяват менторските сесии, при които всеки присъстващ ще може да води лична дискусия с лекторите по конкретни въпроси, засягащи професионалното му развитие.  Катрин Маквикер (САЩ) е директор и основател на Music Works International и има зад гърба си тридесетгодишен опит като агент, а сред имената, за чието развитие е допринесла, се нареждат Dianne Reeves, Wayne Shorter и Norah Jones. Вторият участник в презентационните панели – Вирго Силламаа (Естония) също е с изключително разнообразна сфера на дейност – изпълнителен директор е на експорт офис и център за развитие на музикалната индустрия Music Estonia, собственик и основател е на консултантска агенция Avarus, част е от Управителния съвет на European Music Exporters Exchange, както и членува в съвета на Baltic Film, Media, Arts and Communication School. Като специален гост и лектор ще се включи и Иън Патерсън (Великобритания), който е музикален критик и журналист в най-знаковото списание за джаз музика в Европа All About Jazz. Отделен панел ще има също Улрих Бекерхоф (Германия) – артистичният директор на най-голямото изложение за джаз в Европа JazzAhead!. В програмата на A to JazZ Talks е включен и презентационен панел на Национален фонд „Култура“ и Столична програма „Култура“ с фокус върху финансирането на творчески продукти и участия в международни форуми.\r\nПълната програма на A to JazZ Talks е достъпна на , за повече подробности и актуални новини следете и събитието във .  Входът е свободен, но всички желаещи да присъстват е необходимо да се регистрират предварително през линка в . Панелите и дискусиите ще се провеждат на английски език.\r\nНе пропускайте изключителната селекция от най-младите световни и български артисти в трите фестивални дни на A to JazZ на 5, 6 и 7 юли в Южен парк 2. Хедлайнери на деветото поредно издание на A to JazZ са новаторите Jacob Collier, Christian Scott aTunde Adjuah и Ghost-Note, а тазгодишното издание е посветено на младото поколение в музиката, новото звучене и авангардните смесици от стилове.    A to JazZ Festival се провежда с изключителната подкрепа на фондация Америка за България, Столична община и Министерство на културата. A to JazZ Talks се провежда в подкрепата на Столична програма „Култура“ и Национален фонд „Култура“. ", "date": "2019.06.06", "title": "Единствената по рода си професионална конференция A to JazZ Talks 2019 изследва пътя към международната сцена"}
{"url": "https://www.actualno.com/burgas/stroej-v-dvora-na-burgasko-uchilishte-da-byde-ili-da-ne-byde-snimki-news_756276.html", "text": "    Какво ще се случи с един от скандалните случаи на застрояване, този път в Бургас - намерението да бъде строено в двора на бургаското училище \"Любен Каравелов\" в Бургас, все още не е ясно.      Проблемът стана виден за хората от жилищен комплекс \"Възраждане\" на 16 май, когато родители забелязаха, че оградата на училището е съборена и започва строеж. Оказа се, че сградата ще се издига на метри от училищната библиотека.\r\nКметът на града Димитър Николов веднага разпореди спиране на строителството, а заповедта беше връчена на фирмата. В нея се дават предписания за обезопасяване на строежа.\r\nВ решаването на абсурдната ситуация се включиха и общинските съветници. На сесия на 28 май, те гласуваха реституираният терен да бъде отчужден и да стане част от двора на училището. Все още обаче, няма предложение към собствениците на земята, свързано с обезщетение чрез замяна на терена с обински имот или заплащане. \"Категоричен съм, че при всички положения строеж на това място няма да има\", заяви кметът Димитър Николов.      се свърза със зам.-кмета по строителство, инвестиции и регионално развитие Чанка Коралска, която потвърди тезата на кмета: \"Позицията на община Бургас по случая е категорична, че на това място няма да има строеж и този имот ще дъде отчужден и приобщен към двора на училището. Всички мерки, които трябваше да бъдат предприети по спиране на строежа и преустановяване на строителните дейности, са направени. Това, което е задължен да извърши незабавно строителят, е да укрепи изкопа, да възстанови разрушената ограда и стълбите, които осигуряват достъп до учебния център, който се намира в двора на училището. Да, те обжалват пред съда, имат право, но за момента няма постановено решение на съда. Ние очакваме и до тогава сме си предприели необходмите действия, които имаме право по закон\".\r\nСтава въпрос за това, че мерките са с предварително изпълнение и макар съдът да е отхвърлил предварителното изпълнение, общинските власти действат, защото няма окончателно съдебно решение по същество.     разговаря и с другата страна в лицето на Николай Богов, управител на строителната фирма: \"Не може по такъв лесен начин общината да отчужди имот, който вече един път е бил върнат на собствениците по законен и съдебен ред, преди много години. По време на национализацията е отнет, а после през година 1998 година кандидатстват, за да си го възвърнат, не им го дават от общината и посочват този терен. Промени на ПУП и други са установени преди повече от 17 години. Тези строителни книжа, които ние в момента ги имаме, са напълно законосъобразни и са издадени не от някой друг, а от общината, за да можем да строим. Седем месеца имаше информационни табели на оградата, но никой никакво отношение не взе и не се обади, няма жалби, да кажат тук не искаме да има строеж. В момента, в който вземахме строителна линия, всичко беше наред. Ако някой имаше някакви претенции, трябваше да се обади. Ние сме най-потърпевши като строителна организация, защто сме хвърлили доста средства и сили и не знаем как ще ни бъдат възстановени от общината, след като тя иска да го отнеме този имот. А пък собствениците не искат да бъде отчужден с парични възнаграждения, а искат подобен имот със същите показатели. В момента те разговарят с областния управител, а аз лично помолих кмета за една среща за обсъждане на това положение и вземане на адекватни решения, които да бъдат благоприятни и трите страни – общината, общественият интерес и за собствениците на имота, които не са малко\". ", "date": "2019.06.06", "title": "Строеж в двора на бургаско училище - да бъде или да не бъде? (СНИМКИ)"}
{"url": "https://www.actualno.com/dobrich/izbraha-kavarna-za-evropejski-grad-na-sporta-2020-news_756209.html", "text": "    Каварна ще е Европейски град на спорта за 2020 г. Това съобщава в социалните мрежи кметът на морската община Нина Ставрева. Тя споделя, че е получила писмо от председателя на ACES Europe Джан Франческо Лупатели. В него той пише: „Имаме честта да обявим Каварна за Европейския град на спорта за 2020. Поздравления за наградата, защото вашият град е наистина добър пример за спорта, който е инструмент за здраве, интеграция, образование и уважение, които са и основните цели на ACES Europe“.      Отправена е покана към местната власт да присъства на официалната церемония на ACES Europe през ноември в Европейския парламент в Брюксел, когато Будапеща ще предаде титлата за Европейска столица на спорта на Малага. На тази среща и Каварна ще получи своя приз. Поканени са кметовете на Малага и на Столиците на спорта Лисабон 2021 и Хага 2022. На церемонията ще бъде обявена и Европейската столица на спорта за 2023 година.   Наскоро представители на ACES Europe посетиха Каварна и останаха впечатлени от добрата спортна база и значителните средства, които общината отделя от бюджета си за развитието на спорта. ", "date": "2019.06.06", "title": "Избраха Каварна за Европейски град на спорта 2020"}
{"url": "https://www.actualno.com/smolyan/opredeliha-koj-da-postroi-obhod-na-rudozem-i-viadukt-kym-gkpp-rudozem-ksanti-news_756309.html", "text": "    Ясно е вече кой ще строи обходния път на Рудозем и виадукт към ГКПП Рудозем-Ксанти. За изпълнители на инженеринговата поръчка Агенция \"Пътна инфраструктура\" класира на първо място консорциум \"Път II-86 Рудозем\" и фирмата \"Агромах\".      Обектът е разделен на две обособени позиции. Първата включва проектиране, реконструкция и изграждане на два участъка от по 2,6 километра. Тя е спечелена от ДЗЗД „Път II-86 Рудозем\" (с партньори \"Пътстроиинженеринг\" АД, \"Пътища\" АД и \"БКС - Горна Оряховица\" АД) с оферта на стойност 4 696 441 лв. без ДДС (5 635 7289 лв. с ДДС).   За проектиране и изграждане на виадукт с дължина 200 метра, ширина 11,50 метра и 13 отвора, на първо място е класирана фирма \"Агромах\" ООД с оферта за 1 598 802 лв. с ДДС (1,9 млн. лв. с ДДС).\r\nПоръчката бе обявена на 1-ви февруари миналата година и още не е финализирана с подписване на договори.  За нея в Комисията за защита на конкуренцията бе постъпила уникална по съдържание жалба. Джебелският предприемач Хакан Ахмед – собственик на фирма \"Х Де Комерс\", която не е сред кандидатите да я изпълни, протестира срещу \"тенденциозно\" и \"дискриминационно\" определен голям габарит и дължина на пътя.\r\nКЗК постанови отказ да образува производство по протеста му, но забави процедурата.    ", "date": "2019.06.06", "title": "Определиха кой да построи обход на Рудозем и виадукт към ГКПП Рудозем-Ксанти"}
{"url": "https://www.actualno.com/society/inter-ekspo-centyr-liceto-na-sybitijnata-industrija-v-bylgarija-s-golemi-promeni-news_756315.html", "text": "           Началото на внушителен ремонт, който ще преобрази цялостно облика на Интер Експо Център, постави разрушително парти, което събра повече от 200 представители на събитийната индустрия в България, журналисти и лица от шоубизнеса.\r\nСъс своята над 50-годишна история и хиляди проекти зад гърба си, Интер Експо Център е предпочитана локация за провеждане на събития с различен мащаб и формат, като конгреси, български и международни B2B изложения, фестивали, концерти, коктейли, галавечери и корпоративни партита. Стъпвайки на десетилетната си история и опит, Експо Центърът започна подготовка за реализацията на нов проект - изцяло нова платформа, която ще съчетае традицията с иновациите. – под това мото се обединиха гостите на партито, дошли в Интер Експо Център, за да отбележат края на една ера и да дадат началото на нова.  Мащабният ремонт, чието начало беше дадено снощи, ще продължи до края на август. „Това е първата толкова мащабна промяна в ИЕЦ от 2009 година насам, когато открихме новите 4 халета в комплекса. Това е важна стъпка за нас, защото ще ни позволи да задържим лидерската позиция в събитийната индустрия и ще ни помогне да посрещнем подобаващо все по-високите стандарти, които нашите клиенти и партньори очакват да видят“, обяви управителят Ивайло Иванов.\r\nМодернизация и мултифункционалност са ключовите черти, които личат от първите показани визуализации. Изцяло ще бъде преобразена емблематичната зала „Витоша“, която от септември вече ще е оборудвана съобразно най-новите тенденции в аудио и визуалната техника. Благодарение на своята правилна форма, висок таван и липса на колони, залата позволява преобразуване във всякакъв формат, така че да бъде подходяща за всеки тип събитие. Акустиката в нея ще бъде обновена с най-висок клас материали от немски доставчици. Осветлението също ще бъде изцяло подновено и модернизирано, като ще се заложи на технология Dali от ново поколение - природосъобразно и щадящо очите. Грижата за природата и усещането за натуралност ще присъства и във всички останали компоненти на залата. При изграждането на интериора се залага на материали от естествена дървесина.    Надградени ще бъдат и интерактивните възможности. Зала „Витоша“ ще бъде оборудвана  с последно поколение curved екран, който благодарение на своята вдлъбната форма ще позволява 360-градусова визуализация, следвайки човешкия поглед и създавайки по-широка панорамна гледка.\r\nВ помещение, което лесно да се трансформира и да може да увеличава капацитета си спрямо нуждите на ползвателите, ще бъде превърната зала „Родопи“. Специални подвижни стени ще позволят към залата да се приобщава и фоайето, с което пространството значително ще нараства. „През летните месеци, които са по-спокойни, са предвидени серия обучения за персонала. Очаква се още в началото на септември да приемем първите събития от есенния календар. Получаваме доста запитвания в момента за този период и за това е важно да приключим навреме с ремонтните дейности“, обобщи зам.-управителят на Интер Експо Център Йоан Младенов.\r\nСтартът на най-големия досега ремонт, състоял се на територията на Експо Центъра, ще бъде запомнен с разрушителното парти, на което гости и домакини заедно символично събориха стена, използвайки „оръжие“ по избор. ", "date": "2019.06.06", "title": "Интер Експо Център - лицето на събитийната индустрия в България с големи промени"}
{"url": "https://www.actualno.com/society/81-ot-bylgarite-gledat-da-trupat-predimno-materialni-blaga-news_756216.html", "text": "    81% от българите са изцяло съсредоточени върху постигането на материални блага, като това се превръща в основен приоритет за тях. От друга страна, 56,9% от българите за нищо на света не биха погазили закон, дори от това да имат материална или друга полза. На обратната страна обаче са останалите 43,1%, които имат явни нагласи за неспазване на законодателството, и ако не се страхуваха от последствията, лесно биха нарушили нормите. Това показват резултатите от проект ”Икономиката в сянка като девиантна практика” на екип от Института за изследване на обществата и знанието към БАН, цитирани от БГНЕС.      Резултатите от сочат, че едва близо 32% от попитаните българи смятат, че законите в страната са добре написани и лесно приложими на практика. Според авторите на изследването това е знак, че българското общество е с нараснала критичност към народните представители като законодателен орган и към законите като правни норми. Данните от това показват, че по-голямата част от обществото вече поставя условие – законите ще бъдат спазвани, ако са адекватни, обслужват интереса на обществто и са приложими на практика.\r\nБлизо 19.8% от запитаните са абсолютно съгласни, а над 41% - съгласни до известна степен с твърдението, че ако даден закон им пречи, ще намерят начин да го заобиколят и да постигнат своите цели. Почти 53% от българите пък смятат, че докато има хора, които са над законите, в обществото няма да има равнопоставеност. За над 65% от обществото сивата икономика е най-бързият начин да се изкарат пари.\r\nПроучването на Института за изследване на обществата и знанието към БАН констатира и още, че работодателите, и дори работниците имат по-голяма склонност да спазват и зачитат законите. А учениците, безработните лица, и дори домакините са по-склонни да имат по-фриволно поведение и открито да не зачитат и спазват настоящото законодателство. Така в обществото се насажда мнението, че неспазването на законите е естествена и логична реакция на евентуалната пълна с пропуски и несъвършенства законова среда.  Според в последните години в българското общество могат да се откроят осем социологически типажа според поведението на хората:   - 34% от изследваните се самоопределят като конформисти – т.е. поддават се на натиска на обществото и бързо се съгласяват с него;\r\n- 6% считат себе си за иноватори;    - 4% - за хора, които задължително спазват определени повтарящи се ритуали;\r\n- 10% - за пасивни в социален смисъл;\r\n- 6% - като бунтари;   - 16% - като преувеличаващи;\r\n- 18% - като неутрализатори;   - 6% - като особено избухливи.\r\nС изключение на хората, които се поддават на натиска на обществото, останалите модели на поведение представляват отклонение от социално приемливите норми и морални разбирания и склонност към нарушаване на правилата.\r\nСпоред заключенията на учените това разделение на групите в обществото е в резултат на безнаказаността вследствие на посегателството върху личната собственост, моделите на управление на публичните и частните бизнес процеси в страната. ", "date": "2019.06.06", "title": "81% от българите гледат да трупат предимно материални блага"}
{"url": "https://www.actualno.com/curious/10-te-lubimi-lafa-na-vsjaka-zodija-news_756347.html", "text": "Всеки от нас има любим начин на изразяване и обича да използва определени епитети и думи. Някои специалисти обвързват това със зодията. Вижте кои са 10-те любими израза на всеки от представителите на зодиака: Овен 1. По-добре не спорете с мен. 2. Първо ще го направя, а после ще помисля. 3. Там където останалите спират, аз натискам газта. 4. Ще бъда вечно млад. 5. Направи го като мен – и без това няма да го направиш по-добре. 6. Най-трудното е да изслушаш събеседника докрай. 7. Упорството не е порок. 8. Лесно е да се контролира ситуацията, сложно – собствените емоции. 9. Един овен е добре, два овена са много.  10. Не нападам пръв, но не дай Боже да ме засегнат. ЗА ОСТАНАЛИТЕ ЗОДИИ ВИЖТЕ ТУК Телец 1. Не ми е жал за парите, дето похарчих, жалко че бих толкова път. 2. Не ми трябва чуждо, не пипай моето. 3. И най-лошият мир е по-добър от най-добрата кавга.  4. Не безпокой този, който се е установил. 5. По-добре красив диван, отколкото красив залез.  6. Яденето е сериозно нещо. 7. Галеното теленце от две майки суче. 8. Когато си втори икономисваш сили. 9. Не мога да понасям запалки-еднодневки! 10. Дегустатор – това е истинското ми призвание. ЗА ОСТАНАЛИТЕ ЗОДИИ ВИЖТЕ ТУК  Близнаци 1. Днес не съм такъв като вчера. 2. Който владее ситуацията, владее инфомацията. 3. Един акъл е добре, два – още по-добре, особено ако принадлежат на един и същи човек 4. Фигаро тук, Фигаро там. 5. Идета, както и всички продукти, не бива да залежава.  6. Един телевизор, телефон в къщата – добре, а три още по-добре. 7. Който не е успял, той е закъснял. 8. Движа се по живота като скутер по вода – без да потъвам, ама затова пък бързо. 9. На пазара не отговарям за пазаруването. 10. Обичам количеството, защото за качеството не ми остава време. ", "date": "2019.06.06", "title": "10-те любими лафа на всяка зодия"}
{"url": "https://www.actualno.com/europe/godishninata-ot-desanta-v-normandija-makron-blagodari-na-veteranite-za-svobodata-news_756337.html", "text": "    В речта си за 75-ата годишнина от десанта на съюзническите сили в Нормандия държавният глава на Франция Еманюел Макрон благодари на ветераните от Втората световна война за свободата, която са дали на страната. Това предаде AFP, цитирана от агенция \"Фокус\".      „Ние знаем какво дължим на вас, ветераните: нашата свобода\", бяха думите на Макрон, които той изрече на английски език, обръщайки се към редиците от ветерани, мнозина от които в инвалидни колички. „И от името на моя народ искам само да благодаря\".   На събитието присъстват редица световни лидери като американския президент Доналд Тръмп, дипломати и политици.      ", "date": "2019.06.06", "title": "Годишнината от десанта в Нормандия: Макрон благодари на ветераните за свободата"}
{"url": "https://www.actualno.com/starazagora/sybirat-darenija-za-kambanarijata-na-shipchenskija-hram-rojdestvo-hristovo-news_756180.html", "text": "    Въпреки осъществения в началото на този век ремонт на - Шипченски манастир, от септември 2018-та не се използва най-голямата ѝ камбана. Целта е да се спре разрушаването на съоръжението от вибрациите на 12-тонната камбана.      Използваните преди 16 години материали и ремонтните дейности не са били с необходимото качество и проблемите с конструкцията всъщност са били само временно скрити. Камбанарията продължава да се руши заради високата влажност и заради резките промени в климатичните условия.\r\nЗаради това, че все повече и по-големи елементи от съоръжението падат миналата година се налага част от северната му фасада да се обезопаси с метални бариери. Старозагорският епархийски съвет пък взема решение да се направи проверка на състоянието на камбанарията от строителна фирма. През август проф. Назърски и специалисти от фирма \"ВЕБЕР\" извършват оглед и изследват състоянието на камбанарията и материалите, нужни за реставрацията. Направено е и 3D заснемане и количествено-стойностна сметка на необходимите за реставрация средства. От фирмата са уверили, че в лабораторията им могат да се изготвят и липсващите тухли, керамични елементи и необходимата строителна химия, за да бъде реставрирана камбанарията със същата структура. Това ще гарантира пълното й възстановяване, както и якостните качества на зидарията и орнаментиката й.\r\nЗа възстановяването на съоръжението от Старозагорския епархийски съвет призовават всеки, който има възможност и желание, да дари средства по сметка:   Банка ДСК, Стара Загора,     Фонд „Църкви и Манастири“  IBAN: BG84TSA93000005734285      BIG: STSABGSF Необходимо е като основание за дарението изрично да се упомене, че дарението е за ремонт и реставрация на камбанарията при храм „Рождество Христово“ - Шипченски манастир . ", "date": "2019.06.06", "title": "Събират дарения за камбанарията на шипченския храм \"Рождество Христово\""}
{"url": "https://www.actualno.com/curious/vijte-kak-izglejdat-uchilishtata-v-severna-koreja-video-news_755838.html", "text": "           Какво обаче знаем за образованието в страната на Ким Чен-ун? Основен стълб на системата са социалистическите идеали, а акцентът пада върху корейския език, математиката, литературата и специален предмет, концентриран върху управляващото вече трето поколение семейство.   Средното образование продължава 11 години и е задължително. В страната няма частни училища, а административният контрол върху системата е изцяло в ръцете на държавата.\r\nНа учениците се преподава политическата доктрина и революционните възгледи на Ким Ир-сен. Те илюстрират важността и необходимостта от колективизма в корейската нация. Гръбнакът на образователната система е тези знания да бъдат приложени на практика.  Най-много време в посветено на семейството на Ким Чен-ун, баща му Ким Чен-ир и дядо му Ким Ир-сен - общо 684 часа.\r\nОт 4-годишна възраст децата започват да изучават колко е велика комунистическата идеология, лидерите ѝ, в миналото и днес. Математиката се смята за изключително важен предмет с оглед на нуждата от инженери, научни кадри и работници, които да осигурят изпълнението на целите на нацията.   Униформите в училищата са задължителни, а креативността и желанието да изпъкнеш с нещо различно не се толерират и насърчават в севернокорейските училища.     източник:  ", "date": "2019.06.06", "title": "Вижте как изглеждат училищата в Северна Корея (ВИДЕО)  "}
{"url": "https://www.actualno.com/politics/pri-predlojenie-za-zakonovi-promeni-da-se-pishat-i-antikorupcionni-merki-news_756334.html", "text": "    Вносителите на нормативни актове задължително да казват в доклада си за промяна на закон и/или норма какви антикорупционни мерки предлагат, както срещу какво са насочени въпросните мерки. Това изменение на Устройствения правилник на Министерския съвет прие Националният съвет по антикорупционни политики, председател на който е вицепремиерът по правосъдната реформа и външен министър Екатерина Захариева.      Изменение в правилника се прави и по отношение на процедурата за  съгласуване на законопроектите от Комисията за противодействие на  корупцията и отнемане на незаконно придобито имущество. Комисията в 20-дневен срок ще извършва анализ на предлаганите законопроекти за  наличието на корупционен риск. Предвижда се и задължение за вносителя,  ако не приеме предложенията на Комисията, да изложи аргументи за това в  съгласувателната процедура по предложения проект преди приемането му от  Министерския съвет. Това не освобождава вносителя от задължението да  уведомят в едномесечен срок Комисията по реда на Закона за  противодействие на корупцията и отнемане на незаконно придобито  имущество за приетите мерки, както и за неприетите и мотивите за това.      ", "date": "2019.06.06", "title": "При предложение за законови промени - да се пишат и антикорупционни мерки"}
{"url": "https://www.actualno.com/politics/ognjan-minchev-partijna-subsidija-ot-lev-na-glas-e-opasnost-news_756338.html", "text": "    \"Бойко Борисов се е ядосал и сваля на глас от 11 на 1 лев. \"Заиграване с популизъм\" е обяснението за този гняв, но който и да го е предизвикал, отговорът е несъразмерен на предизвикателството. Партийната субсидия не е лукс, а необходима публична подкрепа от държавния бюджет за дейността на партиите, която ги предпазва от пряка зависимост от частни и корпоративни интереси. Те много лесно могат да превърнат една парламентарна група в покорен лобистки инструмент за прокарване на закони в ущърб на обществото и на националния интерес\", политологът Огнян Минчев с публикация в социалните мрежи.      \"В такива случаи на Олимп се изчаква да мине гневът на Зевс Гръмовержец и тогава се възобновява диалога между боговете за взимане на правилните решения - както по отношение на божествения връх, така и по отношение на простосмъртните, там долу. В нашия случай това трябва да се оползотвори в промеждутъка между първо и второ четене. Преди няколко години обществото бе подлъгано да гласува в полза на подобно рязко орязване на партийната субсидия на референдум, организиран от едно чалга-шоу. Предложението получи голяма подкрепа по лесно обясними причини: \"Дай да им отрежем паричките, тяхната мамица...\" - какви повече аргументи бяха необходими.\r\nОрязването на партийните субсидии е опасно не просто с оглед на възможен - т.е. неизбежен корупционен натиск на частни интереси върху останалите без финансиране партии. Опасно е, защото то може да доведе до такъв натиск върху партийните структури, който да ги превърне изцяло в декоративен придатък на авторитарно-олигархичен, задкулисен диктат, прикриващ се със смокиновия лист на номиналния партийно-политически плурализъм. Всички ние сме заинтереовани да има ефективно правителство и мнозинство, както и организирана и ефективна опозиция. С орязването на партийната субсидия рискуваме правителствата и техните мнозинства да се сменят все по-трудно, а опозицията да бъде все по-кротка и послушна - за да може въобще да съществува.\r\nНосят се слухове, че едно чалга-шоу щяло да се превръща в политическа партия. Вярно ли е или не - не знам, трябва да питаме в Сарая... То, с годините за все повече неща трябва там да се ходи да се пита... Ако се окаже вярно, трябва да знаете, че на чалга политиците (от шоуто имам предвид), няма да им бъде нужна субсидия. Те са му намерили лесното - и преди референдума, и сега...\", допълни той.   ", "date": "2019.06.06", "title": "Огнян Минчев: Партийна субсидия от лев на глас е опасност"}
{"url": "https://www.actualno.com/asia/izrael-shte-ima-ministyr-gej-za-pyrvi-pyt-v-istorijata-si-news_756318.html", "text": "     За първи път в човек с хомосексуална ориентация ще бъде министър. Амир Охана от партията \"Лукуд\" на премиера Бенямин Нетаняху ще поеме правосъдното министерство, съобщава BBC.      За 43-годишният Охана се знае, че е от близкото обкръжение на Нетаняху и подкрепя мерки, които ще помогнат на министър-председателя избегне разследванията срещу себе си.   Назначението идва дни, след като парламентът в Израел се разпусна в подготовка за нови избори.\r\nНетаняху уволни Айелет Шакед, чиято партия бе част от коалицията на премиера, но не успя да получи достатъчно места на изборите през април.  Жителите на Израел отново ще се отправят към урните през септември, след като Нетаняху не успя да събере достатъчна подкрепа, за да формира правителство. \r\nАмир Охана е известен като лоялен към премиера и е обявявал, че подкрепя противоречивите мерки, които ще гарантират на Нетаняху имунитет срещу разследванията. Срещу министър-председателя се водят такива за подкупи и измами.        ", "date": "2019.06.06", "title": "Израел ще има министър гей за първи път в историята си"}
{"url": "https://www.actualno.com/actualno/borisovata-subsidija-za-borisov-news_756253.html", "text": "    Ами не. Вече става прекалено прекалено. Прекалено като за олигофрени, дебилите отдавна ги подминахме с 200-300 км./ч.      \" \". Така другарят недеполитизиран бивш МВР кадър и понастоящем премиер на Република България Бойко Борисов обясни защо най-после реши да предложи партийните субсидии да станат от 11 лева (всъщност 13,23 лева) на глас 1 лев на глас.\r\nЗначи така – поправяме, не защото вярваме, че това е правилно, а за рейтинг. Това всъщност е примерът за популизма – най-високо в държавата. А приказките, че олигарсите щели да овладеят партиите, са черешката на тортата. Те сега защото ги няма ли, Бойко? Въпросът е кой колко е зависим и от кого.\r\nМежду другото, в средата на тази година за пореден път заверените отчети на партиите. И гледай ти – по отчет няма нито едно доброволно дарение за ГЕРБ! 1 лев няма! 1 стотинка дори! Но най-тлъстото перо идва от субсидиите – над 15 млн. лева! И сега, след като правим субсидията по лев на власт, единственият въпрос е откъде точно ще продължи цоцането? Защото само наивник би повярвал, че Борисов го върши за полза роду – върши го, за да не кажели, че е луд, сам си го призна!  Като стана дума за наивници, време е да видим и как нещо Борисово е на път да си иде, но не Борисов, а . И ще иде към Борисов. Имаше снощи (5 юни) едно много голямо обсъждане на готвения нов Подробен устройствен план на най-емблематичния парк в София. И хък-мък изведнъж се оказа, че няма да се строи, ама не баш – там, при \"София Ленд\", при гара \"Пионер\", и че няма официална информация как стои въпросът с частните имоти на територията на парка. А точно в това се крие разковничето на намеренията зад всички приказки как ще я пазим Борисовата градина – заложена бомба със закъснител, която ще чака удобно време да избухне. И ще избухне – в подходящия момент, да не ни събуди от дълбоката апатия. Тогава, когато ще потрябва субсидия! Автор:   ", "date": "2019.06.06", "title": "Борисовата субсидия за Борисов"}
{"url": "https://www.actualno.com/ruse/nap-ruse-informirat-za-aktualizacija-na-fiskalnite-ustrojstva-news_756313.html", "text": "    Служители от приходната агенция са извършили 1150 проверки на търговски обекти в регионите на Русе и Силистра във връзка с смяната или модифицирането на касовите апарати. Те са запознали търговците за сроковете на реформата, изискванията на наредба 18, както и как да актуализират фискалните си устройства. Вербалната информация в проверените обекти е допълнена от информационни брошури. До всички бизнес сдружения и счетоводни къщи в региона са изпратени материали за етапите и сроковете при промяната.      Регламентираният от закона срок - 31 март, до който по новите изисквания е трябвало да заработят касовите апарати на регистрираните по ДДС, които не ползват софтуер за управление на продажби в търговските обекти (СУПТО), не е бил спазен само в два случая.   НАП - Русе напомнят, че до 30 юни 2019 г. същото трябва да  направят и нерегистрираните по ДДС, които не ползват СУПТО. До 29 юни онлайн търговците, имащи дейности преди 29 декември 2018 г., трябва да обявят своите електронни магазини. Подаването на данните се извършва само по електронен път чрез портала за е-услуги на НАП, като е необходим електронен подпис. Задължени са физически и юридически лица, които извършват продажби по интернет по занятие. Това не се отнася за гражданите, които са продали свои лични вещи еднократно. ", "date": "2019.06.06", "title": "НАП - Русе информират за актуализация на фискалните устройства "}
{"url": "https://www.actualno.com/europe/serien-ubiec-sanitar-poluchi-dojivotna-prisyda-v-germanija-news_756273.html", "text": "    Бившият санитар и сериен убиец Нилс Хогел беше осъден от съда в германския град Олденбург на доживотен затвор. Процесът над изверга продължи само 7 месеца, предаде РИА Новости.      Хогел е признат за виновен в убийството на 85 души. Съдът подчерта особената жестокост, с която са извършени престъпленията срещу беззащитни хора, които са се намирали във властта на санитаря.   Произнесената присъда означава, че той не може да подаде молба за помилване след 15 години, което се допуска в случай на доживотен затвор.\r\nВ скоро време може да започнат още два процеса срещу служители в клиниката, в която е работил Нилс Хогел. Те са обвинени в даване на лъжливи показания и безхаберие.  От 2000 до 2005 г. Хогел, който е работил в клиника в Олденбург и в Делменхорст, провинция Долна Саксония, е убивал пациентите си с помощта на смъртоносни дози лекарства. Той беше осъден през 2015 г. за убийството на двама пациенти, които са били затворници.\r\nПо време на втория процес прокуратурата обвини Хогел за убийството на 97 души, а адвокатите настояваха, че той е извършил само 55. Двете страни искаха доживотен затвор за обвиняемия. ", "date": "2019.06.06", "title": "Сериен убиец санитар получи доживотна присъда в Германия "}
{"url": "https://www.actualno.com/europe/portugalskata-policija-razbi-mejdunarodna-mreja-za-trafik-na-hora-news_756292.html", "text": "    Португалските власти разбиха мрежа за трафик на хора след мащабна операция с обиски на домове, превозни средства на лица, свързани с организирана престъпна банда. Това съобщава електронното издание New Europe, цитирано от агенция \"Фокус\".      Съгласно разпространената информация, жертви на групировката са станали 20 жени, които са били продадени като сексуални робини в Европа.   Арестуваните са изправени пред обвинения за пране на пари и трафик на хора, показва информация на имиграционната и граничната служба на Португалия.\r\nАкцията е кулминация на шестмесечно разследване на Интерпол в операция с кодово име El Pibe. Националностите на жертвите не са разкрити от властите.    ", "date": "2019.06.06", "title": "Португалската полиция разби международна мрежа за трафик на хора"}
{"url": "https://www.actualno.com/politics/menda-stojanova-njama-zakonovo-narushenie-za-subsidiite-ima-tehnicheska-greshka-news_756240.html", "text": "    Няма законово нарушение в , а техническа грешка. Това каза народният представител от ГЕРБ Менда Стоянова по време на дебатите по промените в Закона за политическите партии.      „В Закона за политическите партии пише, че общата сума, предвидена в бюджета, се разпределя пропорционално на получените гласове от всяка партия и коалиция.   А общата сума, предвидена за субсидиране на политическите партии и субсидии, се определя ежегодно от бюджета, в зависимост от броя на действителните получени гласове на последните парламентарни избори, при които за 1 глас са предвидени 11 лв.“, припомни Стоянова.\r\nТя посочи, че това е текст, който е факт и не е променян от 2005 г. „И . И колегите от БСП са били тук и са получавали тези субсидии“, коментира тя. Стоянова посочи, че през 2016 г. в бюлетината се въведе квадратчето „не подкрепям никого“.  Тя припомни, че тогава в дебатите Данаил Кирилов е предложил промяна с цел действителните гласове в това квадратче да не участват в общия размер на определянето на субсидиите.\r\n„ , че от 2016 г. не е изключвана частта от това квадратче. Това всъщност е , каза още Стоянова.   „Има техническа грешка при изчисляването на действителните гласове за 44-ото Народно събрание – това е факт, но “, подчерта отново тя. \"Значи , защото и те са получавали тази субсидия\", каза още тя.    Стоянова посочи, че целта на внесения законопроект е текстовете да бъдат ясни и партиите да получават субсидия само и единствено за действителните гласове, дадени за тях. \"Така няма да има различни прочити от различни институции и свободни електрони на текстовете на закона\", заяви Стоянова. ", "date": "2019.06.06", "title": "Менда Стоянова: Няма законово нарушение за субсидиите, има техническа грешка"}
{"url": "https://www.actualno.com/politics/ninova-ne-ni-iskat-v-shengen-zaradi-korupcija-tova-e-shamar-za-borisov-i-pravitelstvoto-news_756258.html", "text": "    Правителството на Борисов получи звучни шамари от партньорите си в ЕС – холандският външен министър каза, че не ни искат в заради корупция\", посочи лидерът на БСП Корнелия Нинова в декларация от името на парламентарната група.      „Искам да поставя на вниманието на депутатите въпрос за държавата. Три думи – тревога, подмяна и отговорност. Тревога от факта, че вчера правителството на Бойко Борисов, а чрез него и България, получи два много звучни шамара.   Вчера холандският външен министър открито заяви, че не ни искат в Шенген заради корупция“ , каза Нинова.\r\n\" България трябва да се справи с корупцията и с проблемите в правосъдната система, за да получи подкрепа от Холандия за членство в Шенген. Това каза вчера външният министър на страната Стеф Блок на пресконференция.  Нинова посочи, че по същото време е излязъл и един .\r\n„И тук поставям на вниманието думата подмяна. Това е най-тежкият доклад, който България получава в ЕС . Г-н Борисов казва: „Бизнес средата в България е най-добрата“. Европейският доклад: „ Средата в България е слаба, има корупция “, посочи Нинова и подчерта, че същото важи и в други сектори, сред които образование, здравеопазване и инвестиции.   „И най-болезненият въпрос са доходите и неравностите.  Европа казва, че социалното изключване в България е значително най-високото в ЕС . А премиерът казва, че българите са забогатели и затова отиват на почивки в Гърция. И най-голямата му гордост – пътищата, в които потънаха милиони, са оценени от Европа, че обхватът и качеството на инфраструктурата у нас остават под средното ниво“, обясни Нинова.    Тя посочи още, че работата на опозицията е да открива тези проблеми и да ги критикува . „Предлагахме алтернатива – това е нашата отговорност и ние си свършихме работата. Къде е вашата отговорност? Г-н Борисов и днес не намери кураж да премине тази врата и да застане пред нас.\r\nГ-н Борисов, защо след 10 години управление докарахте държавата до това състояние – и това не е оценка само на опозицията, но и на вашите партньори от ЕС“, коментира Нинова и посочи, че БСП иска отговори и политическа отговорност. ", "date": "2019.06.06", "title": "Нинова: Не ни искат в Шенген заради корупция, това е шамар за Борисов и правителството"}
{"url": "https://www.actualno.com/goodnews/12-godishno-momiche-dari-jivotospasjavashta-tehnika-za-nedonoseni-bebeta-news_756255.html", "text": "    Момиче на едва 12 години стана най-младият дарител на Майчин дом, като подари на интензивното отделение термо легло за лечение на недоносени и високорискови бебета, съобщиха от Майчин дом.      Малката Натали Присадашкае родена преждевременно през 2006 г. и се лекува в Клиниката по неонатология в продължение на повече от 3 месеца. Тя идва на бял свят много рано, едва в 26-та гестационна седмица (средата на шестия месец от бременността), когато шансът за оцеляването и здравето на децата е много малък. Лекарите дълго се борят за живота ѝ, а след лечението в интензивно отделение Натали е подложена на продължителната рехабилитация. Постепенно жизнените ѝ способности се развиват и нормализират, а тя успява да настигне връстниците си по размери и телесно тегло. Днес Натали учи, спортува, интересува се от изкуство и мечтае някой ден да стане архитект или археолог.   Престоят на недоносените бебета в термолегло е важна стъпка от тяхната адаптация от кувьоз към самостоятелно легло. Техникатасе прилага за лечението на недоносени бебета с тегло над 1600 гр и поддържа постояннатемпература от35-37 градуса. Креватчето разполага с всички необходими средства за захранване с допълнителна апаратура за лечението на бебето, загрява се равномерно от горе и от долу, а откритата му част позволява пряк достъп за извършване на терапевтични манипулации и за осъществяване на емоционален контакт между бебето и родителите.\r\nГодишно в „Майчин дом“ се раждат около 4 000 бебета, а средно всяко пето от тях е недоносено. Високата концентрация на предтерминни раждания се дължи на специалния статут на болницата, която проследява патологични бременности и най-сложните случаи от цяла България.   ", "date": "2019.06.06", "title": "12-годишно момиче дари животоспасяваща техника за недоносени бебета "}
{"url": "https://www.actualno.com/sofia/symnenijata-dali-borisovata-gradina-shte-se-zastroi-vmesto-da-se-ustroi-ostavat-video-news_756195.html", "text": "     \"Би трябвало да има паркоустройствен проект за Борисовата градина, а не  подробен устройствен план (ПУП) за застрояване\" . Това заяви при първото обществено обсъждане на проекта на ПУП на Борисовата градина Ирина Матеева от Българско дружество за защита на птиците. Тя беше категорична, че , осигуряваща въздух на софиянци, като наистина предоставяща много ценна услуга на гражданите на София – много по-ценна от застрояване. Дали тази цел е включена в заданието на ПУП и доколко е приоритетна след наказателната процедура срещу България във връзка със замърсеността на въздуха в София, Матеева изрази съмнения.      \"Има постановки в Закона за устройство на територията ЗУТ, които могат да бъдат използвани за запазване на зелените територии извън заданието на ПУП на Борисовата градина като бъдат включени вътре, защото днес степента на застрояване е толкова висока, че всяка една зелена територия е много ценна за гражданите\", обърна внимание тя. В плана не са включени зони – исторически части от Борисовата  градина, възрази на предлагания ПУП общинският съветник Войслав Тодоров,  и визира \"София Ленд\", която \"беше отнета от парка за атракции, а сега  там се строи\". Той алармира за предстоящо застрояване на крупни  зелени площи в областта на Ловния парк, болница \"Токуда\" и зоопарка и  предложи тези терени да бъдат включени в парка . Става въпрос за 35  декара гъста гора в територията до болница \"Токуда\" и ул. \"Сребърна\",  където е възможно плътно интензивно застрояване. Подобна е ситуацията в  Ловния парк – между бул. \"Г. М. Димитров\" и „Симеоновско шосе“, където  на площ от над 25 декара – част от парка се предвижда застрояване,  уточни Тодоров.   .\r\nВъпросът за границите на парка повдигнаха и други участници в обсъждането. Да се удвои площта на парка предложи Димитър Димитров, гражданин на София: \"От \"Александър Невски\", през подлеза на ректората до Околовръстния път през зоопарка – всичко това да бъде предмет на разработката и Общинският съвет да направи така, че г-н Борисов преди да си отиде да даде цялата територия на Борисова градина и до Околовръстния път и зоопарка да стане публична общинска собственост\", настоя той.  Димитров изрази недоумение защо в проекта не са включени реките. \"Нека г-н професорът каже колко вода е нормално да имат чудесните световни паркове – 10 - 30% , а тук на 3 600 декара - нула водна площ\", възрази на проекта за ПУП той. \" Вярно, когато дойде г-н Борисов като кмет първата му работа беше да застрои езерото \"Ариана\" и в този план стои онова малоумие на входа на парка – едно заведение, което не знам даже как се казва\", добави столичанинът.\r\nДруг много сериозен въпрос е, че .    \"Грехота ще е р. Аджибарица, която граничи с парка да не се включи в него\", настоя жителка на квартал \"Дианабад\"  и изрази недоумение, че общината продължавала да я води като дере. За същата река друг в дискусията обърна внимание, че в общински книжа грешно я водели като р. Слатинска. Срещу  замисленото в ПУП строителство на ресторант на мястото на \"Тенекиите\" се обяви кметът на район \"Лозенец\" Любомир Дреков – \"петното е на площ над 100 кв. метра и в околността има 4 – 5 ресторанта\", посочи той, недоумявайки каква е необходимостта от изграждането на този обект. В обяснение архитектите обясниха, че са ползвали издадените от същата община разрешителни и скици.\r\nДа има трамвай от Семинарията до зоопарка предложи още кметът на район \"Лозенец\".\r\nАдв. Станислав Трендафилов, представител на собствениците на ЦСКА София, категорично се противопостави на частта в ПУП, отнасяща се до стадионите. \"Държим на изграждането на нов модерен стадион в чашата на съществуващото съоръжение от 1967 г.\", категоричен е той и подчерта, че същото становище застъпва и държавата в лицето на ММС. За 20-тина дена са събрани 90 000 подписа в подкрепа на това становище, изтъкна още той и добави, че при строителството на нов стадион няма да падне нито едно дърво.\r\n\"В частта на плана, която касае стадиона сме изцяло против. Предвиждат се някакви временни козирки, които да покрият част от стадиона, т.е. реално съоръжението ще остане каквото е било 1967 година, с изключение на нашите нововъведения от последните 2 години. Искаме чисто нов стадион на същото място в чашата на сега съществуващия\", заяви пред представителят на ЦСКА София.   Ревизия  Столичната кметица Йорданка Фандъкова категорично отрече да е одобрявала окончателно проекта . За успокоение на обществеността тя цитира заключителния протокол на комисията, приет единодушно, в който относно строителството в парка била дадена бележката \"да не се допуска ново строителство в парка и в резерватната част да има само реставрационна или консервационна дейност\" .\r\nФандъкова направи и възражения по някои от идеите в ПУП.  Според нея няма смисъл от възстановяване на климатичното училище (бел. ред. - ); няма логика и да се мести конната база , да се разрушава и да се строи на друго място. , категорична е кметицата, но . Според нея няма нужда и от обособяването на отделна алея при езерото с лилиите. \"Аз лично съм за запазването на парка във вида в който е, разбира се трябва да има възстановяване на инфраструктурата\", добави тя. Проектът  Съгласие да не се строи климатично училище и музей на зеленината изрази ръководителят на проекта на ПУП чл. кор. на БАН проф. арх. Атанас Ковачев. Той поясни, че авторите на ПУП предлагат да се измести автокъща \"Капитолия\". \"Теренът е общински, само сградата е частна собственост – как се е получило има други органи да проверяват, не е работа на проектанта. Веселото село го премахваме от там,  а на мястото на Капитолия правим подземен гараж\", посочи пред той.\r\n\"За там е замисленият музей на зелената система, на зелената памет на София, но ако това не се хареса можем да отстъпим\", добави архитектът. Откъм \"Капитолия\" не се предвижда изсичане на гори, категоричен е той. По думите му на мястото на \"Капитолия\" ще има подземен гараж, а отгоре ще има хумусен слой 1,5 метра на която можело да се развие дори висока растителност. \"Така че паркът получава нови площи, не му отнемаме площ\", изтъкна проф. Ковачев.\r\nЗа другият очертаващ се като нежелана обект – климатично училище, той поясни, че идеята била да се възстанови по архивни данни данни. \"То е сграда, но е идея. На мястото на училището си е паркова площ и явно ще продължи да бъде паркова площ. Може да няма музей, може да няма климатично училище. Теренът на бившото климатично училище е част от резервата и там собствеността трябва да бъде изключително държавна, там никой друг не може да строи\", увери архитектът. Паркингите , поясни още той са в периферията на парка и половината са подземни, останалите - открити.   На гара \"Пионер\" се предвиждат спортни съоръжения и там се предвижда строителство на малка зала и две съблекални с душове, посочи още проф. Ковачев. За стадионите той е категоричен – ако се реконструират, трябва да запазят сегашните очертания на размерите си и да не се навлиза в територията на парка. Конната база , според проекта, трябва да се премахне от парка и да се премести в Ловния парк, но арх. Ковачев прие, ако експертният съвет предложи тя да остане в Борисовата градина и да се коригира ПУП . Снимки:   Нови алеи ще се правят, но където няма дървета, увери арх. Ковачев. \"Няма да има изсичане. Нашето отношение е най-щадящо парка. Сред замислените нови алеи е и такава при езерото с лилиите и алея успоредна на бул. \"Драган Цанков\" от стадион \"Васил Левски\" до Телевизионната кула.   Предлага се и подлез откъм метростанцията за улеснение на пешеходците. .\r\nПланът има хоризонт на действие 15 – 20 години. До половин година може да бъде приет и да влезе в сила, смята проф. Ковачев.\r\n\"В Борисовата градина заявявам категорично, че няма да има строителство. Проектът е консервативен и щадящ парка. През годините на прехода много терени са променили своята собственост и сега има всички видове собственост. Ние предлагаме да върне общината собствеността на колкото може повече от тези терени. Искаме да заработят летния театър, да се върнат басейните \"Мария Луиза\". Единственото малко застрояване е около гара \"Пионер\", където няма растителност . Нашият проект има една основна цел – да върне публичния характер на парка\", защити проекта проф. Ковачев.  ", "date": "2019.06.06", "title": "Съмненията дали Борисовата градина ще се застрои, вместо да се устрои, остават (ВИДЕО)"}
{"url": "https://www.actualno.com/asia/rusija-si-uredi-dogovor-da-pravi-oshte-dva-reaktora-v-kitaj-news_756342.html", "text": "    Русия и Китай подписаха договор за изграждането на два енергоблока в китайската АЕЦ \"Сюйдапу\". Става въпрос за реактори ВВЕР-1200.      Официалната церемония се състоя по време на държавното посещение на президента на Китай Си Дзинпин в Русия. Документите бяха подписани от представители на инженерното подразделение на \"Росатом\" - АСЕ, и на Китайската национална ядрена корпорация  CNNC, уточнява \"Икона Комюникейшънс\".   \"Днес придвижихме проекта за изграждане на новите атомни енергобокове по руска технология на нова площадка към етапа на практическа реализация. Като включим и подписания по-рано договор за АЕЦ \"Тянван\", до 2028 г. ще изградим заедно с нашите китайски партньори четири нови енергоблока от поколение \"3 плюс\", отбеляза Алексей Лихачов, генерален директор на руската държавна корпорация \"Росатом\".\r\nДоговорът за изграждане на Седми и Осми енергоблок на АЕЦ \"Тянван\" с реактори по руска технология ВВЕР-1200 бе подписан през март тази година. По план Седми енергоблок на централата трябва да заработи през 2026 г., а Осми - през 2027 година. Пускането в експлоатация на Трети енергоблок на АЕЦ \"Сюйдапу\" е насрочено за 2027 г., а на Четвърти - за 2028 година.   ", "date": "2019.06.06", "title": "Русия си уреди договор да прави още два реактора в Китай "}
{"url": "https://www.actualno.com/curious/dietolozi-razkriha-tajnata-na-hraneneto-za-jenite-nad-40-godini-news_756134.html", "text": "    В на жените над 40 години всяка седмица трябва да има най-малко 30 растителни продукта. Освен това храненето трябва да съдържа и сложни въглехидрати, пише The Daily Mail.      Обезмаслените продукти най-добре да бъдат избягвани заради съдържанието им на емулгатори, стабилизатори и подсладители. Специалистите съветват дамите над 40 години да наблегнат на риба, авокадо, зехтин, ленено масло и ядки.   Сладките плодове не са подходящи, защото водят до рязко повишаване на кръвната захар. Вместо тях диетолозите съветват да се изядат 1-2 кисели ябълки най-добре до 18 часа. \r\nПри това плодовете и зеленчуците е добре да се консумират на закуска или обяд, а междинните хранения да бъдат от продукти, богати на фибри и пробиотици.   ", "date": "2019.06.06", "title": "Диетолози разкриха тайната на храненето за жените над 40 години"}
{"url": "https://www.actualno.com/celebrate/spasovden-e-news_756154.html", "text": "    На 6 юни Православната църква почита Възнесение Господне - Спасовден. Празникът се отбелязва от църквата още от IV-V век и принадлежи към подвижните църковни празници - 40 дни след Великден. С възнесението Си Иисус завършил делото на спасението. Четиридесет дни след Великото си възкресение Господ Иисус се явявал многократно на учениците Си. Разяснявал им царството Божие, отварял ума им за да разбират Светото писание. Потвърждавал обещанието Си за идването на Утешителя Дух Свети - третото Лице на единия Бог.      Всички ученици се убедили, че Той е възкръснал наистина. А на 40 -ия ден от възкресението Си Спасителят възвел Своите ученици на Елионската планина, и тук им дал последното Си наставление и благословение. И като ги благославял, Господ отстъпил от тях, и започнал да се възнася на небето. Той се отдалечавал от тях, докато един светъл облак Го закрил от очите им.   Учениците се поклонили и се върнали в Иерусалим с голяма радост.Имен ден днес празнуват Спас, Спасена, Спасимир, Спасимира, Спасияна, Спаска, и производните на тези имена. ", "date": "2019.06.06", "title": "Спасовден е!"}
{"url": "https://www.actualno.com/cars/kia-pokaza-novija-si-krosouvyr-xceed-news_756196.html", "text": "    Компанията Kia публикува официална снимка на новия си кросоувър, който ще се казва Xceed. Както личи от името, автомобилът е изграден на базата на модела Ceed. Премиерата му ще се състои в края на юни. Външността на кросоувъра е разработена от студиото за дизайн на корейския производител във Франкфурт (Германия) под ръководството на вицепрезидента на  Kia Europe - Грегори Гийом. От компанията отбелязват, че увеличеният пътен просвет и по-ниското разположение на седалките осигуряват спортно усещане, но и по-добър обзор от кабината. Kia XCeed ще се отличава от хечбека по решетката на радиатора, фаровете и оформлението на бронята. В задната част на автомобила ще се появи нова врата на багажника, а също така и различни стопове с допълнителен дифузьор, в който са интегрирани тръбите на изпускателната система. Кросоувърът ще разчита на същите двигатели, с които е оборудван стандартния хечбек за Европа. Това са 3-цилиндров мотор с обем 1,0 литър и мощност 120 к.с., а също така и 1,4 и 1,6-литров агрегати с 4 цилиндъра (също бензинови), които развиват съответно 140 и 200 к.с. Дизеловата версия е с 1,6-литров двигател със 115 к.с.       ", "date": "2019.06.06", "title": "Kia показа новия си кросоувър XCeed"}
{"url": "https://www.actualno.com/crime/predpriemach-razkaza-kak-kmetyt-na-rajon-severen-v-plovdiv-mu-e-iskal-podkup-news_756189.html", "text": "    Разбрах, че трябва да платя, в момента, в който отстранихме всички забележки по проекта. Видях на монитора на г-жа Ана Войнова, мисля е младши експерт в администрацията на район \"Северен\" разрешението за строителство. Тя ми каза, че предстои формалност – разрешителното да бъде разписано от главния архитект на района Михаил Богданов. Това разказа строителният предприемач Здравко Ангелов, който е човекът, подал сигнал срещу кмета на район \"Северен\" в Пловдив .      Пред Нова телевизия Ангелов обясни, че след два дни отишъл да види какво става и тогава разбрал, че кметът на \"Северен\" Ральо Ралев вдигнал скандал на общинарите и прибрал проекта за строеж в своя кабинет. После нещата зациклили – Ангелов опитал да си направи среща с Ралев, но той бил в отпуск.   Накрая Ралев приел Ангелов в уж почивния си ден, след като връзката била направена от познат на бизнесмена. За пръв път се видях на живо с него тогава, подчерта бизнесменът, след като призна, че бил приятел във Facebook с Ралев. \"Развика ми като ученик в трети клас\", обясни Ангелов и каза, че Ралев му заявил следното: \"Вие ли сте най-умния в махалата, та да вземете определен проект\". По думите на Ангелов, Ралев му обяснил, че той управлява кметството и почнал да намеква къде бил самият той в схемата. \"Пари не ми поиска, но впоследствие доста ядосано си излезе от кабинета\", добави бизнесменът.\r\nАнгелов каза и, че това е първата сграда, която строи в район \"Северен\". А разбрал, че трябва да плати, когато това му казал посредник – Иван Делевски, също задържан. Общинска служителка казала на негова служителка, че щял да спечели 390 000 евро от проекта и трябвало да даде нещо.  В крайна сметка Делевски донесъл договор на Ангелов, за който никога преди не било говорено никога. В договора обаче липсвали основни неща. По думите на Ангелов, документът уреждал той да даде 60 000 евро \"първоначална вноска\", за да строи и уточни, че Делевски е записан със СРС и казал, че ако при случая \"Иванчева\" бившата кметица на \"Младост\" имала такъв договор, щяла да се отърве.\r\nНа въпрос дали е проучил района, преди да тръгне да прави каквото и да е, Ангелов разказа, че предишният собственик на имота му бил казал: \"Не знам как ще се оправиш с Ральо, този човек е окупирал целият район\". Ангелов не пожела да влиза в подробности как е стигнал до премиера Бойко Борисов, защото не искал да създава впечатление, че само така можеш да си решиш проблемите. Стана ясно обаче, че предприемачът е имал лична среща с Борисов.   \"Реално им плащам заплатата, а те се държат по този начин. Да не говорим, че 40% от администрацията трябва да бъдат уволнени - бавно, с всевъзможни пречки\", завърши Ангелов.     ", "date": "2019.06.06", "title": "Предприемач разказа как кметът на район \"Северен\" в Пловдив му е искал подкуп"}
{"url": "https://www.actualno.com/football/obvinilata-nejmar-v-iznasilvane-izleze-po-televizijata-news_756166.html", "text": "    Бразилците за първи път в сряда видяха жената, която твърди, че футболната суперзвезда Неймар я е нападнал сексуално в хотел в Париж. Откъси от телевизионно интервю с Н. Т. Мендес Де Суза, предполагаемата жертва, се излъчи само един час преди Неймар да излезе на терена за приятелски мач между националния отбор на Бразилия и Катар в столицата Бразилия. Интервюто дойде след като най-голямата спортна медия в Бразилия , според който Де Суза признала на адвокатите си, че няма изнасилване, а доброволен секс.          \"Имаше агресия заедно с изнасилването\", каза жената в интервю, излъчено по мрежата SBT, съобщи АФП. Пълното интервю е планирано да се излъчи в понеделник.\r\nДе Суза, която казва, че работи като модел, признава, че първоначално е харесвала Неймар и искала да прави секс с него. Неймар е платил самолетен билет, за да пътува от Бразилия и се е срещнал с нея в хотел в Париж.  \"Нещата се промениха драматично при първата ни среща. Той беше агресивен, съвсем различен от момчето, което познавах от  съобщенията. Тъй като наистина исках да бъда с него, си казах: Добре, ще  се опитам да се справя с това\", разказа Де Суза.\r\nСлед малко целувки и галене \"той започна да ме удря ... тогава  започна да ме боли много, и аз го помолих да спре, защото ме боли\", добавя жената в интервюто. Според Де Суза, Неймар се е извинил, но след това продължил да я наранява, докато правят секс.   Само че в противовес на тази версия излезе видео, в което се вижда, че всъщност в \"любовната игра\". Само че клипът е правен след деня, в който Неймар бива обвинен от Де Суза, че я е насилил.    Неймар, който настоява, че е невинен, публикува видеоклип, в който се посочва, че той е жертва на заговор. В същото видео той публикува и интимни съобщения от WhatsApp, които казва, че е получил от обвинителката си, на които тя лежи в леглото си гола до кръста. ", "date": "2019.06.06", "title": "Обвинилата Неймар в изнасилване излезе по телевизията "}
{"url": "https://www.actualno.com/cite/kojto-se-objavi-protiv-ludite-sam-go-objavjavat-za-lud-news_756199.html", "text": "    Това е съждението на премиера Бойко Борисов заради . Той обяви, че сега се внася законопроект за партийна субсидия от 1 лев на глас, като преди две години ГЕРБ имали нагласата да променят размера на субсидията, само че \"някакви сили\" се намесели - затова сега кабинетът внася законопроекта. Става въпрос за изменение на Закона за държавния бюджет.      Да видим как плащат на социолозите, как ще се организират, иронизира Борисов, който изрази надежда законопроектът да бъде подкрепен. \"С парите, които ще се спестят, ще се строят детски градини и ясли\", добави той и предупреди, че \"олигарсите\" щели да си купят партиите. Финансовият министър Владислав Горанов подкрепи тези думи и обяви, че нямало по-добър измислен модел от този на политическите партии. \"След като сами като политици ги настроихме срещу нас (бел. ред. - ), нека сега видим как с 1 лев се прави политически модел\", обобщи Горанов и каза, че ГЕРБ ще се справи и с такава субсидия.\r\nБорисов каза и, че той като спечелил избори за пръв път, било без нито 1 лев, но фондациите \"Конрад Аденауер\" и \"Ханс Зайдел\". Той видя популизъм в темата, като ядосано подчерта, че повече нямало да позволи натиск върху ГЕРБ по въпроса. В момента, в който приемат закона, ГЕРБ връща всичко надплатено, обеща Борисов.    ", "date": "2019.06.06", "title": "Който се обяви против лудите, сам го обявяват за луд"}
{"url": "https://www.actualno.com/america/trymp-e-dal-informacija-za-jadreni-tehnologii-na-sauditska-arabija-malko-sled-ubijstvoto-na-hashogi-news_756172.html", "text": "    Администрацията на американския президент Доналд Тръмп е одобрила споделяне на информация за ядрени технологии със Саудитска Арабия малко след убийството на журналиста . Става въпрос за контакт едва 16 дни след извършване на престъплението, твърди Time, позовавайки се на сенатора на демократите Тим Кейн.      Кейн публикува твърденията си в Twitter, като постави ребром въпроса към Тръмп - защо?     Според Reuters, Тръмп е дал седем пъти разрешение за трансфер на информация за ядрена технология и дори на ядрена технология на Саудитска Арабия. Две от разрешенията са засекретени, макар по принцип това да се прави. Всички разрешения са издадени на американски компании, които трябва да помагат на Саудитска Арабия да строи ядрени реактори.  През миналия месец президентът Тръмп обяви национално извънредно положение заради напрежението с Иран за да заобиколи Конгреса, който задържа продажбата на оръжия на стойност 8,1 милиарда долара за Саудитска Арабия, Обединените арабски емирства и Йордания.\r\nНякои американски законодатели се притесняват от упражняването на изпълнителните правомощия от страна на Тръмп и от неговите усилия да заобикаля Конгреса по деликатни сделки във външната политика. Други изразиха опасения, че продължаването на споделянето на ядрената технология с Рияд ще засили напрежението в региона в момент, когато Саудитска Арабия е открита не само за изграждане на централи за ядрена енергия, но и за придобиване на оръжие, пише Агенция \"Фокус\". ", "date": "2019.06.06", "title": "Тръмп е дал информация за ядрени технологии на Саудитска Арабия малко след убийството на Хашоги"}
{"url": "https://www.actualno.com/politics/zaradi-nadvzetite-subsidii-deputatite-promeniha-zakon-no-ne-poeha-otgovornost-news_756233.html", "text": "    Депутатите приеха на първо четене с пълно единодушие от 170 гласа \"за промени в Закона за политическите партии, които предвиждат раздадените субсидии да се преизчисляват на базата на действителните гласове , получени от съответните партии и коалиции на парламентарните избори.      Вносител на промените е Министерски съвет, а повод за законодателната инициатива стана информацията, че за 2018 година партиите са взели с около 6,5 млн. повече пари, с което вместо 11 лв. на действителен глас, реално са получили 13,23. ще се удържат от следващи плащания към партиите. Годишната държавна субсидия на политическите партии и коалиции за периода от 26 май 2016 г. до влизането в сила на закона ще се преизчисли, като намалението е за сметка на следващи траншове, а при недостиг или липса на следващи траншове ще се възстановява от съответната партия, предвиждат гласуваните текстове.  Така Народното събрание потвърди взетите на ниво решения. Това стана малко след като премиерът , заедно с финансовия министър Владислав Горанов, обяви, че правителството внася законопроект за субсидия от 1 лев на действителен глас.   Надвзетите пари, по  думите на правосъдния министър Данаил Кирилов, ще се приспадат от бъдещи приходи до компенсиране на частта, която надминава 11 лв. на глас за конкретна партия. За несъществуващите вече партии и коалиции въпросът за издължаването стои открит.      Милионите , които са дадени повече на партиите от 2001 г. насам, остават тайна . Ще се връщат надвзети субсидии само от 2016 г. насам, макар че председателят на Бюджетната комисия Менда Стоянова заяви, че не е вярно, че това се прави заради изтекла давност и заради това не се отива по-назад във времето.\r\nДали има нарушение на закона и съответно престъпление ще реши Върховната касационна прокуратура, която беше сезирана от административната прокуратура след проверка на изнесените от \"Шоуто на Слави\" данни за надвзетите средства. Според ВАП има \"извършени престъпления от общ характер от служители на МФ\", а партиите спешно трябва да върнат взетите в повече милиони.\r\nВ личния си профил във Facebook Слави Трифонов пусна нови данни за партийната субсидия, според които се вижда, че проблемът с надплащането ѝ не е само от последните 3 г. В задочно писмо до бившия финансов министър в първия кабинет \"Борисов\" - Симеон Дянков Трифонов пише: \"През 2012 г. ГЕРБ получават 23 925 000 лв. партийна субсидия. 23 925 000, делено на 1 678 641 получени гласове от ГЕРБ на последните парламентарни избори през 2009 г., прави... 14 лева и 25 стотинки! При законни тогава 12 лева на глас.    Дебатите - чия е вината за надвзетите субсидии?  ,  че отговорността за надвзетите пари е на управляващите .    \"Когато се разбра, че има проблем със субсидиите, само прокуратурата реагира адекватно . Това каза народният представител от БСП Крум Зарков по време на дебатите по промените.\r\n\"За пореден път Народното събрание разбира за проблем, като не беше сезирано от институции, а от медиите . И това е доста показателно. Още по-показателен е начинът, по който държавните органи и институциите реагират. Как реагираха като разбраха, че от 11 лв. субсидия по закон партиите и коалициите получават повече\", попита той и посочи, че Министерството на финансите веднага се е оправдало, че вината не е в него. Той каза, че няма съмнение, че законодателят е искал да постанови по 11 лв. на действителен глас. \"Защо обаче се получава друга формула, която излиза над тези 11 лв.? По думите на Менда Стоянова и Данаил Кирилов като че ли става ясно, че е било налице объркване между начина, по който се определя субсидията, и начинът, по който се разпределят мандатите\", коментира той.    Зарков посочи, че погрешната практика за разпределянето на субсидиите обхваща периода 2016 г. до днес и изказа съмнение, че преди това явно е имало друга подобна практика .\r\nСпоред депутата от БСП Филип Попов е абсурдно да се обвинява Левицата за това, че Министерството на финансите не си е свършило работата с изчисляването на субсидиите. \"Защото до 2016 г. преди квадратчето \"Не подкрепям никого\", законът е бил ясен\", заяви Попов. \"Ясен е и след 2016 г. и след издадена заповед на министъра на финансите, която е въвела в заблуждение един директор на дирекция. И сега заради това ГЕРБ променя закона. Нима преди 2016 г. не е имало политически партии и коалиции? Имало е, но нямаше ГЕРБ с квадратчето \"Не подкрепям никого\" и министъра на финансите\", коментира той. От своя страна, депутатът от Левицата Пенчо Милков посочи, че това законодателство е излишно и всичко, което се случва, е \"тотална излагация\". \"И малките деца вече разбраха, че се получават 11 лв. за 1 получен глас. Законодателното решение, което разглеждаме днес, е грешно, защото текстът в момента е ясен\", каза още той. и настояват, че проблемът не е в начина, по който са прилагали закона.  \" Законово нарушение няма. Ако има, то това по-скоро е техническа грешка, че от 2016 г. не е изключвана частта от това квадратче (бел. ред. - ). Това всъщност е техническа некоректност\". Това каза народният представител от ГЕРБ Менда Стоянова по време на дебатите.  \"Има техническа грешка при изчисляването на действителните гласове за 44-ото Народно събрание – това е факт, но няма грешка в закона“, подчерта отново тя. \"Значи БСП ни лук яли, ни лук мирисали, защото и те са получавали тази субсидия\", каза още тя.\r\nСтоянова посочи, че целта на внесения законопроект е текстовете да бъдат ясни и партиите да получават субсидия само и единствено за действителните гласове, дадени за тях. \"Така няма да има различни прочити от различни институции и свободни електрони на текстовете на закона\", заяви Стоянова. ", "date": "2019.06.06", "title": "Заради надвзетите субсидии депутатите промениха закон, но не поеха отговорност"}
{"url": "https://www.actualno.com/curious/v-sasht-prieha-zakon-zashtitavasht-kotkite-ot-njakoi-proceduri-news_756155.html", "text": "    Ню Йорк може да се превърне в първия американски щат, който ще забрани рязането на котешките нокти, съобщи ВВС.      На 4 юни законодатели и от двете основни партии в града гласуваха, че процедурата е незаконна, освен в случаите, когато това е необходимо за котката. Губернаторът Андрю Куомо трябва да прегледа и подпише законопроекта, преди той да се превърне в закон.   Критиците на процедурата казват, че котешкото „обезноктяване“ - което включва отрязване на част от костта, на която расте нокътя - е \"варварско и нечовешко\". Но Нюйоркското ветеринарно медицинско общество твърди, че то все още трябва да бъде вариант, ако котката е заплашена да бъде изоставена от стопаните си.\r\nРязането на ноктите на е незаконно в много страни в Европа, включително във Великобритания, както и в Бразилия, Израел, Австралия и Нова Зеландия.  Защо въпросът е толкова спорен - и защо все още се случва в САЩ? Защо хората тормозят котките си? Най-често срещаният вид на рязане на нокти се нарича onychectomy - тя включва рязане на костите, от които израства нокътя със скалпел или лазер. Критиците сравняват това с отрязването на нечии пръсти или горните фаланги на пръстите и казват, че процедурата може да повлияе на равновесието на котката.       Има някои случаи, при които операцията е необходима от медицинска гледна точка, \"ако има лоша инфекция в нокътното легло или тумор\", казва д-р Сара Ендърсби, мениджър по ветеринарното развитие в International Cat Care, благотворителна организация. Въпреки това, добавя тя, много хора премахват ноктите на котките си, за да им попречат да надраскат мебелите, което тя нарича \"по същество акт на осакатяване, направено, за да променим котката в наша полза\".\r\nНагласите се различават значително през Атлантическия океан. Докато много европейски страни подписаха договор, забраняващ практиката в началото на 90-те години, проучване през 2011 г. установи, че 55% от американските собственици на котки са заявили, че е добре да се отрежат ноктите котките им. За разлика от това, в Обединеното кралство \"обезноктяването“ винаги е било рядко\", дори преди да бъде обявено за незаконно през 2006 г., казва проф. Даниел Ган-Мур, ветеринарен лекар и професор в Единбургския университет.\r\n\"Това беше нещо, което не бяхме учили в университета. Стана забранено, тъй като повечето американци дойдоха в Обединеното кралство с котки без нокти\", сподели ученият, предаде БГНЕС. Защо Великобритания и САЩ имат толкова различна култура по отношение на домашните котки? \"Голямата разлика е, че много повече котки в САЩ се отглеждат изключително на закрито\", казва д-р Сара Елис, експерт по котешко поведение в International Cat Care.      Проучванията показват, че само около 20% от домашните котки във Великобритания живеят изцяло на закрито и че повечето собственици в Европа също позволяват на котките си да се разхождат навън. Смята се обаче, че делът на живеещите изцяло в домовете котки в САЩ е много по-висок. Това е нещо, което Джъд Бърдсол, любител на котки и бивш американски дипломат, който сега живее във Великобритания, забелязва.\r\n\"Когато обикаляте село в Обединеното кралство, виждате много котки навън. Не мога да си спомня да съм виждал котка навън в САЩ, където се третират като домашни любимци\", каза той пред BBC.\r\nЕкспертите смятат, че американците са по-склонни да държат котките на закрито, защото много от тях живеят във високи сгради в града. В същото време в селските райони в САЩ има по-голяма вероятност да бъдат нападнати от хищници като койоти и вълци.\r\nНа открито котките могат да намерят по-подходящ материал за драскане - като дървета. Също така не е безопасно да се премахват ноктите на котките, които излизат навън, тъй като може да се нуждаят от тях, за да се предпазят.\r\n\"Въпреки това има и културна разлика. За американците това е въпрос на свобода и удобство - правото на свобода  да взимате решения по отношение на това как да отглеждате своята котка и  удобството, след като веднъж премахнете ноктите, че никога няма да се  притеснявате за себе си или за мебелите си, че ще бъдат издраскани. За разлика от това, във Великобритания всяка загриженост за свободата и  удобството е значително по-малка от загрижеността за благосъстоянието на  котката - немислимо е да се премахват котешките нокти в Европа\", казва Бърдсол. ", "date": "2019.06.06", "title": "В САЩ приеха закон, защитаващ котките от някои процедури"}
{"url": "https://www.actualno.com/sofia/zdravkov-uverjava-che-njama-da-se-stroi-v-borisovata-gradina-no-po-proekt-se-maha-sportna-sofija-news_756183.html", "text": "    Строителство в няма да има. До 26 юни можем да проведем окончателното обществено обсъждане. Това заяви главният архитект Здравко Здравков във връзка с новия Подробен устройствен план (ПУП) на Борисовата градина.      Същевременно Здравков призна, че в плана има предвидено застрояване – на музей, на климатично училище и \"на един ресторант\". Но той подчерта, че на на плана за Борисовата градина кметицата Йорданка Фандъкова не подкрепила да има климатично училище – до къпалнята \"Мария Луиза\". Освен това кметът на \"Лозенец\" Любомир Дреков не искал въпросния ресторант, който щял да е при стария ресторант \"Тенекиите\".    Главният архитект изрично подчерта пред Нова телевизия, че планът бил много консервативен, но в него имало предложения да се махнат стадион \"Юнак\", както и култовото място за спорт – \"Спортна София\" . Спортното министерство обаче възразило за \"Юнак\" и той щял да бъде защитен. А Здравков предупреди, че можело да се наложи изцяло преработка на плана, след края на обществените обсъждания и след провеждане на експертен съвет .\r\nНяма да има нова висока сграда на място, където сега има растителност, увери Здравков. Но според него ПУП-ът трябва да стане факт, защото има законодателство, което регламентира частната собственост в рамките на паркове. Имало и специален съгласувателен режим какво може да се строи на площи с растителност, подчерта главният архитект.   Проектът \"Златен век\" и \"Граф Игнатиев\" Здравков припомни, че има заповед на ДНСК за спиране и има обжалване от \"Артекс\" пред съда. \"Личното ми убеждение е, че при наличие на съдебни производства е добре да не се правят толкова много коментари”, каза главният архитект и не пожела да коментира какво мисли – дали трябва да се съборят 9 вече построени етажа, дали да се спре до 17-тия етаж или да се построят всички 34 етажа, защото зад \"Златен век\" стоели \"огромни финансови интереси\" . И отрече да е получавал скоро заплахи от инвеститори чрез SMS-и.   За ул. \"Граф Игнатиев\" Здравков призна, че имало да се довършва още, като думите му бяха \"предстои още много работа\". Според него, проблемите тръгнали от проектирането, защото било много трудно нивелирането за редене на \"такъв дребен паваж\" . Затова главният архитект на София апелира в бъдеще с това да се има съобразяване, а за следващите конкурси ще се искат макети, за да няма такива проблеми.     ", "date": "2019.06.06", "title": "Здравков уверява, че няма да се строи в Борисовата градина, но по проект се маха \"Спортна София\" "}
{"url": "https://www.actualno.com/pazardjik/osydenijat-kmet-na-septemvri-pusna-nova-skandalna-porychka-alarmirat-grajdani-news_756256.html", "text": "    \" в особено големи размери кмет на Община Септември Марин Рачев пусна нова поръчка за изграждане на сондажен кладенец за добив на минерална вода. Обществената поръчка на стойност 200 000 лв. е стартирана, без да има издадено разрешение от Басейнова дирекция, каквото е изискването по закон, а още по-скандалното е, че има три отказа за издаване на нужния документ\". Това съобщават от инициативния комитет \"Да спасим община Септември\" в писмо, изпратено до медиите.        Припомняме, че присъдата на Рачев е на първа инстанция, т.е. още не е окончателна .   \"Скандалните изисквания в обществената поръчка не спират с това. В обявената процедура няма заложено изискване за опит и ценз на изпълнителя, а съоръжението е сложно. Освен законовите нарушения има реална опасност при нерегламентирано сондиране да бъде пресушено съществуващото находище на минерална вода, дадено за управление на общината.\r\nИнициативен комитет \"Да спасим Община Септември\" е подал сигнал до прокуратурата за процедурата за изграждане на сондажен кладенец за добив на минерална вода. Септември получи правото да управлява минералното находище в село Варвара от МОСВ, въпреки протести на жителите на Община Септември. Преди две години инициативният комитет сигнализира, че има сериозни опасения, че минералната вода се отдава на концесия на базата на непълен и неточен доклад за ресурсите на находището, изготвен от частна фирма, пишат още недоволните граждани.  \"            \", уточняват още от инициативния комитет в писмото си. ", "date": "2019.06.06", "title": "Осъденият кмет на Септември пусна нова скандална поръчка, алармират граждани"}
{"url": "https://www.actualno.com/europe/papa-francisk-shte-prieme-vladimir-putin-na-4-uli-news_756254.html", "text": "    Предстоятелят на Римокатолическата църква папа Франциск ще приеме за аудиенция държавният глава на Руската федерация Владимир Путин. Това предаде AFP, цитирана от агенция \"Фокус\", като пояснява, че срещата на високо равнище ще се състои на 4 юли.      \"Светият отец ще приеме президента на Руската федерация, Владимир Путин на този 4-ти юли\", обяви временният говорител на Ватикана Алесандро Гизоти.   Повече подробности за предстоящото събитие към момента не се съобщават. ", "date": "2019.06.06", "title": "Папа Франциск ще приеме Владимир Путин на 4 юли"}
{"url": "https://www.actualno.com/sciencelogy/smartfonite-izmestiha-televizorite-v-sasht-news_756140.html", "text": "    За първи път проучвания установиха, че средният възрастен американец прекарва повече време, използвайки отколкото седейки пред телевизора си, предаде БГНЕС.      От употребата на приложенията за музика до социалните медии, използването на смартфони от средния американец продължава да нараства непрекъснато, а през 2019 г. потребителите вече отделят повече внимание на мобилните си устройства, отколкото на телевизорите си, според нови данни, събрани от компанията за пазарни проучвания eMarketer.   Среднодневно през 2019 г. възрастните в САЩ са прекарали три часа и 43 минути, използвайки телефона си, се гласи проучването. Докато времето, прекарано в гледане на телевизия, исторически винаги е  надминавало употребата на смартфони, американците сега седят пред телевизорите си в продължение на три часа и 35 минути - осемминутна разлика в полза на мобилните устройства.\r\nПрез предходната година натрупаха три часа и 25 минути срещу три часа и 56 минути, прекарани в гледане на телевизия от американските потребители.  \"Очаквахме, че мобилните устройства ще изпреварят телевизора за известно време, но виждайки това да се случва, все пак е изненадващо\", признава главният анализатор на eMarketer Йорам Урмсер. \"Още през 2014 г. средният американски възрастен гледаше почти два часа повече телевизия, отколкото прекарваше с телефона си.\", допълва Урмсер.\r\nКакво обяснява тази възходяща тенденция в използването на телефона? Приложенията за музика отнемат най-много време за средния възрастен, докато използването на социални мрежа си осигурява второто място.   „Цифровите аудио приложения продължават да добавят минути, защото хората слушат и теглят повече музика на своите телефони, а приложенията са увеличили популярността си през последните няколко години“, уточни Уурмсер.    На фона на увеличаването на употребата на мобилни телефони за американците, някои от тях взимат нещата в свои ръце, като се отказват от устройствата си и ги изключват по време на ваканции за хиляди долари.\r\nДанните от проучванията на eMarketer също така разкриха, че употребата на таблети продължава да намалява тази година, като се оценява на един час и осем минути за ежедневна употреба, след като е достигнал максимума от един час и 11 минути през 2017 година. ", "date": "2019.06.06", "title": "Смартфоните изместиха телевизорите в САЩ "}
{"url": "https://www.actualno.com/africa/sudanskata-opozicija-ne-iska-da-govori-s-voennite-s-motiv-represii-news_756152.html", "text": "    Активисти от суданската опозиция отхвърлиха предложението за преговори на военния съвет на страната, като заявиха, че не може да ѝ се вярва след кървавите репресии срещу протестиращите, предаде БГНЕС.      Лекари, свързани с опозицията, заявиха, че най-малко 100 души са били убити от военизирана част в столицата Хартум. Те казаха, че 40 души са извадени от река Нил в Хартум. Версията на военните е, че това е станало при опит за атака на затвора, където е държан бившият судански президент Омар Башир.   Заместник-председателят на военния съвет защити насилието, упражнено от военните, твърдейки, че сред протестиращите са проникнали измамници и дилъри на наркотици.\r\n\"Няма да допуснем хаос и няма да се отречем на убежденията си. Няма връщане назад. Трябва да наложим уважението към държавността със закон\", каза Мохамед Хамадан.  По-късно, след като Саудитска Арабия публично призова за възобновяване на преговорите, генерал Бурхан заяви, че военният съвет ще \"отвори вратите си за преговори без ограничения\".\r\nПредложението му беше отхвърлено от опозицията. \"Суданският народ не е отворен за преговори\", каза Амджад Фарид, говорител на Асоциацията на професионалистите в Судан (АПС), които оглавиха протестите срещу Башир, довели до свалянето му от власт.   \"Суданският народ не е отворен към този Преходен военен съвет, който убива хора – нуждаем се от справедливост и понасяне на отговорност преди да говорим за някакъв политически процес\", каза Фарид пред медиите.     ", "date": "2019.06.06", "title": "Суданската опозиция не иска да говори с военните - с мотив \"репресии\""}
{"url": "https://www.actualno.com/education/mon-kandidatstvaneto-sled-7-klas-shte-e-izcjalo-onlajn-news_756252.html", "text": "    \"Ще се постараем кандидатстването след 7 клас да бъде изцяло онлайн тази година. Въпреки това се запазват -гнезда, в които родители, нямащи възможност да подадат електронно заявление от дома си, да могат да го направят. Служителите на място ще въвеждат в системата желанията на кандидат-гимназистите.\"  Това каза зам.-министърът на образованието Таня Михайлова на пресконференция, посветена на Националното външно оценяване, предаде БГНЕС.      Михайлова обяви, че тази година НВО по български език и литература е на 17 юни, а на 19 юни е по математика . Това са и дните, които ще бъдат обявени за неучебни. На 21 юни ще бъде изпитът по чужд език. Той не е задължителен и затова денят ще е учебен за останалите ученици.    ", "date": "2019.06.06", "title": "МОН: Кандидатстването след 7 клас ще е изцяло онлайн "}
{"url": "https://www.actualno.com/politics/jalba-konstitucionnijat-syd-da-reshi-dali-peevski-trjabva-da-si-trygne-ot-narodnoto-sybranie-news_756165.html", "text": "    Гражданско движение \"Боец\", което нашумя особено силно напоследък с куп сигнали срещу политически и държавни фигури ( , , , ), обяви, че заедно с бившата кметица на район \"Младост\" Десислава Иванчева ще внесе жалба в Конституционния съд. Жалбата ще е срещу решението на ЦИК да заличи Пеевски и официалния председател на ДПС Мустафа Карадайъ от списъка на избрани за евродепутати.      Въпросът вече беше поставен на дневен ред. Според \"Боец\" обаче изборното ни законодателство не предвижда такова заличаване и заместване със следващите в листата, т.е. категорично има нарушение, защото отказ от място в Европейския парламент може да се представи само пред самия Европейски парламент, при това в определен срок. Преди това обаче избраните, ако са депутати, следва да напуснат позициите си и в националния парламент – процедурата от \"Боец\".   \"ЦИК няма правомощия да подменя вота на българските избиратели, без значение желанието на вече избраните кандидати. Абсолютно недопустимо и в разрез с демократичните принципи и българското и европейското законодателство е ЦИК да издаде удостоверения на неизбрани кандидати по силата на тяхното желание и заради отказ на други да влязат в пълномощията си. По същество, това представлява подмяна на вота на избирателите и брутално опорочаване на изборите, както и престъпление от общ характер, включително фалшифициране на изборен процес и резултати\", казват от \"Боец\".\r\n\" Пеевски и Карадайъ трябва да напуснат българският парламент, като избрани евродепутати и поради невъзможност да съвместяват двете длъжности. И след това, ако искат могат да напуснат и Европейският парламент, без право да се завърнат, като депутати в Народното събрание на България. Това е положението \", е финалното заключение на \"Боец\".   Припомняме, че вчера (5 юни) стана поредният скандал около \"Боец\". Причината - опит на Канал 3 да интервюира председателя на движението Георги Георгиев. Стигна се до , тъй като Георгиев счете поведението на екипа на телевизията за натиск, а от излязоха с противоположна позиция - че опитали да си вършат работата, но техните служители били нападнати. ", "date": "2019.06.06", "title": "Жалба: Конституционният съд да реши дали Пеевски трябва да си тръгне от Народното събрание"}
{"url": "https://www.actualno.com/society/prognoza-za-vremeto-6-uni-chetvyrtyk-news_756124.html", "text": "    В утринните часове на места в низините и котловините ще се образуват мъгли. Днес ще е предимно слънчево, но отново около и следобед ще се развива купеста и купесто-дъждовна облачност и на места в Западна и Централна България ще превали и прегърми. Ще духа слаб югозападен вятър. Ще е малко по-топло с максимални температури между 23° и 28°. Това съобщи за Агенция „Фокус“ дежурният синоптик Георги Цеков от Националния институт по метеорология и хидрология.      Атмосферното налягане е близко до средното за месеца и слабо ще се повиши. Над Черноморието ще е предимно слънчево. Сутринта на места ще има краткотрайни мъгли. Следобед ще се развие купеста облачност и на отделни места по южното крайбрежие ще превали. Ще духа слаб южен вятър. Максималните температури на въздуха ще са 24-27°. Температурата на морската вода е 18-21°. Вълнението на морето ще е 1-2 бала.   Над планините облачността ще е по-често значителна, след обяд в много райони – купесто-дъждовна. Ще има краткотрайни валежи и гръмотевични бури. Ще духа слаб запад-югозападен вятър. Максималната температура на височина 1200 метра около 18°, на 2000 метра – около 11°.\r\nВ петък и събота вятърът ще се обърне от северозапад, ще бъде слаб. Валежите в западната половина от страната ще намалеят, но превалявания, придружени с гръмотевици ще има на изток, повече в североизточните райони; на отделни места в планините в следобедните часове също ще превали краткотраен дъжд. Ще се затопля и максималните температури в по-голямата част от страната ще са между 25° и 30°.  В неделя вятърът ще бъде от север-североизток. Отново на повече места из страната ще има превалявания, придружени с гръмотевици, с по-голяма вероятност в Северна България, западната част на Горнотракийската низина и югозападните райони. Температурите съвсем слабо ще се понижат. ", "date": "2019.06.06", "title": "Прогноза за времето - 6 юни (четвъртък)"}
{"url": "https://www.actualno.com/society/novini-ili-novini-kartinata-na-pechata-za-6-uni-news_756133.html", "text": "    Редакционният екип на представя кратък преглед на печата от днешния 6 юни.       Българското правителство получи два тежки упрека от Европейския съюз. Холандия отново попари надеждите на България да влезе в шенгенската зона, като ѝ отказа достъп заради ширещата се корупция на високо равнище. , че борбата с това явление у нас е незадоволителна.\r\nБрюксел иска от българските власти конкретни и трайни резултати в борбата с корупцията, включително и осъдителни присъди на висши партийни и държавни кадри. Европейските експерти отправят препоръки, с които българските им колеги да реформират икономиката и да постигнат така желаното сближаване с другите страни от ЕС.   България е изпратила покани до евентуални инвеститори в проекта АЕЦ \"Белене\" – руски, френски, американски и корейски компании. От 22 май тече 90-дневен срок за заявления за участие. Подобни проекти най-добре се реализират в рамките на международно сътрудничество, смятат от руската компания \"Росатом\", която е готова да бъде строител на атомната централа, но иска и българската държава да окаже подкрепа на проекта.     Изкуствените съставки все повече превземат сиренето, кашкавала,  киселото мляко и маслото за сметка на прясното мляко. Изкупеното от  мандрите сурово мляко е далеч по-малко от нужното, за да се произведат  обявените от тях количества млечни продукти. През 2018 г. у нас в  преработвателните предприятия са постъпили близо 630 000 тона краве  мляко.\r\nВ същото време са произведени почти 77 000 тона прясно мляко, 161 000  тона кисели млека, близо 67 000 тона сирене от краве мляко, 1100 тона  масло и 2750 тона сметана. Имайки предвид, че за направата на килограм  сирене са нужни поне 5,5 литра мляко, се оказва, че постъпилата в  мандрите суровина стига само за производството на кисело, прясно мляко и  сирене. Социалната пенсия за старост скача със 7 лв. от юли, реши Министерския съвет. Така възнагражденията от сегашните 125,58 лв. ще станат 132,74 лв., което е нарастване с 5,7%, обясни социалният министър Бисер Петков. По-разчети на НСИ 136 500 пенсионери ще получат по-големи възнаграждения.\r\nЗаради предложената промяна ще се повишат и размерите на редица пенсии, които не са свързани с трудова дейност - за военна инвалидност, за гражданска инвалидност, социалната пенсия за инвалидност и персоналната пенсия.    ", "date": "2019.06.06", "title": "Новини или Novini – картината на печата за 6 юни"}
{"url": "https://www.actualno.com/crime/deloto-ktb-svidetel-kazva-che-cvetan-vasilev-platil-za-nov-glaven-prokuror-news_756163.html", "text": "    50 000 евро е платил банкерът Цветан Василев на френски гражданин, за да направи кампания за избор на определен кандидат за нов главен прокурор. Това твърди основният свидетел по делото \"КТБ\" Бисер Лазов, бивш счетоводител на банката, предаде в. \" \".      Случката е от 2012 година. Според показанията на Лазов, Василев взел парите в брой и двамата лично ги отнесли в Париж, с частния самолет на банкера. За да минат през контрола на летището, двамата пренесли по 25 000 евро всеки.   \"В Париж ще имам срещи, защото искам да помогна на приятел\", обяснил целта на пътуването банкерът.\r\nПо време на полета той говорил, че се подготвя сделка, с която да придобие мажоритарния дял от БТК. Прогнозната стойност на инвестицията била около 88 млн. евро, а парите щели да се осигурят от КТБ като кредити.  Във Франция Василев и Лазов се видели с адвокат Димитър Абаджиев, който сега е посланик в Арабския свят, както и с въпросния френски гражданин. На него били дадени парите, а в разговора \"на няколко пъти беше споменато името на Бойко Найденов\", твърди Лазов, като добавя, че Василев го заклел да пази тайна за срещата. Бойко Найденов обаче не бе издигнат като кандидат за главен прокурор през 2012 година.\r\n\"Свидетелят разказа как Цветан Василев в присъствието на политическо лице плаща 50 хил. евро на лобист, за да направи пиар кампания за един бивш кандидат или може би тогава е бил кандидат за главен прокурор в очите на някого\", каза зам.-главният прокурор Иван Гешев извън съдебната зала.   Според него това обяснявало всичко, което се изсипало в следващите години върху главния прокурор Сотир Цацаров и прокуратурата. и очакванията си сега кампанията за нов главен прокурор да е още по-кална, заради \"олигархични интереси\".     ", "date": "2019.06.06", "title": "Делото \"КТБ\": Свидетел казва, че Цветан Василев платил за нов главен прокурор"}
{"url": "https://www.actualno.com/europe/v-danija-shte-ima-smjana-na-vlastta-news_756144.html", "text": "    След почти пълно преброяване на гласовете след изборите в Дания, резултатите показват, че левите партии печелят изборите, предаде БГНЕС.      След почти 100% преброяване на гласовете, Либералната партия на досегашния датски премиер Ларс Расмусен показа леко повишение на спечелените гласове в сравнение с тези от преди четири години, но популистката Датска народна партия отбелязва значителен спад в подкрепата, което означава, че Расмусен вече няма да събере мнозинство в 179-местния парламент.   Телевизионният оператор TV2 съобщи, че Расмусен вече е признал поражението си на общите избори. \"Имахме наистина добри избори, но ще има смяна на правителството\", казал Расмусен.\r\nТака Дания може да стане третата скандинавска страна за тази година, избрала ляво правителство, тъй като местните гласоподаватели изглежда се бунтуват срещу мерките за строги икономии и нанасят удар на десните политици. Блокът на опозиционната левица изглежда ще получи 96 места в парламента срещу 79 за управляващата партия.   ", "date": "2019.06.06", "title": "В Дания ще има смяна на властта"}
{"url": "https://www.actualno.com/africa/desetki-chlenove-na-id-sa-ubiti-pri-operacija-na-sinajskija-poluostrov-news_756164.html", "text": "    Египетските сили за сигурност убиха 14 екстремисти в северната част на Синайския полуостров, става ясно от официално изявление. Според него, убитите може да са участвали в неотдавнашната атака срещу контролно-пропускателен пункт на правоохранителните органи в град Ариш, предаде БГНЕС.      \"В хода на преследването на нападателите успяхме да открием група екстремисти в една от изоставените къщи в района на Ал Мзаид\", се казва в изявлението на египетското вътрешно министерство В изявлението се добавя, че бунтовниците са влезли в схватка с полицията и са били убити от последвалия обратен огън. У тях са открити 14 оръжия и три колана с експлозиви.   Нападението в Ариш се случи в сряда (5 юни), като при него са загинали най-малко осем полицейски служители. Поне пет от нападателите са били убити при престрелката. Медиите съобщиха, че терористичната група „Ислямска държава“ е поела отговорността за атаката.\r\nЕгипетските власти от години предприемат антитерористични действия на Синайския полуостров, където терористи многократно извършват смъртоносни атаки. През 2014 година на полуострова бе обявено извънредно положение, след като бойците нападнаха египетски офицери по сигурността в района.   ", "date": "2019.06.06", "title": "Десетки членове на ИД са убити при операция на Синайския полуостров"}
{"url": "https://www.actualno.com/celebrate/sv-prepodobni-visarion-chudotvorec-news_756022.html", "text": "    Великият измежду нашите отци Висарион бил роден и възпитан в Египет. От младини той възлюбил Бога и светлината на Божията благодат възсияла в неговото сърце. Той пазел себе си чист от всяка греховна сквернота, стараейки се да не опорочи духовната одежда, в която се облякъл в светото Кръщение.      Свети Висарион предприел пътешествие до светите места в Йерусалим. Тук той видял преподобни Герасим, който прекарвал постнически и пустиннически живот при река Йордан и на когото служел един лъв. Видял също и много други подвижници, живеещи там в различни места и които впоследствие просияли със своите добродетели. Беседвайки с тях, свети Висарион получил голяма полза за своята душа.\r\nКогато се върнал в отечеството си, Висарион намерил духовен отец в лицето на Исидор Пелусиотски. Като идвал често при него, той се поучавал в добродетелта и се поощрявал към строг живот. Накрая, след като раздал на бедните и на манастирите оставеното му от неговите родители имущество, Висарион се отрекъл от света и приел монашеско пострижение.\r\nКато се уединил в пустинно място, Висарион приел върху себе си обета на безмълвието. Изнурявайки себе си с многочислени трудове и умъртвявайки плътта си с постнически подвизи, той, бидейки в плът, станал подобен на безплътните ангели. Неговият пост бил безпримерен: понякога по цяла седмица не вкусвал нищо, а понякога не приемал храна и питие в продължение на 40 дни. Веднъж, като застанал на едно открито място, обрасло с тръни, той въздигнал към небето ръцете и очите си, а също обърнал и ума си към него и така прекарал 40 дни и нощи в молитва, стоейки неподвижно. В продължение на тези четиридесет дена той не се помръднал от мястото си, нищо не вкусил, не казал нищо никому, не бил оборен от дрямка, не изпаднал в изнемога от естествена слабост, за нищо земно не помислил с ума си, но целият - подобно на безплътните - бил устремил своите духовни очи към Бога. Затова и светият бил сподобен от Бога с голяма благодат: Бог му дал дара на чудотворството, така че той се уподобил на древните свети пророци. Така той станал подобен на Мойсей: както Мойсей някога в древност чрез посочената му от Бога дървена тояга превърнал горчивата вода в пустинята в сладка, за да напои жадния Израил, така и преподобни Висарион с молитвата си и с кръстния знак направил сладка солената морска вода, за да напои изнемогващия от жажда свой ученик. Това станало така: веднъж, когато светият и неговият ученик ходели по пустинния морски бряг, ученикът се изнурил от силния пек и като почуствал голяма жажда, казал на преподобния:  - Отче, много съм жаден.\r\nПреподобният, след като се помолил и осенил с кръстния знак морето, казал:\r\n- В името на Господа, вземи и пий.    Ученикът почерпил вода от морето в един малък съд, който носел със себе си. Като отпил от водата, тя му се сторила много сладка и прохладна, като да е почерпана от извор. След като се напил достатъчно и се разхладил, ученикът налял още вода в съда за път. Старецът забелязал това и казал на ученика:\r\n- Защо напълни съда с вода?\r\nУченикът отвърнал:\r\n- Прости ме, отче! Взех вода, за да не се измъчвам отново от жажда.\r\nА старецът казал:   - Бог, Който присъства на това място, присъства и на всяко друго, както тук, така и на всяко друго място Той може да даде вода на жадния.\r\nА името на този ученик било Дула.\r\nПреподобни Висарион се уподобил и на Иисус Навин: както той, при победната битка с аморейците, спрял движението на слънцето; така направил и този Божий угодник. Когато веднъж отивал заедно с ученика си при един старец, слънцето вече започнало да клони на запад, а оставало още много път. Тогава старецът се обърнал към Бога с молитва:\r\n- Моля Те, Господи, заповядай на слънцето да спре, докато не пристигна при Твоя раб!\r\nИ така и станало: слънцето не залязло дотогава, докато преподобният не пристигнал при стареца.\r\nСвети Висарион се уподобил и на Божия пророк Илия. Както по време на суша той направил да се излее от небето обилен дъжд, така неведнъж и два пъти направил и преподобният.\r\nСветият се уподобил и на пророк Елисей: както той, като разделил водата с дрехата на Илия, преминал река Йордан, така и преподобният със своята молитва превръщал водата в път и минавал по нея. Той преминал като по сухо река Нил и така преминавал всички реки, които срещал по пътя си.\r\nВеднъж, когато преподобният бил в скита, в храма довели един бесноват човек. Започнали да извършват молитви за него в църквата, за да се избави от нечистия дух. Но бесът все не излизал от него, тъй като бил много зъл и свиреп.\r\nКлириците започнали да се питат:   - Какво да правим с този бесноват?\r\nА някои казали\r\n- Никой не може да изгони тоя бяс освен отец Висарион. Но ако ние го помолим за това, той няма да дойде в храма. Затова да направим така: на следващия ден сутринта той ще дойде в храма пръв, но ние ще дойдем още по-рано от него и ще сложим бесноватия да седне на неговото място, а след това ще кажем на стареца: „Събуди спящия.\"\r\nКлириците така и направили\r\nКогато преподобният влязъл в храма, забелязал този човек, който седял на неговото място. Като не желаел да го прогони оттук, той застанал близо до него. Щом започнало да се чете църковното правило, клириците казали на стареца:\r\n- Отче, разбуди спящия.   Висарион, като се приближил до човека, го побутнал и казал:\r\n- Стани и си иди оттук.\r\nИ бесът, изгонен от думата на светия, веднага излязъл от болния. Човекът се изправил и започнал да благодари на Бога за това, че го е избавил от беснуването. И оттогава той бил напълно здрав.\r\nПо такъв начин клириците подтикнали светия да извърши чудото и да изгони беса, тъй като този преподобен отец не желаел да извършва чудеса явно, за да не бъде прославен от хората. Бидейки смирен и смятайки себе си за грешен, той бягал от човешките похвали.\r\nСлучило се, че един брат от скита паднал в някакво прегрешение, поради което свещеникът му заповядал да излезе от храма, като недостоен да бъде заедно с братята. Тогава и преподобни Висарион излязъл заедно със съгрешилия, като казал:\r\n- И аз съм грешен.   Такова било смирението на светия.\r\nНеговите ученици съобщават за него, че той в продължение на 40 години не бил лягал върху постеля, за да отдъхне. Той си позволявал да дремне само за малко, стоейки или седейки. Преподобният често увещавал своите ученици да бодърстват и всякак да се пазят от вражеските изкушения.\r\nТой казвал:\r\n- Монахът трябва да бъде целият като око, подобно на херувимите и серафимите. И ако някой живее мирно, без да има изкушения, той още повече трябва да бодърства и да смирява себе си пред Бога, за да не би някак да се възгордее и да падне в някое още по-голямо съгрешение. Защото, поради гордостта, мнозина са падали в борба с дявола. Понякога Бог поради нашата немощ не ни изпраща изпитания, за да не погинем съвсем.\r\nПо живота си този свят отец бил подобен на небесна птица, защото не придобил нищо земно, нямал нито своя килия, нито каквото и да е убежище. Той се скитал из пустинята, преминавайки от място на място. Ходел по планините и горите подобно на заблудил се пътник. Никак не се грижел за телесните си нужди; не се грижел нито за храната си, нито за облеклото си. Върху тялото си носел само бедно облекло, което едва прикривало голотата му. Без да обръща внимание на това, че през деня го изгарял слънчевият зной, а през нощта бил нападан от студа, той рядко влизал под някакъв подслон. Бродел по планините, като птица, търсейки уединение, въздигайки ума си към Единия Бог и утвърждавайки своята мисъл единствено и само в Него. Сълзите постоянно извирали от очите му, чести въздишки се чували от дълбините на неговото сърце и всички дни на своя живот той прекарвал в сълзи, всякога плачейки и ридаейки. Достигнал до дълбока старост, той се преставил във вечния живот и преминал от плача във вечното веселие, заедно с всички светии, в Христа Иисуса, нашия Господ, на Когото се отдава слава во веки. Амин.  ", "date": "2019.06.06", "title": "Св. преподобни Висарион Чудотворец"}
{"url": "https://www.actualno.com/books/igra-na-lyji-nov-intriguvasht-roman-ot-rut-ueyr-news_755947.html", "text": "               Четири приятелки. Едно обещание. Някоя от тях обаче не казва истината.\r\nМедиите във Великобритания я сравняват с Агата Кристи, дебютният й роман е купен за филмиране от Рийз Уидърспун, а книгата е публикувана на 37 езика. Рут Уеър наистина заслужава да бъде определяна като новата сензация в жанра на психологическия трилър. Първият й роман – „В тъмната гора“, покори класациите на Ню Йорк Таймс и Съндей Таймс, като на същия успех се радва и втората й книга.  Рут Уеър е израснала в Съсекс и е учила в Университета в Манчестър, преди да се установи в Лондон. Работила е в книжарница, в медиите и като учителка. След успеха й като писателка на психологически трилъри, се е отдала изцяло на книгите.    ", "date": "2019.06.06", "title": "\"Игра на лъжи\" - нов интригуващ роман от Рут Уеър"}
{"url": "https://www.actualno.com/chronicles/henri-sijli-patentova-elektricheskata-utija-news_756018.html", "text": "    Ютията е изобретена през 15 век, като създаването ѝ е породено от необходимостта за придаване на изгладен вид на дрехите.      Първите ютии са били изработвани от метал (чугун или желязо) и се затопляли на печката или с въглени. Тези ютии са представлявали едно цяло тяло с капак, който в задната си част е бил подвижно закрепен върху ос, за да може да се отваря и затваря. Те са предавали топлината необходима за гладенето като в тях са били поставяни въглени. Най-отгоре върху капака е имало дървена дръжка, която е служела за предпазване от изгаряне на ръцете на гладещия.   В България тези ютии са били използвани до 50-60-те години на 20 век, когато започват широко да навлизат електрическите ютии съветско и българско производство. ", "date": "2019.06.06", "title": "Хенри Сийли патентова електрическата ютия"}
{"url": "https://www.actualno.com/america/mnojestvo-raneni-pojarnikari-v-nu-meksiko-zaradi-fojerverki-news_756150.html", "text": "    Двама пожарникари са хоспитализирани, а десет бяха леко ранени при експлозия в американския щат Ню Мексико, предаде БГНЕС.      Причината за експлозията вероятно е непредпазлива работа с фойерверки. Пожарникарите са пакетирали фойерверки за Деня на независимостта на САЩ в Международния въздушен център \"Розуел\", когато се е случил инцидентът.\r\n\"Двама пожарникари са били транспортирани по въздух в център за травматологично лечение с опасни за живота наранявания. Десет други пожарникари с леки наранявания са получили медицинска помощ на място\", се казва в изявление, публикувано на уебсайта на полицията в Ню Мексико.\r\nКонкретните причини за инцидента се разследват.   ", "date": "2019.06.06", "title": "Множество ранени пожарникари в Ню Мексико заради фойерверки"}
{"url": "https://www.actualno.com/society/ogranichava-se-dvijenieto-po-pyt-ii-86-srednogorci-rudozem-news_755945.html", "text": "    На 6 юни, от 11 ч. до 16 ч. се ограничава движението по път II-86 Средногорци - Рудозем за извършването на взривни работи в участък от 100 м, който е в средата на трасето между двете населени места. На 7 юни от 6 ч. до 8 ч. преминаването през отсечката ще се регулира със светофарна уредба. Обходният маршрут е по направлението: Средногорци - Смолян (кв. „Устово“ - кв. „Райково“) - Рудозем и обратно, съобщиха от АПИ.      В момента по Програмата за трансгранично сътрудничество „ИНТЕРРЕГ V-A Гърция – България 2014-2020 г.“, финансирана чрез Европейския фонд за регионално развитие и националния бюджет, се реконструира 7-километровата отсечка между Рудозем и Средногорци. Инвестицията е за близо 11 млн. лв. с ДДС.   Строителните работи включват подмяна на асфалтовата настилка, подобряване на отводняването, ремонт на подпорни стени и мостово съоръжение, обрушане на скалните откоси и на необходимите места ще се монтират предпазни стоманени мрежи. За допълнително укрепване на откосите е предвидено затревяване, засаждане на дървета и храсти. Основно ремонтираният път ще бъде с нови ограничителни системи, знаци и хоризонтална маркировка. ", "date": "2019.06.06", "title": "Ограничава се движението по път II-86 Средногорци-Рудозем"}
{"url": "https://www.actualno.com/sofia/bez-voda-v-jk-belite-brezi-news_756125.html", "text": "    На 06 юни 2019 г. (четвъртък), във връзка с монтаж на спирателни кранове в резервоар „Доброславци“ с.  Доброславци, се налага спиране на водоподаването от 10:00 до 19:00 часа на клиентите на „Софийска вода”, живеещи в района на:      с. Доброславци.\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: на площад „Мегдана“.\r\nВ във връзка с монтаж и подмяна на спирателни кранове на бул. „България“ жк. „Белите брези“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:  бл. 1, бл. 2, бл. 3, бл. 4, бл. 24\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: между бл. 2 и бл. 3.\r\nВъв връзка с подмяна на сградно водопроводно отклонение на ул. „Григорий Цамблак“ кв. „Васил Левски“, се налага спиране на водоподаването от 09:30 до 17:00 часа на клиентите на „Софийска вода”, живеещи в района на:    бул. „Ботевградско шосе“, ул. „Рилска обител“, ул. „Витиня“, ул. „Стоян Попов“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Григорий Цамблак“ №2а.\r\nВъв връзка с подмяна на сградно водопроводно отклонение на бул. „Васил Левски“ Център Средец, се налага спиране на водоподаването от 09:00 до 18:00 часа на клиентите на „Софийска вода”, живеещи в района на:   бул. „Васил Левски“ от ул. „Юри Венелин“ до ул. „Ген. Гурко“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Васил Левски“ ъгъла с ул. „Юри Венелин“.   В във връзка с подмяна на сградно водопроводно отклонение на ул. „Липа“ с. Лозен, се налага спиране на водоподаването от 09:30 до 17:30 часа на клиентите на „Софийска вода”, живеещи в района на:\r\nул. „Явор“ от ул. „Липа“ до ул. „Каси дол“\r\nул. „Каси дол“ от ул. „Ясен“ до ул. „Явор“   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Липа“ ъгъла с ул. „Явор“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.`\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx .\r\n“Софийска вода” АД предварително се извинява на своите клиенти за причинените временни неудобства!\r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. ", "date": "2019.06.06", "title": "Без вода в ж.к. \"Белите брези\""}
{"url": "https://www.actualno.com/cars/fiat-chrysler-zasega-se-otkazva-ot-slivane-s-renault-news_756147.html", "text": "    Автомобилният производител Fiat Chrysler оттегли офертата  си за сливане с Renault, след като френската автомобилна компания отложи решението си по проекта, предаде БГНЕС, позовавайки се на АФП.      \"Fiat Chrysler оттегли предложението си. Вече няма предложение на масата\", каза един от източниците na AFP. Втори източник посочи, че Fiat Chrysler скоро ще направи официално съобщение в тази връзка.   Очакваше се бордът на Renault да реши да започне преговори за сливането с Fiat Chrysler, което можеше да доведе до създаването на нов глобален автомобилен гигант. ", "date": "2019.06.06", "title": "Fiat Chrysler засега се отказва от сливане с Renault"}
{"url": "https://www.actualno.com/interest/poglyshtame-desetki-hiljadi-plastmasovi-parcheta-godishno-news_756117.html", "text": "    Хората ядат и вдишват десетки хиляди микропластични частици всяка година, според нов анализ, повдигнал въпроси за това как могат да повлияят пряко на нашето здраве. 90 000 частици могат да бъдат погълнати всяка година, ако човек само пие  бутилирана вода, според проучване, публикувано в списание Environmental Science and Technology.      В проучването, канадските учени анализират стотици набори от данни за  микропластично замърсяване и ги сравняват с типичните хранителни навици  на американците. То разкрива, че възрастен мъж може да погълне до 52  000 микропластични частици годишно. Като се вземе предвид мръсният  въздух, което вдишваме, тази цифра нараства до 121 000 частици -  еквивалентно на над 320 частици на ден.   Проучването съвпада със Световния ден на околната среда на ООН,  чиято тема е замърсяването на въздуха. Авторите подчертават, че техните  цифри са приблизителни. Количеството пластмаси, консумирано от даден  индивид, зависи до голяма степен от това къде живее и какво яде.\r\nМикропластичните частици с диаметър по-малък от 130 микрометра  \"имат потенциала да се преместват в човешките тъкани (и) да задействат  локализиран имунен отговор\".  Микропластмасите - малки пластмасови парчета, отделящи се от изкуствени продукти като синтетични дрехи, автомобилни гуми и контактни лещи - са сред най-разпространените материали на планетата. Те са открити на някои от най-високите ледници в света и на дъното на най-дълбоките океански падини.\r\nНяколко предишни проучвания показват как микропластиката е навлязла в хранителната верига на човека, включително и миналогодишно, което разкри участието в нея на почти всички основни марки бутилирана вода.   Алистър Грант, професор по екология в университета на Източна Англия, заяви, че няма доказателства, че идентифицираните в новото проучване пластмасови частици представляват \"значителна опасност за човешкото здраве\". Грант, който не е участвал в изследването, добавя, че е вероятно само малък процент от вдишаните частици да достигат до белите дробове.    Авторите твърдят, че са необходими повече изследвания, за да се разбере по-добре колко микрочастици достигат до белите дробове и стомаха и каква опасност създава това. \"Най-ефективният начин за намаляване на консумацията на микропластмаси от хора вероятно ще бъде намаляване на производството и използването на пластмаси\", казват те. ", "date": "2019.06.06", "title": "Поглъщаме десетки хиляди пластмасови парчета годишно "}
{"url": "https://www.actualno.com/politics/zakluchenie-i-partiite-i-finansovijat-ministyr-sa-znaeli-za-nadvzetite-subsidii-news_756137.html", "text": "    Партиите са знаели, че взимат повече от полагащата им се държавна субсидия, а финансовото министерство съзнателно е отпускало по-голяма сума. Управляващите упорито продължават да твърдят, че не са сгрешили в надплащането на милиони левове, а само са следвали закона. Те дори се опитват да прехвърлят отговорността на Сметната палата, която според тях само \"проформа\" проверявала партийните отчети, пише в коментар в. .      Че и партиите, и МФ са били наясно, . \"Започнахме проверка при нас, за да видим защо се е стигнало дотук. Оказва се, че наш служител е ходил до Министерството на финансите в началото на 2017 г., за да попита откъде идва разликата (не полагащите се по закон 11 лв., а 13.23 лв.) и да изрази известни притеснения. Бил е успокоен, че така е по закон, така както продължават да твърдят и досега в МФ\", обясни Крум Зарков, зам.-председател на ПГ на левицата пред bTV.   Според Зарков проблем с надвзетите от партиите милиони съществува, но той не е в законите, според които се отпуска субсидията, а \"как те са били четени и изпълнявани\" от властта. Той отново повтори позицията на БСП, че , който е отговорен за надплатените пари.\r\nДепутатът от ГЕРБ Десислава Атанасова апелира контролните държавни органи да \"бъдат малко по-внимателни при проверките\". \"Сметната палата през цялото това време е заверявала през всичките тези години и финансовите отчети, и е проверявала изразходваните средства в кампаниите, както и получените\", коментира тя, намеквайки, че институцията е пропуснала разминаванията.  Председателят на бюджетната парламентарна комисия Менда Стоянова (ГЕРБ) декларира, че партията ѝ ще върне надвзетата субсидия. \"Законът от 2001 г. досега е . Неслучайно коалициите, които получават субсидия и са задължени да представят на финансовия министър всяка година своето коалиционно споразумение за това по какъв начин той да им преведе средствата, са го изчислявали по същия начин\", обясни тя пред Нова телевизия.\r\nСтоянова призна, че субсидия е изплащана и за гласовете \"Не подкрепям никого\". Според нея това е \"техническа грешка\".   Управляващите упорито отказват да носят отговорност и настояват, че , а не в начина, по който са го прилагали. Затова и във вторник правната комисия в НС , които предвиждат раздадените субсидии да се преизчисляват на базата на действителните гласове, получени от съответните партии и коалиции на парламентарните избори. , остават тайна. Ще се връщат надвзети субсидии само от 2016 г. насам , макар че Менда Стоянова заяви, че не е вярно, че това се прави заради изтекла давност и заради това не се отива по-назад във времето.    Дали има нарушение на закона и съответно престъпление ще реши Върховната касационна прокуратура, която беше сезирана от административната прокуратура след проверка на изнесените от данни за надвзетите средства. Според ВАП има \"извършени престъпления от общ характер от служители на МФ\", а взетите в повече милиони. Втори пореден ден от ВКП не отговарят на въпроси на в. \"Сега\" за какви престъпления става въпрос и кои са евентуалните извършители.\r\nВ личния си профил във Facebook Слави Трифонов пусна нови данни за партийната субсидия, според които се вижда, че проблемът с надплащането ѝ не е само от последните 3 г. В задочно в първия кабинет \"Борисов\" - Симеон Дянков Трифонов пише: \"През 2012 г. ГЕРБ получават 23 925 000 лв. партийна субсидия. 23 925 000, делено на 1 678 641 получени гласове от ГЕРБ на последните парламентарни избори през 2009 г., прави... 14 лева и 25 стотинки! При законни тогава 12 лева на глас.\" ", "date": "2019.06.06", "title": "Заключение: И партиите, и финансовият министър са знаели за надвзетите субсидии"}
{"url": "https://www.actualno.com/asia/irakskite-vlasti-se-pohvaliha-che-sa-spreli-7-teroristi-samoubijci-news_756149.html", "text": "    Иракското военно разузнаване предотврати голяма терористична атака в провинция Анбар в западната част на страната по време на мюсюлманския празник Рамазан Байрам, според изявление на министерството на отбраната на страната във Facebook, предаде БГНЕС.      \"По време на специалната операция, отличаваща се с точност на разузнавателната информация и постигането на елемент на изненада и бързина на изпълнение, 7 дивизия за военно разузнаване и в сътрудничество с авиацията на международната коалиция успяха да предотвратят голяма терористична атака. Тя е била насочена към невинни граждани по повод мюсюлманския празник Рамазан Байрам в района на Ал Багдади в провинция Анбар\", се казва в изявлението.   Отбелязва се, че по време на операцията са били елиминирани седем терористи, носещи самоубийствени колани с бомби. Също така се съобщава, че терористите са носели различни оръжия и импровизирани взривни устройства. ", "date": "2019.06.06", "title": "Иракските власти се похвалиха, че са спрели 7 терористи-самоубийци"}
{"url": "https://www.actualno.com/america/trymp-s-optimistichna-notka-v-pregovorite-s-meksiko-news_756146.html", "text": "    САЩ и Мексико постигнаха напредък в преговорите за усилията за ограничаване на миграцията на общата граница, но е необходимо много повече, за да се предотврати . Това заяви американският президент Доналд Тръмп, предаде БГНЕС.      \"Имиграционните дискусии в Белия дом с представители на Мексико са приключили за деня. Има напредък, но не е достатъчен\", написа Тръмп в Twitter.   Той добави, че преговорите с Мексико ще бъдат възобновени днес (6 юни) \"с разбирането, че ако не бъде постигнато споразумение,  5% мита ще бъдат въведени в понеделник, като месечните увеличения ще следват установен график\".\r\nМеждувременно стана ясно, че американските власти са задържали над 130 000 имигранти на югозападната граница на страната с Мексико през май, което е най-големият брой за последните 13 години.  \"През май 132 887 души са били заловени по югозападната граница, в сравнение с 99 304 през април и 92 840 през март\", съобщават от службите за гранична защита. От общия брой задържани 84 542 са семейства и 11 507 са непридружени непълнолетни.\r\nПрез май митниците и граничната защита на САЩ съобщиха, че са задържали 49 големи групи, включително група от 1045 души миналата седмица в град Ел Пасо. Числата бяха публикувани малко преди срещата между вицепрезидента Майк Пенс и външния министър на Мексико Марсело Ебрард, на която ще бъде обсъдена ролята на Мексико за спиране на миграцията.    ", "date": "2019.06.06", "title": "Тръмп с оптимистична нотка в преговорите с Мексико"}
{"url": "https://www.actualno.com/yambol/arest-za-myj-zapisan-na-kamera-da-pregazva-kuche-news_756169.html", "text": "    В Ямбол беше арестуван мъж, за който се смята, че умишлено е прегазил . Това се случва след репортаж на Нова телевизия.      Според информацията, мъжът е задържан за 24 часа.   Става въпрос за случай, при който е прегазено куче, за което се грижат хора от квартал \"Каргона\" в Ямбол. Според хората, мъжът, който е заснет от охранителна камера как прегазва животното, също живее в квартала и показвал омраза към животното. То живеело на улицата, макар че грижещите се за него опитвали да го приберат вкъщи, но кучето винаги намирало начин да избяга и накрая те се отказали. Кучето е било в общинския приют в града и е обезпаразитено.\r\n\"Намерихме животното в много тежко състояние - със счупен крак, нараняване в коремната кухина, отлепване на небцето. Извикахме лекар и той каза, че животното е блъснато от кола\", разказва Силвия, осиновител на кучето.  За причинено трайно увреждане или смърт на гръбначно животно законът предвижда затвор до 3 години и глоба от 1000 до 5000 лв. ", "date": "2019.06.06", "title": "Арест за мъж, записан на камера да прегазва куче"}
{"url": "https://www.actualno.com/america/i-oukland-napravi-zakonni-halucinogennite-gybi-news_756141.html", "text": "    Градският съвет на Оукланд в Калифорния гласува единодушно декриминализирането на халюциногенните гъби, известни още като \"магически гъби\". Гласуването прави Оукланд вторият щат в САЩ, който легализира естествените халюциногени, след като на 8 май, предаде БГНЕС.      Гласуването на градския съвет принуди правоприлагащите органи да прекратят разследването и преследването на лица за употребата или притежаването на наркотици, произхождащи от растения, кактуси и - най-често - гъби, съдържащи псилоцибин.   Историческият ход на Денвър миналия месец беше резултат от спечелен обществен вот. Обществената комисия по сигурността на Оукланд предложи резолюцията на градския съвет миналата седмица.\r\nЗащитниците на декриминализацията твърдят, че естествено срещащите се наркотици като гъбите и кактусите са били използвани от различни култури в продължение на стотици години за всичко - от духовни търсения до подпомагане при психични разстройства в битката с посттравматичен стрес. Те твърдят, че узаконяването на гъбите ще позволи на правоприлагащите органи да се справят с проблеми с по-висок приоритет.  Съветникът на Оукланд Лорен Тейлър добави няколко изменения в резолюцията, предлагащи насоки към потребителите, които бяха приети от съвета. Те включват предложението възрастните, които са избрали да използват халюциногенни гъби, да започват с много малки количества, така че да могат да видят как реагират, преди да използват по-големи дози . Друга препоръка е потребителите да търсят експертно мнение.\r\nПреди гласуването повече от 30 души се събраха, за да дадат показания относно резолюцията. Повечето от тях бяха поддръжници, казвайки, че тези растителни лекарства, както ги наричат, са полезни при травми, депресия, пристрастяване и тревожност. Много от тях описват години на пристрастяване и болка, преди да започнат да използват тези халюциногени и да намерят облекчение.   Не всички свидетели подкрепиха декриминализацията. Майкъл Кларендон, лекар, който живее в Оукланд, каза, че е прегледал медицинската литература и не е вярва, че си струва да подкрепи широкото използване на халюциногенни гъби.    \"Коренното население е използвало тези гъби в контролирани ритуали, не всекидневно\", казва той. „Най-отговорният път за градския съвет ще бъде да оставим резолюцията на изчакване, да видим какво се случва в Денвър и какво ще предприемем като отговор\", каза той.\r\nПоддръжниците се надяват, че решението ще стартира национална дискусия за декриминализирането на растителните лекарства, като показва, че \"ако имате прогресивен градски съвет, нещата могат да се променят бързо\", казва Карлос Плазола, директор на Decriminalize Nature Oakland, една от главните организации, подкрепящи инициативата. ", "date": "2019.06.06", "title": "И Оукланд направи законни халюциногенните гъби"}
{"url": "https://www.actualno.com/crime/sydyt-shte-reshava-ostavat-li-v-aresta-marinela-arabadjieva-evgenija-baneva-i-kmetyt-na-bojurishte-news_756160.html", "text": "    Съдебни заседания по три знакови дела ще има днес, 6 юни, като и в трите случая ще бъде решавано дали заподозрените да останат в ареста или мярката им за неотклонение да бъде изменена.      Апелативният спецсъд ще гледа мярката за неотклонение на , предаде БГНЕС. Магистратите ще заседават по жалба на Арабаджиева, след като миналата седмица спецсъдът я остави в ареста, като взе за нея най-тежката мярка за неотклонение \"задържане под стража\".\r\nСъпругата на бизнесмена Ветко Арабаджиев беше екстрадирана от Испания на 30 май. Непосредствено след пристигането ѝ в София, тя бе привлечена към наказателна отговорност, бяха ѝ предявени обвинения. На проведения разпит тя отказа да дава обяснения. Маринела Арабаджиева е обвинена за участие в организирана престъпна група, създадена с цел извършване на данъчни престъпления (при условията на съучастие и в рамките на продължавано престъпление), както и изпиране на пари.\r\nАпелативният спецсъд ще гледа мярката на . Магистратите отложиха за този четвъртък решението дали да я пуснат от ареста, след като миналата седмица назначиха съдебно-медицинска експертиза.  \"Експертизата е проверка на два здравословни проблема на Банева, които изискват двама различни специалисти, затова съдът допусна двойна експертиза. Единият ще бъде невролог, другият ще бъде ендокринолог\", каза тогава адвокатът ѝ Татяна Дончева.\r\nСемейството Николай и Евгения Баневи бяха предадени от френските власти на разследващия екип от Специализираната прокуратура на 6 декември 2018 година. Те са в ареста по обвинение за участие в организирана престъпна група за данъчни и длъжностни престъпления и пране на пари.\r\nАпелативният спецсъд решава за мярката . Миналата седмица първата инстанция определи за него постоянна мярка за неотклонение \"задържане под стража\", но решението му не беше окончателно и можеше да се обжалва пред апелативните магистрати. Димов е с обвинение в длъжностно престъпление - заради продажба на 80 декара общинска земя на цена от 1,68 лева на квадратен метър. Към наказателна отговорност са привлечени и зам.-кметът на общината Габриела Дончева и младши експерт в общинската администрация - като съучастници. На двете обвинени бяха определени парични гаранции от по 5 000 лева.     ", "date": "2019.06.06", "title": "Съдът ще решава остават ли в ареста Маринела Арабаджиева, Евгения Банева и кметът на Божурище"}
{"url": "https://www.actualno.com/society/uvelichenie-na-iskanijata-za-podslushvane-news_756175.html", "text": "    През 2018 г. срещу 2 046 души са използвани специални разузнавателни средства (СРС), предаде БГНЕС. Най-много искания за използването на специалните средства са свързани с  престъпления на организирани престъпни групи, за наркотични вещества,  нарушения при акцизните стоки, измами, кражби и подкуп.      Пред съдии са заявени 6099 искания за подслушане, като съдът е разрешил 5328 случая. Процедурите са с 9.50% повече спрямо 2017-та година, а броят на исканията е скочил с 2.69%. Това сочи годишният доклад на Националното бюро за контрол на специалните разузнавателни средства за 2018-та година.   Според годишния доклад на бюрото пикът на подслушванията със СРС е бил през 2011 година, когато са отчетени 8 81 случая. В периода от 2011 до 2015 има трайна тенденция към намаляване на броя на лицата, контролирани със СРС, а в периода 2015 – 2018 г. има относително стабилизиране. Според доклада това се дължи на повишените изисквания и контрол на разрешаването на СРС. Според статистиката в доклада, най-много заявления за използване на СРС са подадени от МВР – 60.78% /при 56.50% през 2017г.; и 56.22% за 2016 г./; ПРБ – 34.27%; ДАНС – 4.82%; МО – 0.13%, КПКОНПИ – 0.53%, и ДАР – нито едно искане.\r\nВ доклада се отбелязва, че СРС са използвани в 279 случая за лица, за които е имало основание да се предполага, че подготвят, извършват или са извършили тежко умишлено престъпление.  Териториално най-много искания за използване на СРС са дадени от Специализирания наказателен съд – 2542 разрешения, следвани от Пловдив – 333, а най-малко – от Сливен – 4, и Върховния касационен съд - 0.\r\nПрез 2018 г. са образувани 115 преписки за проверка на не/правомерността на прилагането на СРС, като от тях 106 са по сигнали на граждани, а в само 5 случая бюрото се е самосезирало. В нито един от случаите не е констатирано неправомерно прилагане на СРС.   В доклада се отчита още, че през 2018 г. съдебният контрол върху използването и прилагането на СРС е значително завишен.     ", "date": "2019.06.06", "title": "Увеличение на исканията за подслушване"}
{"url": "https://www.actualno.com/business/prof-georgi-kaschiev-aec-belene-nosi-risk-ot-tejka-jadrena-avarija-news_756217.html", "text": "    \"Не му е работа на президента какво трябва да се построи и кой трябва да го построи. Според мен той иска да даде знак, че не забравил кой го е предложил за президент. Такива знаци се дават точно преди посещение, всеки разбира какво означава този знак\". Това каза в интервю за bTV проф. д-р Георги Касчиев, специалист по ядрени реактори и енергиен експерт в коментар за изказването на президента Румен Радев относно и по-конкретно, че осъществяването ѝ е неизбежно.      \"Неизбежна е само смъртта и в щатите срещата с данъчните. Дали е неизбежен проектът или не, това е глупава теза - няма неизбежен проект, ако бъде осъществен, има неизбежни последици - повечето негативни, някои могат да бъдат катастрофални\", каза още експертът.   По думите му \"първата неизбежна последица ще бъде тази, че с осъществяването на проекта за АЕЦ \"Белене\" ще се увеличи цената на тока двойно, от което \"не зная кой ще бъде щастлив\", но това си има ясно обяснение. Цената от нови атомни централи е от порядъка на 9-10% на киловат час. Това са всички прогнози по договори, сключени с нови централи в Европа. Представете си един инвеститор, който е вложил 21 млрд. лв. иска да ги изплати за 15 години, за да ги изплати за 15 години, трябва да плаща поне 1,5 млрд. лв. И понеже тази централа ще осигурява почти половината от потреблението в България очевидно е, че токът ще поскъпне два пъти\".\r\n\"Втората негативна последица ще бъде тази, че ще бъдем принудени да живеем, ние и нашите деца в продължение на десетилетия, , тъй като \"Белене\" е разположена в район със сравнително висок сеизмичен риск, а антисеизмичните инженерни конструкции, които на времето са построени, за да смекчат този риск, са безвъзвратно увредени след като бяха наводнени през 2009-2010 година. Всеки гледа филма за \" \" , всеки може да си представи какво означава това, а аз ще си позволя да цитирам нашия премиер, който през 2012 година каза:   В отговор на въпрос дали по документация тази площадка е безопасна, проф. Касчиев отовори: \"Няма такава документация. Никой не се е постарал да изследва доколко антисеизмичната възглавница под 1-ви и 2-ри блок е повредена от наводнението . Този въпрос се премълчава, защото хората не ги интересува. Какво я интересува г-жа Теменужка Петкова (бел. ред. - ), която няма никаква образователна основа, никаква квалификация?\"\r\n\"С построяването на тази АЕЦ ще продължи престъпната политика, която води до отлагането на огромни задължения, които ще паднат на следващите поколения\", категоричен бе експертът.   По думите му според \"изискванията на националната стратегия за управление на радиоактивните отпадъци, поне 50 тона тежко радиоактивни метали трябва да се изнасят всяка година от площадката на работещата ни ядрена централа. Всеки министър го изпълняваше, откакто е дошла г-жа Петкова, това не се изпълнява. Парите за тези извозвания са изчезнали, те покриват други дупки. Отпадъците се струпват на други площадки в \"Козлодуй\" и постепенно се превръща в едно ядрено бунище, което започва да носи определени рискове за националната сигурност\".    \"През тези пет години министър Петкова трябваше да изпрати минимум 250 тона тежки радиоактивни отпадъци в Русия за преработка. Изпратени са само 27,5 тона. Към края на тази година ще имаме натрупани 1000 тона тежки радиоактивни отпадъци. Ето това нещо аз наричам една престъпна политика, за която нито министър-председателят ѝ търси сметка, нито прокуратурата, която е известена по въпроса. Така че, като казвам, че е неизбежна, не зная дали нашите управляващи си дават сметка за всички тези последици и рискове, които има\", алармира проф. д-р Касчиев. ", "date": "2019.06.06", "title": "Проф. Георги Касчиев: АЕЦ \"Белене\" носи риск от тежка ядрена авария"}
{"url": "https://www.actualno.com/healthy/ekspert-v-bylgarija-sme-v-dylg-kym-pacientite-za-tova-koeto-trjabva-da-gi-informirame-za-pravata-im-news_756198.html", "text": "    \"Категорично като лекар с изключително дълга практика, смятам, че в България сме в дълг към пациентите за това, което трябва да ги информираме за правата, които имат.\" Това каза председателят на етичната комисия към Български лекарски съюз д-р Петко Загорчев относно случай, в който пациентка постъпва за лапароскопска операция, а когато се събужда разбира, че е претърпяла друг вид операция.      По думите му при постъпване в болница за един вид интервенция да вземе решение кое е най-доброто за него.\", категоричен бе д-р Загорчев.   Той уточни, че лекарят трябва да информира пациента и за възможността, че когато е в безсъзнание може да промени решението за оперативната интервенция.\r\nСлед излизане от упойката пациентът трябва да получи на достъпен език, отговарящ на състоянието му реално точно обяснение, щадящо психиката му какво и как се е случило.  Според д-р Стойчо Кацарски от Център за защита правата в здравеопазването цялата конструкция на информирано съгласие в България е нарушена. Той даде пример с Великобритания, където \"В България това е имитация на информирано съгласи. Въпросът с информираното съгласие се подценява масово. Все още мнозинството от лекарите, пациентите и дори юристите не знаят, че съществува такъв задължителен текст в закона\", каза още той в интервю за bTV.   Повод за дискусията стана случай с пациентка, която отива да бъде оперирана с лапароскопска операция, но след събуждането си разбира, че ѝ е направен разрез. Жената не е била информирана за подобен развой на нещата и дори е избрала болницата именно, защото само тя предлага лапароскопско решение на проблема ѝ. Въпреки че операцията се поема от Здравната каса от екипа на са ѝ поискани 1540 лв., които тя да заплати.    Назначена е проверка по случая и до момента са установени нарушения във връзка с целия процес. Постановени са два акта и е наложена глоба. ", "date": "2019.06.06", "title": "Експерт: В България сме в дълг към пациентите за това, което трябва да ги информираме за правата им"}
{"url": "https://www.actualno.com/analysis/trjabva-li-sasht-da-posledvat-primera-na-merkel-v-energetikata-news_756126.html", "text": "    През изминалата седмица в Харвард Ярд имаше пламенни аплодисменти, когато говорителят на дипломирането на випуска, канцлерът от Германия, обеща да „направи всичко възможно, за да гарантира, че Германия, моята страна, ще постигне целта за климатична неутралност през 2050 г.“      Ако Меркел наистина е сериозна в това, нейната първа стъпка трябва да бъде поправянето на грешката, направена от нейното правителство през март 2011 година, когато то обяви края на ядрената енергия в Германия до 2022 година, пише американското издание The Washington Post в материал, представен без редакторска намеса от агенция \"Фокус\".\r\nПоследвалият енергиен преход, великият план на Меркел за пост-ядрено бъдеще, доминиран от вятъра и слънчевата енергия, постигна сравнително малко, по отношение на намалените въглеродни емисии, въпреки че струваше 160 милиарда евро през последните пет години.\r\nВ неотдавнашен доклад на германската федерална сметна палата се казва, че „огромните усилия и значителната тежест върху гражданите и икономиката“ са „в рязък контраст с получените слаби ползи“.  Биха ли аплодирали харвардци това, ако бяха наясно с този факт? Не само, че страната на Меркел няма да успее да постигне целта си за 2020 година за намаляване на емисиите с 40% в сравнение с 1990 година, но дори общите емисии остават непроменени за първите шест години на Energiewende - преди да спаднат с 4% през 2018 г., главно защото по-топлото време намалява нуждата от отопление. Германците плащат най-високите цени за електроенергия в Европа.   Същността на проблема: Преди това разчиташе на 17 ядрени реактора за около 25% от електричеството си. Сега тя получава около 12% от седем, като е изключила 10 реактора с много години на експлоатация останали в тях. Тъй като възобновяемите енергийни източници, като вятъра и слънчевата енергия, все още не могат да компенсират загубената атомна енергия, Германия трябваше да я замени в краткосрочен план с нови инсталации, които работят с – предполагате правилно - въглища.\r\nТук има глобален урок. При всичките си рискове ядрената енергетика остава основен източник на базова електроенергия с ниски емисии на въглерод, което представлява 18% от общото електроснабдяване на индустриалния свят и 10% за света, като цяло.    В доклад от миналата година на Международната агенция по енергетика се казва: „Без ядрени инвестиции, постигането на устойчива енергийна система ще бъде много по-трудно“. Всъщност в доклада се казва, че постигането на целите на споразумението от Париж 2016 г. изисква „увеличаване на ядрената енергия“.\r\nКато член на Организацията за икономическо сътрудничество и развитие, към която принадлежи и германското правителство, МАЕ не стига до там да критикува Германия директно, но нанасянето на косвен удар по Energiewende на Меркел е очевидно.\r\nВъпросът не е в това, че Германия задължително е сбъркала да преследва чиста енергия или че Energiewende е обречена на провал. Просто Германия може да постигне своите въглеродни цели много по-бързо, като запази ядрената енергия.   Самата Меркел признаваше това. През 2010 г., в изпълнение на обещанието си от успешната предизборна кампания през 2009 г., тя обърна предишната политика на коалиционното правителство на социалдемократите и Зелените и прокара закон за удължаване на живота на атомните електроцентрали в Германия със средно 12 години. „Спешно трябва да удължим живота на нашите централи“.\r\nВ този случай това икономически и екологично решение беше политически непопулярно. Макар и това да е нацията, която ни даде рентгенови лъчи и квантова механика, а ядрените й централи имат перфектна безопасност - и която избра физик, Меркел - една от културните особености на Германия е фобия от ядрената енергия.   Когато цунами разруши японската атомна електроцентрала Фукушима през 2011 г., германските антиядрени настроения нараснаха, а политическата смелост на Меркел се изпари и тя се отметна.\r\nИзведнъж ядрената енергия, която преди това наричаше „мост“ към възобновяемото бъдеще, трябваше да си отиде, въпреки малката вероятност от авария, подобна на тази във Фукушима и в много различни геоложки и технологични обстоятелства в Германия.\r\nНай-легитимната загриженост, свързана с ядрената енергия - изхвърлянето на отпадъци - не става много по-лесна за разрешаване в резултат на ускореното премахване. И сега има рискове и разходи за извеждане от експлоатация на толкова много реактори наведнъж.   Германска правителствена комисия неотдавна обяви, че целта е до 2038 г. да се премахне въглищната енергия, включително и новите инсталации. При липса на въглища и ядрена енергия за подсигуряване в случаи на безветрените и мрачни дни, Германия осъществява внос на природен газ от Русия, което създава геополитически риск – тоест, зависимост от президента Владимир Путин.\r\nМеждувременно въглеродните емисии на глава от населението във , която генерира три четвърти от електроенергията си от ядрен разпад, са приблизително половината от тези в Германия.\r\nСъс сигурност Франция планира да намали зависимостта си от ядрена енергия до 2035 г., но до 50% от електроенергията, а не до нула. Дори Япония - действителната жертва на Фукушима - планира да запази частично ядрената си енергетика.\r\nВ цитата на Харвард от докторската степен на Меркел нейната анти-ядрена политика се нарича „разумна и популярна“, което, за съжаление, е точно само във втората си част, но е дълбоко погрешно в първата.\r\nПо-скоро, както се посочва в доклада на МАЕ, Energiewende на Меркел е пример за това как да не управляваме икономическите и екологичните компромиси, предупредителна история, чиито уроци трябва да се вземат предвид в САЩ. ", "date": "2019.06.06", "title": "Трябва ли САЩ да последват примера на Меркел в енергетиката?"}
{"url": "https://www.actualno.com/society/vyzstanovki-na-rimski-legionerski-bitki-na-festival-kraj-svishtov-news_756179.html", "text": "    Двудневен на античното наследство „Орел на Дунав“ стартира утре (07.06.19 г.) край Свищов. За 15-ти пореден път посетителите ще станат свидетели на възстановки на римски легионерски битки на територията на античния град Нове. Форумът е притегателна точка за местни и чужди любители на историята, културата, древните занаяти, приключенията, античните кулинарни рецепти, оръжията от древността, изчезналите езици и племена, любопитните факти за съдбата на каменните зидове и крепостни порти.      В него ще вземат участие групи реeнактори от България, Италия, Полша, Украйна и Румъния. Те ще разкажат за живота на гордите траки, безстрашните римляни и загадъчните готи, живели по нашите земи. Посетителите на фестивала ще имат възможността да разгледат културно-исторически паметници, атракции и да дегустират вина от региона.     ", "date": "2019.06.06", "title": "Възстановки на римски легионерски битки на фестивал край Свищов"}
{"url": "https://www.actualno.com/viewpoint/aec-grobelene-news_756282.html", "text": "    \"Що се отнася до проекта АЕЦ \"Белене\", то неговото осъществяване, според мен, е неизбежно – в него вече са вложени 3 милиарда лева на българските данъкоплатци\". Тези думи президентът изрече пред една от двете най-големи новинарски агенции в Русия - ТАСС, т.е. директно пред медийния рупор на Путин.      Изказването всъщност е скандално, защото всички сладки приказки досега бяха, че ако няма инвеститор, готов да поеме риска на проекта – и пазарния т.е. финансовия, и де факто ядрения, няма да има никаква Втора атомна централа. За да изрече тези думи Радев, има само две възможни хипотези. Първата – иска да се подмаже на началството в Кремъл. Втората – знае нещо повече за бъдещия инвеститор и това му дава увереност, че ще се строи.\r\nПрез годините темата с АЕЦ \"Белене\" многократно беше дискутирана. Най-явният пример, че нещо не е наред, е, че точно Бойко Борисов спря проекта и Бойко Борисов го пусна отново. А по този проект продължават да стоят много сериозни въпроси, които ни касаят всички. Защото, както сигурно мнозина видяха в сериала „Чернобил“ на HBO, като гръмнат нещата, радиацията и ракът ловят от най-големия герой на СССР до най-незначителния колхозник.\r\nНа първо място, дори преди парите – безопасно ли е? И днес, 6 юни, този въпрос беше поставен от . Устойчиви ли са антисеизмичните инженерни конструкции? Според професора – не, заради наводнение отпреди 9-10 години. А само преди две години дългогодишният директор на площадката, където трябва да е \"Белене\" - инж. Илчо Костов, – има експертиза с видеоматериал, че има опасни пукнатини във вече съществуваща конструкция, която трябваше да се ползва от „Атомстройекспорт“ за основа на централата. Костов каза и, че три правителства са наясно с констатацията. Отделно строи въпросът и каква гаранция за безопасност поема държавата България – съгласно две международни конвенция, България се е съгласила да плати , за да заличи последиците от ядрен инцидент. С толкова пари вече не можеш да си купиш свестен футболист в Западна Европа. Какво ще е за \"Белене\" - никой не обелва и дума.  На второ място – цената на тока. Дори в официалния доклад на БАН, който трябваше да покаже може ли проектът да стане факт без загуба, вижда до 2040 – 2050 година само сценарии с икономически растеж, по-точно три на брой. Дали ще сме само в растеж? Но фрапиращото е, че според (от стр. 40) в два от трите варианта на икономически растеж има увеличение на населението на България до 2040 година спрямо 2020 година! Увеличение няма само при вариант на нисък икономически растеж, т.е. под 3% годишно. Само че като няма растеж, за какво ни е ток за индустрията? Като няма пък население, на кой ще му трябва втора ядрена централа за ток? Сигурно на бежанците, които ще дойдат тук – те пък щом стъпят на българска земя, веднага гледат как да намерят пътя към Германия! Като сложим на кантара и това, което инвеститорът ще трябва да връща от взети заеми, а то ще става чрез цената на тока, като добавим и факта, че в доклада на БАН не е вземано предвид какво ще става с енергетиката в Турция, където между другото си действат извън \"Турски поток\" и с АЕЦ \"Аккую\", а имат и други ядрени планове, тогава колко ще ни е голям външният пазар, за да изкарваме мощността на втората атомна централа и колко конкуренция ще има с по-евтин ток на този външен пазар?\r\nНе мисля, че трябва много мозък, за да си наясно, че всяка грешка в атомна централа може да доведе до страшни последици. Ако някой нещо не вярва, да гледа \"Чернобил\" - има какво да се види. Бих препоръчал и да прочете \"Чернобилска молитва\", ако не вярва на \"упадъчния Запад\" - даже на първо място, но в днешно време четенето става рядкост. Съжалявам обаче много, но не вярвам на сегашните политици в парламента – нито управляващи, нито опозиция. Едните отдавна доказаха как строят пътища – последният пример от дългата поредица беше доста скорошен, във Варна. Другите пък доказаха как подписват анекси, заради които трябваше да платим 620 млн. евро и сега Румен Радев да разправя как вече сметката е стигнала 3 млрд. лева и трябва да дадем още едно три пъти по толкова, че иначе за какво сме похарчили първите. Автор:       ", "date": "2019.06.06", "title": "АЕЦ \"Гробелене\""}
{"url": "https://www.actualno.com/balkani/turski-samoleti-sa-izvyrshili-46-narushenija-na-vyzdushnoto-prostranstvo-na-gyrcija-news_756221.html", "text": "    Самолети на ВВС на Турция са извършили 46 нарушения на гръцкото въздушно пространство в рамките на един ден (сряда). Това съобщава електронното издание на атинския ежедневник Protothema, цитирано от агенция \"Фокус\".      „Турция засилва провокациите си срещу Гърция над Егейско море, след като нейните военновъздушни сили нарушиха националното въздушно пространство на Гърция 46 пъти в сряда“, пише изданието. Уточнява се, че турските F-16 са навлезли 12 пъти в Атинския полетен регион. Шест от турските самолети са били с пълно бойно въоръжение.   Гръцките медии посочват още, че не се е стигнало до прихващането и ескортирането на летателните машини от страна на гръцки самолети. ", "date": "2019.06.06", "title": "Турски самолети са извършили 46 нарушения на въздушното пространство на Гърция"}
{"url": "https://www.actualno.com/europe/zapochva-peterburgskijat-mejdunaroden-ikonomicheski-forum-news_756230.html", "text": "    В Санкт Петербург започва тазгодишното издание на Международния икономически форум, предаде TACC, цитирана от агенция \"Фокус\".      В следващите дни ще бъдат проведени 170 мероприятия, свързани с бизнес програми. Всички те са обединени под мотото „Формиране на програма за устойчиво развитие“.   Очаква се в рамките на форума държавният глава на Руската федерация Владимир Путин да проведе редица срещи с представители на международната инвестиционна общност, с ръководители на най-големите информационни агенции, както и с правителствени и държавни лидери.\r\nПрезидентът на България Румен Радев също ще участва в събитието.   ", "date": "2019.06.06", "title": "Започва Петербургският международен икономически форум"}
{"url": "https://www.actualno.com/asenovgrad/prilepni-kolonii-i-podzemen-karst-razkrivat-istorijata-na-dobrostanski-biser-news_756176.html", "text": "     Над 1 000 души са посетили пещера \"Добростански бисер\" край Асеновград, само в рамките на 14 работни дни за обекта, след отварянето му през новия сезон. Той приема туристи само през летния период, като работи три дни седмично - в петък, събота и неделя. \"Добростански бисер\" отваря врати и през празничните дни. Около 45 000 пък са туристите, разгледали за първите пет месеца на настоящата година.      С всички тези факти и с още много интересна информация се запознаха седмокласници от СУ \"Свети Свети Кирил и Методий\" в Асеновград по време на урока \"Красотите на асеновградския край\". Провеждането на открити презентации и събеседвания на тема история, историческо и културно наследство в национален и регионален план, се превърна в традиция през последните години. В последния урок акцентът на презентацията бе върху Биосферен парк \"Червената стена\", пешеходния туризъм и туристическите маршрути в региона, сред които е сакралната триада \"Беланташ\" - \"Караджов камък\" - Кръстова гора. Презентациите обичайно се провеждат в криптата на Асенова крепост в църквата Света Богородица-Петричка към НПК Асенова крепост или в Туристическия информационен център в града.   \"Чрез инициативата децата научават неща, за които никога не са подозирали. Почти съм сигурен, че най-малко, всеки един от тях ще разгледа информацията за обектите, за които им разказахме\", увери Ивайло Мирчев от Туристически информационен център-Асеновград. Идеята се реализира за трета поредна година. По думите на Мирчев, прави впечатление, че учениците, които са присъствали на последния урок, вече са посетили всеки един от обектите и са наясно за нещата, обект на дискусията. Той е категоричен, че учениците от Асеновград са изключително любознателни и урокът не е представлявал едностранен монолог, а децата непрекъснато са отправяли въпроси и са споделяли свои впечатления. Доста силно впечатление на седмокласниците е направил фактът, че всеки един от туристическите обекти има своя фейсбук страница и така учениците могат да се отбележат, че са го посетили. \"А това е абсолютен апогей за децата, защото те нямат очите за възприятие на възрастния човек, а възприемат, като тийнейджъри. А посещавайки едно туристическо място, те после ще разказват на своите приятели и съученици\", допълни Ивайло Мирчев. Той довърши, че учениците са любопитни, защото тепърва навлизат осъзнато в света. Друо впечатляващото за децата от урока по туризъм е била пещера \"Добростански бисер\". Тя е разположена на 800 квадратни метра и е с дължина 44 метра.  Пещерата привлича с изключителната си красота и е една от общо 15-те социализирани пещери в България. Пет от тях се намират в Родопите. Наред с \"Добростански бисер\", останалите четири са \"Дяволското гърло\", \"Ягодинска пещера\", \"Снежанка\" и \"Ухловица\". \"Добростански бисер\" се отличава с това, че се намира на най-висока надморска височина - около 1 380 метра. \"Тя буквално е музей на подземния карст и е достъпна, както за семейства, така и за хора от всякаква възраст. До терена, в който се намира самата пещера се достига чрез 15-метров отвес, на който е изградена вита стълба, с цел безопасност на посетителите. Температурата в пещерата варира от 6 градуса до 9 градуса\", обясни Ивайло Мирчев.\r\n\"Добростански бисер\" е достъпна за посетители само през лятото заради намиращата се в нея пещерна колония от прилепи. Преди няколко години те са били общо 14, а сега наброяват 70. През зимата прилепите в пещерата изпадат в хибернация. Ако бъдат изведени от това състояние през зимата, те не могат отново да се върнат в него и липсата на енергия ще ги погуби. Затова в зимния период не се допускат посетители, за да може прилепите да зимуват, без да бъдат обезпокоявани. На територията на община Асеновград има три пещери с пещерни колонии. Освен в \"Добростански бисер\", прилепи живеят и в \"Гаргина дупка\" край село Мостово и в \"Иванова вода\". Последната се обитава от 10 000 до 17 000 прилепи. И всяка година около 3 000 допитат от Хърватска. Те идват, защото на това място е благоприятна температурата за тях, а тя е ниска и постоянна. \"Добростански бисер\" е съставена от три отвеса. Единият от е над 40 метра, а останалите два са по 20 метра.    ", "date": "2019.06.06", "title": "Прилепни колонии и подземен карст разкриват историята на \"Добростански бисер\""}
{"url": "https://www.actualno.com/montana/v-lom-objaviha-vtora-stepen-na-opasnost-dunav-premina-750-sm-news_756263.html", "text": "    Нивото на Дунав при Лом мина 750 см и със заповед на кмета Пенка Пенкова бе въведена втора степен „Денонощно наблюдение“ от Общинския план за защита при бедствия и аварии. Денонощното наблюдение на реката се извършва на пет поста, разположени на дигите в района на селата Орсоя, Станево-Долни Цибър, и в района на ломското пристанище.      Засега няма опасност водата да навлезе в града, няма и наводнени участъци. Прогнозите обаче са нивото на Дунав да продължи да се покачва през близките дни и ако се наложи, ще бъде въведена трета степен „Опасност от преливане“, при ниво на река Дунав от 850 см и в района на жп-линията на пристанището се изгражда защитен земен насип. От Община Лом имат готовност с над 50 тона пясък и достатъчно чували, за да реагират при критична ситуация. Прогнозата е нивото на реката да продължи да се покачва.\r\nОт общината припомнят, че през пролетта на 2006 г. Дунав достигна рекордните 985 см при Лом. Реката заля крайбрежната зона, под водата останаха митницата, два хотела, жилищни и административни сгради, а пристанището преустанови работа за повече от месец. Централната градска част на Лом бе спасена от наводнение благодарение на спешно изградените четири насипни диги в района на пристанището, откъдето водата би могла да нахлуе в центъра на града.\r\nПрез 2010 г. Дунав отново преля, нивото стигна 870 см и наводни част от Дунавския парк и пристанищния комплекс, но реката се укроти и не се стигна до заплаха от наводнение на града.  За укрепване на свлачищната крайречна градска зона и възстановяване на българска територия, през декември 2008 г. започна изграждането на 800-метрова кейова стена в участъка от митницата до „Морска администрация“,  която окончателно бе завършена през лятото на 2011 г. ", "date": "2019.06.06", "title": "В Лом обявиха втора степен на опасност, Дунав премина 750 см"}
{"url": "https://www.actualno.com/politics/zarkov-za-subsidiite-zashto-upravljavashtite-obvinjavat-zakona-no-ne-i-prilaganeto-mu-news_756237.html", "text": "    „За пореден път Народното събрание разбира за проблем, за който не беше сезирано от институции, а от медиите . И това е доста показателно.      Още по-показателен е начинът, по който държавните органи и институциите реагират. Как реагираха като разбраха, че от 11 лв. по закон партиите и коалициите получават повече. Министерството на финансите веднага се оправда, че вината не е в него .   Това каза народният представител от БСП Крум Зарков по време на дебатите по промените в „Министерски съвет пък внесе скоростно законопроект, който да потвърди хипотезата, че не е виновно Министерството на финансите, а неясен е бил законът. Като че ли единствено адекватно реагира прокуратурата “, заяви Зарков.  Той посочи, че няма съмнение, че законодателят е искал да постанови по 11 лв. на действителен глас. „Защо обаче се получава друга формула, която излиза над тези 11 лв.? По думите на Менда Стоянова и Данаил Кирилов като че ли става ясно, че е било налице объркване между начина, по който се определя субсидията, и начинът, по който се разпределят мандатите“, коментира той.\r\nЗарков посочи, че погрешната практика за разпределянето на субсидиите обхваща периода 2016 г. до днес и изказа съмнение, че преди това явно е имало друга подобна практика.   „Ако погледнем внимателно какво е заявила прокуратурата, ще видим, че по същество министърът на финансите си е свършил работата – реагирал е правилно, но защо той отказа да обяви, че има грешка в начина, по който се прилага законът ? А казва, че всичко било наред, а ни кара да се занимаваме с безсмислени неща като днешното гласуване“, попита той.     ", "date": "2019.06.06", "title": "Зарков за субсидиите: Защо управляващите обвиняват закона, но не и прилагането му?"}
{"url": "https://www.actualno.com/vidin/nivoto-na-reka-dunav-prodyljava-da-se-pokachva-news_756275.html", "text": "    Нивото на река Дунав продължава да се покачва. В четвъртък властите във Видин обявиха първа степен на опасност, предаде Нова телевизия.      Часове по-рано в Лом бе обявена втора степен на готовност, което означава денонощно наблюдение на дигите и подготовка за изграждане на временни такива.   Нивото на реката в двата града вече надхвърля 750 см. За последното денонощие там водата се е вдигнала с близо половин метър.\r\nНяма залети къщи или застрашени хора от прииждащата река. Прогнозата обаче е Дунав да продължи да покачва нивото си. От Община Лом уверяват, че имат готовност да реагират с достатъчно пясък и чували, за да не тръгне водата към града.   ", "date": "2019.06.06", "title": "Нивото на река Дунав продължава да се покачва"}
{"url": "https://www.actualno.com/sciencelogy/robokop-v-realnosta-izobretiha-chip-za-kontrol-na-komputyra-ot-choveshkija-mozyk-news_756272.html", "text": "    Инженерите от „China Electronics Corporation“ и „Tianjin University“ създадоха чип, известен като „Мозъчен преводач“ („Brain Talker“), с устройство, за което се твърди, че е в състояние да чете дейността на човешките мозъчни вълни и ефективно да я превежда, за да позволи на потребителите да контролират компютъра.      Технологията, известна като \"компютърно-мозъчен интерфейс\", или BCI, е теоретизирана в продължение на много десетилетия и е изложена в научнофантастични и техно-трилър книги и филми като „Дух в броня“ и „Робокоп“.   Сега китайски инженери и учени очевидно са предприели следващата стъпка и всъщност са създали работещо BCI с дебюта на мозъчния преводач на Третия годишен световен интелектуален конгрес в Тиендзин миналия месец, информира Спутник.\r\nМин Донг, директор на Академията за медицинско инженерство и транснационална медицина към университета в Тянжин, обясни, че чипът работи чрез идентифициране на незначителна нервна информация, генерирана от мозъчната кора и чрез декодиране на тази информация, за да се даде възможност за комуникация между мозъка на потребителя и компютъра.  \"Сигналите, предавани и обработвани от мозъка, са потопени във фонов шум. Този мозъчено-компютърен кодек чип има способността да различава малки невронни електрически сигнали и да декодира тяхната информация ефективно, което може значително да повиши скоростта и точността на мозъчно-компютърните интерфейси“,  каза Мин в съобщение за пресата.\r\n\"Мозъчният преводач прави BCI технологията по-обещаваща за обществени цели, тъй като чипът е по-преносим, удобен за поставяне и по-опростен\", добави академикът, подчертавайки, че BCI \"имат обещаващо бъдеще.\"   Ученият каза още, че инженерите в момента работят за повишаване на производителността на технологията на чипа за използване в области като медицината (като бъдеща помощ за хора, страдащи от двигателно-невронни заболявания) до образование, игри, забавления и др.    Китай притежава пълните права на интелектуална собственост върху технологията на чиповете „Мозъчен преводач“. ", "date": "2019.06.06", "title": "Робокоп в реалноста: Изобретиха чип за контрол на компютъра от човешкия мозък "}
{"url": "https://www.actualno.com/society/do-kraja-na-sedmicata-vremeto-shte-zapochne-da-se-stabilizira-news_756181.html", "text": "    Времето над страната постепенно ще започне да се стабилизира, въпреки че и днес следобед се очакват краткотрайни превалявания, придружени от гръмотевици в западните и централните райони, предаде БГНЕС.      Преди обяд над страната ще бъде слънчево, а следобед се очакват кратки валежи и гръмотевици. Във вечерните часове валежите ще отслабват и спират. Температурите ще се повишат и ще бъдат между 23 и 29 градуса.   В петък слаби превалявания ще има в планинските райони, а в следобедните часове в Североизточна България ще има краткотрайни валежи, придружени от гръмотевици. Температурите ще се повишат още малко и ще бъдат между 27 и 30 градуса.\r\nВ събота над Западна и Централна България ще бъде слънчево и топло, а над Източна и Североизточна България ще има гръмотевични бури в следобедните часове. Температурите остават летни – до около 30 градуса. За София максималната температура ще бъде около 28 градуса.  В неделния ден още преди обяд се очакват нови валежи и гръмотевици в Централна и предимно Северна България. Температурите ще останат без промяна между 25 и 29 градуса. ", "date": "2019.06.06", "title": "До края на седмицата времето ще започне да се стабилизира"}
{"url": "https://www.actualno.com/pleven/plevenski-hirurzi-izvadiha-topka-kosa-ot-stomaha-na-dete-news_756242.html", "text": "    Хирурзи от плевенската Университетска болница „Д-р Георги Странски“ извадиха топка коса от стомаха на 12-годишна пациентка. Момичето било прието в Клиниката по детска хирургия, защото не можело да се храни, получило анемия и загубило доста килограми от теглото си, съобщиха днес от болницата.      При снемането на анамнезата станало ясно, че от доста време момичето имало навика да дъвче дългата си коса. Така в коремната му кухина се натрупала топка косми с размери около 30 на 10 сантиметра. Тя напълнила стомаха и тръгнала към дванадесетопръстника и червата. Оказало се, че не може да бъде премахната ендоскопски и се налага пациентката да бъде оперирана. Операцията е минала успешно и момичето се възстановява.    ", "date": "2019.06.06", "title": "Плевенски хирурзи извадиха топка коса от стомаха на дете"}
{"url": "https://www.actualno.com/pleven/virtuozi-na-akordeona-uchastvat-v-mejdunaroden-festival-v-pleven-news_756280.html", "text": "    Виртуози на акордеона от Франция, Русия и България участват в започващия днес в Плевен Международен фестивал „Акордеомания“. През трите фестивални дни майсторски класове ще имат известните акордеонисти и педагози Юрий Шишкин  (Русия), Фредерик Дешамп (Франция) и Пламен Димитров, България. Те ще изнесат и концерти пред фенове на този музикален инструмент, съобщиха организаторите на музикалното събитие - Сдружение „Акордеомания Арт“ и Община Плевен.      „Това е първият в България акордеонен фестивал. Той включва и конкурс в четири направления – класическа, забавна, фолклорна и камерна музика. В категорията „фолклор“ участниците ще имат не само солови изпълнения, но и ще трябва да акомпанират на глас или на друг музикален инструмент. Намеренията ни са да направим този фестивал традиционен“, поясни Румен Тодоров, ръководител на Сдружение „Акордеомания Арт“.\r\nЗа конкурса са се записали над 60 участници – от Босна и Херцеговина, Сърбия, Молдова и България. Най-малките са на 6 години. Горна възрастова граница няма. Конкурсните изпълнения ще бъдат оценявани от международно жури, в което влизат представители на Франция, Русия, Сърбия и България.\r\nФестивалът ще завърши на 8 юни вечерта с концерт на лауреатите на конкурса.   ", "date": "2019.06.06", "title": "Виртуози на акордеона участват в международен фестивал в Плевен"}
{"url": "https://www.actualno.com/sciencelogy/hakerite-shte-ni-sledjat-po-zvucite-ot-pisane-news_756251.html", "text": "    Благодарение на все по-изпипаните смартфон технологии, скоро ще могат да засичат и анализират звуците от писане на клавиатурата или дигиталното въвеждане на информация - и да разкриват точно какво пишат хората на своите устройства, съобщава „Уолстрийт Джърнал“.      Все по-голям брой академични изследвания установяват, че акустичните сигнали или звуковите вълни, произведени при въвеждането на информация в нашите телефони, могат да се използват от хакери за разчитане на текстови съобщения, пароли, ПИН и друга лична информация. Такива атаки могат да се извършат, казват експертите, ако потребителите на смартфони изтеглят приложение, заразено със зловреден софтуер, чрез който се получава достъп до такива смартфон сензори като микрофони, акселерометри и жироскопи.   Скорошно проучване, едно от последните демонстрации на хакерство, използващо акустиката, установи, че микрофоните в Андроид устройствата могат да се използват за улавяне на вибрациите, които се получават, когато използвате виртуалната клавиатура на телефона или таблета. Звуковите вълни, които се записват, могат след това да се интерпретират така, че да разпознават къде на екрана сте натиснали и кои бутони сте ударили.\r\nВъз основа на резултатите, използвайки 45 участници, изследователите от университета Кеймбридж в Англия и университета Линшьопинг в Швеция са успели да възстановят с точност цифрови кодове, букви и цели думи. Например в 10 опита изследователите, използвайки алгоритъм за машинно обучение, който класифицира всяка вибрация, са разбили седем от 27 пароли на смартфон и 19 от 27 пароли на таблет, предаде БГНЕС.  Проучването е достъпно онлайн в архив от академични доклади на университета Корнел.\r\nИля Шумайлов, кандидат по и технологии в университета в Кеймбридж е автор на изследване, което предлага компаниите да проектират смартфони, сигнализиращи на потребителите чрез техните микрофони и други сензори когато има възможен пробив.\r\nРедица предишни проучвания са изследвали множество начини, по които акустичното хакване на смартфони може да се осъществи. В ранна статия в тази област от 2012 г. изследователите от университета в Пенсилвания разглеждат как акселерометърът на смартфона, който се използва за измерване на стъпки, може да бъде пренасочен от хакери за събиране на екранни вибрации, които след това могат да се използват за извличане на ПИН и пароли. Това проучване беше представено на конференция по сигурността на приложенията в Орландо, Флорида, през 2012 г.       Адам Авив, автор на изследването и в момента асистент по компютърни науки в Американската военноморска академия, казва, че изследователите проучват също дали могат да се използват акселерометри за улавяне на вибрациите от речта. Въпреки че е трудно да се анализират точните фрази по този начин, казва той, хакерите биха могли да използват звуковите вълни, за да определят лична идентифицираща информация като възраст и пол.\r\nАвив обаче смята, че притесненията за акустични атаки са донякъде раздути, поне в момента. Точно сега, обяснява той, подобни атаки са по-скоро предмет на академично проучване, отколкото на реална заплаха. Все още е трудно да се извлече акустична информация от смартфони, но това може да се промени с подобряването на технологиите.\r\nЗа щастие има предпазни мерки, които потребителите на смартфони могат да предприемат, за да подкопаят евентуална атака, според Филип Бриск, доцент по компютърни науки и инженерство в университета на Калифорния, Ривърсайд. Такива стъпки включват инсталиране само на приложения от надеждни източници и предоставяне на достъп до микрофон само на приложения, които имат нужда от него, казва д-р Бриск.\r\nШумайлов от своя страна казва, че въпреки настоящите пречки за подобни атаки, трябва да се подготвим.\r\n\"Ако точно сега наистина е трудно да си представим, че някой осъществява такива атаки\", казва той, \"в близко бъдеще те определено ще бъдат факт.\"       ", "date": "2019.06.06", "title": "Хакерите ще ни следят по звуците от писане "}
{"url": "https://www.actualno.com/society/mvr-kupuva-sredstva-za-kriptografska-zashtita-na-glas-za-8-mln-lv-news_755939.html", "text": "    За сумата от 8 млн. лв. с ДДС Вътрешното ни министерство купува средства за криптографска защита на глас, става ясно от обявление на .      Доставките ще са периодични, по заявка. Предвидено е да се купят 130 средства за криптиране на глас, 2 броя Call Manager за връзка между хардуерни криптографски средства за криптиране на глас, 130 IP телефона, от които 50 по стандарт TEMPEST. Заложено е и обучение на служители на възложителя за работа с криптографските средства.   Поръчката е ограничена и кандидатите трябва да притежават валидно свидетелство за одобрение, издадено от Органа по криптографска сигурност на България – ДАНС, за използване на средства за криптографска защита на национална класифицирана информация до ниво „Поверително“.\r\nВ документацията пише, че не е осигурено финансиране, когато е открита процедурата. Поради това е предвидена клауза за отложено изпълнение, съгласно която всяка от страните може да поиска прекратяване на договора без предизвестие след изтичане на тримесечен срок от сключването му, ако изпълнителя не е уведомен за осигурено финансиране.  Възложител на поръчката е Дирекция \"Комуникационни и информационни системи\" към . Обявена е също и процедура за доставка на система за защита на електронна поща, чиято стойност е 140 000 лв. без ДДС. Тя включва доставка на две хардуерни устройства и 2000 лиценза за защита на електронната поща за срок от минимум 36 месеца. ", "date": "2019.06.06", "title": "МВР купува средства за криптографска защита на глас за 8 млн. лв."}
{"url": "https://www.actualno.com/vidin/pyrva-stepen-na-opasnost-ot-prelivane-na-dunav-vyv-vidin-vzeti-sa-merki-news_756267.html", "text": "    Общинският кризисен щаб във Видин взе превантивни мерки относно нивото на река Дунав. По информация на Изпълнителната агенция \"Проучване поддържане на река Дунав\" и ниво на река Дунав при рейката на Видин е 754 см в 7:45 часа, поради което се налага обявяване на първа степен на готовност при високите води на реката. Кметът на община Видин свика Общинския щаб за изпълнение на      По данни на напоителни системи състоянието на защитните диги във Видин е добро, всички защитни съоръжения по поречието на реката са в изправност.   Има готовност за евакуация при необходимост, описани са републиканските и общински пътни участъци, които може да бъдат залети и маршрутите, по които се пренасочва движението. Центърът за спешна медицинска помощ е в готовност за действие при кризисни ситуации.\r\nСъс заповед на кмета на Община Видин Огнян Ценков е въведен в действие първи етап - \"Повишено внимание\" от общинския план за защита при бедствия в частта \"Защита при наводнения\".   ", "date": "2019.06.06", "title": "Първа степен на опасност от преливане на Дунав във Видин - взети са мерки"}
