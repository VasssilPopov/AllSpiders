{"url": "https://www.actualno.com/football/manchestyr-siti-vze-derbito-na-visshata-liga-sreshtu-livyrpul-video-news_714328.html", "text": "  Шампионът на Англия Манчестър Сити стопи част от разликата пред лидера в класирането на Висшата лига Ливърпул. Това се случи в дербито на 21-я кръг, когато \"гражданите\" се наложиха у дома с 2:1 и нанесоха първо поражение на \"червените\" от началото на сезона.     5' преди почивката Серхио Агуеро откри резултата с мощен удар от близко разстояние, а в 64' Роберто Фирмино изравни след грешка в отбрана за домакините. Все пак играчите на Хосеп Гуардиола взеха своето с гол 8' след изравнителния, когато Лерой Сане завърши бърза атака на своя отбор и донесе в сметката на Сити нови три точки.\r\nПо този начин авансът на мърсисайдци на върха е стопен на 4 точки. В момента те имат в сметката си 54 пункта, а втори са шампионите от Манчестър с 50. Трети в подреждането е Тотнъм с 48 точки.\r\nНай-интересното от битката на 21-я кръг, както и видео от най-интересните положения, може да видите в .   ", "date": "2019.01.03", "title": "Манчестър Сити взе дербито на Висшата лига срещу Ливърпул (ВИДЕО)"}
{"url": "https://www.actualno.com/vidin/konferencija-predstavi-procesa-v-podobrenijata-na-dve-vidinski-uchilishta-snimki-news_714296.html", "text": "  Проектът „Подобряване на състоянието на образователната инфраструктура в град Видин“ се реализира в Профилираната природо-математическа гимназия „Екзарх Антим“ I и Средно училище „Цар Симеон Велики“. По повод представяне напредъка на ремонтните дейности бе организирана конференция, която се проведе в залата на Общински съвет – Видин.     На събитието присъстваха кметът на Община Видин Огнян Ценков, заместник-областният управител Лъчезар Попиванов, директорът на СУ „Цар Симеон Велики“ Венцислав Станев, председателят на Училищното настоятелство на ППМГ „Екзарх Антим“ I Лиляна Цанова, представители на фирмите-изпълнители по проекта. Огнян Ценков откри конференцията, като подчерта, че развитието на образованието винаги е било сред основните приоритети на Община Видин. “Целите, които си поставяме с реализирането на този проект, е с модернизацията на образователната инфраструктура да подобрим и качеството на образованието, и условията на труд, които ще бъдат в полза както на учениците в град Видин, така и на учителите“ – каза той. Той отбеляза, че важните стъпки, предприети през изминалата 2018 година дават сериозно основание на Общината да продължава по същия път и през тази година. „Сигурен съм, че до 2020 година училищата ще бъдат със съвсем нова визия, а целите – постигнати“ – заяви кметът.   Заместник-кметът инж. Цветан Асенов, който е и ръководител на проекта, представи резултатите от извършените строително-монтажни дейности до момента в двете училища. В Профилираната природо-математическа гимназия и Средно училище „Цар Симеон Велики“ демонтажните работи на електрическите и ВиК инсталации са завършени на 60-70 %. В Средно училище „Цар Симеон Велики“ е направен изкопът на басейна, демонтиран е старият физкултурен салон и е започнало изграждането на новия спортен салон към училището, който ще се ползва от всички учащи се в града, както и за провеждането на различни спортни събития. В ППМГ „Екзарх Антим I“ също се изгражда спортен салон, а на покрива на училището ще има тенис на корт. Инж. Асенов обяви, че до 15 септември основната част от работата на двата обекта ще бъде финализирана и изрази увереност, че до края на 30- месечния срок всичко ще приключи по план.    Представителите на двете учебни заведения също споделиха положителните си впечатления от извършването на ремонтните дейности. Проектът „Подобряване на състоянието на образователната инфраструктура в град Видин се изпълнява в рамките на Приоритетна ос 1 \"Устойчиво и интегрирано градско развитие\" на Оперативна програма \"Региони в растеж 2014-2020“, схема за предоставяне на безвъзмездна финансова помощ „Изпълнение на интегрирани планове за градско възстановяване и развитие 2014-2020 - Видин“. Общата стойност на проекта е 16 919 040.98 лв., от които 14 381 184,83 лв. са безвъзмездна финансова помощ от Европейския фонд за регионално развитие и 2 537 856,15 лв. се съфинансират от държавния бюджет. Срокът за изпълнение на проекта е 30 месеца, считано от датата на подписване на договора на 4.10.2017 г.   ", "date": "2019.01.03", "title": "Конференция представи процеса в подобренията на две видински училища (СНИМКИ)"}
{"url": "https://www.actualno.com/politics/vyzrajdane-demografskijat-sriv-v-bylgarija-e-katastrofalen-news_714303.html", "text": "  \"Тенденцията за чудовищният демографски срив в България е катастрофална.\"     Това заяви на пресконференция в БТА Николай Дренчев, организационен секретар на ПП \"Възраждане\".   Той заяви, че причините за тази тенденция са свързани с икономиката, натискът върху обществото и харченето на обществени ресурси, които не са в полза на обществото.\r\nДренчев припомни, че  още през 2017 г., от партията са предложили мерки, за да се премине от демографски колапс в демографски възход.  \"Не трябва нищо да се измисля, а трябва да има воля, за да се направи каквото трябва да бъдат решени проблемите\", коментира той.\r\nДренчев допълни, че през цялото време след сформирането на правителството, заедно с коалиционните си партньори от Обединени патриоти (ОП), са откраднали пари от европейските фондове и не са направили нищо за решаване на проблема с демографската криза.\r\nСпоред партията най-сериозният проблем пред страната е обезлюдяването на населението, което може да доведе до срив на всички държавни системи - от пенсионната до отбранителната, включително на индустрията и потреблението.       \"Политическият, икономически и културен елит са причина за унищожаване на българското население, изтъкна Дренчев и допълни, че е нормално традиционното българско семейство да вярва в християнските ценности.\r\n\"Ще се борим за връщането на нормалността, защото това ще бъде билетът ни за завръщане в бъдещето\", отбеляза организационният секретар на партията.\r\nЗа постигането на уравновесен елит в страната от ПП \"Възраждане\" си поставиха за цел да спечелят властта в България и да възродят семейните ценности и нормалността в демографската политика.\r\nНа свой ред Ивайло Антов, отговорник за кампанията \"Възраждане на семейните ценности\" допълни, че от партията доста добре разбират процесите в България, Европа и света.\r\nТе искат възраждане на брака като институция, възпитаване на децата в духа на християнските ценности и българското образование.      Пресконференцията на Движение \"Възраждане\" беше под наслов \"Възраждане на семейните ценности\" и идва като отговор на кампанията \"Няма страшно. Това е просто любов\", която пропагандира хомосексуализма. Тя се изразяваше в поставянето на скандални билбордове с прегърнали се еднополови двойки, заснети в гръб на фона на ключови сгради - Народното събрание, Народния театър \"Иван Вазов\", НДК.\r\nОт \"Възраждане\" се обявиха категорично против тази кампания и обявиха, че единствено традиционното българско семейство е символ на нормалността в България.", "date": "2019.01.03", "title": "Възраждане: Демографският срив в България е катастрофален"}
{"url": "https://www.actualno.com/lovech/obshtina-teteven-s-pyrvi-odobren-proekt-za-2019-g-news_714302.html", "text": "  С добра новина започва новата 2019 г. за Община Тетевен и Община Радовиш, Република Македония. През месец септември 2018 г. двете побратимени общини кандидатстваха с проект „Заедно създаваме по-добро бъдеще“ за директно финансиране от ЕС по Програма „Европа на гражданите“, направление „Демократична ангажираност и гражданско участие, мярка „Побратимени градове“.     На 22.08.2018 г. Община Тетевен подписа Меморандум за сътрудничество и приятелство с Община Радовиш, Република Македония. Част от общите дейности в обхвата на сътрудничеството е кандидатстването по общи проекти, финансирани по европейски програми.\r\nДейностите в рамките на проекта ще бъдат в две от приоритетните направления по Програмата „Европа на гражданите“ за 2018 г. Едното направление е: „Насърчаване на междукултурния диалог и взаимно разбирателство“. Основната му цел е да се установят връзки и обща основа между различните култури, общности и хората, като се даде възможност те да участват в общи дейности. Другото направление е: „Дебати за бъдещето на Европа и евроскептицизма“. Гражданите от двете общини ще получат възможност да изразят каква Европа искат, да се насърчи чувство на принадлежност към общи ценности и приоритети, да бъде акцентирано върху ползите от членство в Европейския съюз за засилване на социалното, икономическо, културно и политическо сближаване на държавите, а чрез финансовите инструменти на ЕС да се активизират бъдещи съвместни действия и мерки за решаване на местни проблеми с обществено значение, споделяне на добри практики и иновативни методи за решаването им.\r\nВсички дейности по проекта ще се проведат на територията на община Тетевен в периода 18 - 21.07.2019 г.   -          Дискусионен форум – изложение, на който ще се презентират историята, културно наследство, природни и туристически забележителности, предприемачество, туризъм и др. на двете побратимени общини, ще бъдат обсъдени възможности за съвместна работа в областта на предприемачеството и туризма, ще се организира и изложение на местния бизнес в двете общини;\r\n-          Дискусионна среща на младежки групи, експерти, представители на организации, работещи в сферата на образованието и младежките политики, на която основната тема ще бъде „Европа и младите хора – икономически растеж и социално сближаване“. По време на срещата ще бъдат споделени добри практики в сферата на младежка политика, образование, личностно развитие и заетост в двете общини, възможности за създаване на международна младежка мрежа. Участниците от двете общини ще имат възможност да се състезават и в общ младежки спортен празник;    -          Вечер на македонския фолклор с участие на състави от община Радовиш, която ще бъде в рамките на традиционния Фестивал на народните обичаи и автентичната носия, с. Рибарица.\r\nПроектът е на обща стойност 22 175 евро и в дейностите се предвижда да участват над 450 души - представители на местни предприемачи, младежи и организации, работещи с млади хора, участници в самодейни състави и представители на културни институции на побратимените общини.\r\nПрограма „Европа на гражданите“ за периода 2014-2020 г. е важен инструмент, чиято цел е 500-те милиона жители на Европейския съюз да получават по-активна роля в развитието на ЕС. Чрез финансиране на схеми и дейности, в които гражданите могат да участват, програмата популяризира общата история и споделени ценности на Европа и насърчава чувството на ангажираност по отношение развитието на ЕС.", "date": "2019.01.03", "title": "Община Тетевен с първи одобрен проект за 2019 г."}
{"url": "https://www.actualno.com/society/tonove-skalna-masa-se-svljakoha-kraj-manastira-sveta-troica-do-veliko-tyrnovo-news_714299.html", "text": "  Десетки тонове скална маса се свлякоха край манастира „Света Троица“ до Велико Търново. Каменните отломки не са нанесли поражения на светата обител. Срутището е с големи размери и засяга две общини.     Близо един декар е рухналият участък от скалния венец, съобщи БНР. Пътят до манастира „Св. Троица“ не е затворен и до обителта се стига спокойно, но туристите да бъдат много внимателни, призоваха властите.   Засегнатият участък е на територията на общините Велико Търново, в чието землище е манастирът, и Горна Оряховица, в чиито черти е рушащият се скален венец. Той е част от тракийската крепост „Чуй петела“, където се намира и едноименната скала, която се е свлякла.\r\nОт двете общини започнаха оглед на мястото, за да преценят рисковете и да набележат мерки за разчистване и укрепване на огромното срутище.  ", "date": "2019.01.03", "title": "Тонове скална маса се свлякоха край манастира „Света Троица“ до Велико Търново"}
{"url": "https://www.actualno.com/curious/kak-da-razpoznaem-koi-hora-sa-falshivi-news_714221.html", "text": "  Понякога е много трудно да различите фалшивите от истинските хора, нали? Доста често фалшивите хора умеят доста добре да се преструват и това може да ви донесе сериозни проблеми. Те са готови на всичко, за да постигнат целта си, дори това да означава, че трябва да излъжат някого.  Трябва да се научите да различавате фалшивите хора от истинските и да можете да преценявате кои са с чисти намерения и кои не. С времето всеки човек започва да определя все по-добре фалшивите личности от останалите, но се оказва, че не винаги е особено лесно. Точно заради това ние ще опитаме да ви помогнем да различавате добрите от лошите хора, за да не останете разочаровани. Ето как:      Ако имате истински приятел, той определено ще направи всичко възможно, за да ви направи щастливи. Тези хора обикновено дават всичко от себе си, дори да не получават нещо в замяна, и винаги изпълняват обещанията си. Фалшивите хора обикновено не обещават нищо, а ако случайно обещаят, то е защото ще имат лична изгода. Те много рядко изпълняват обещанията си или го отлагат дълго във времето.   Те винаги биха ви казали какво мислят за вас, без да е нужно да го коментират пред останалите. Те предпочитат да го кажат лично на вас, за да можете да го промените. Не са двулични и не биха ви коментирали с други хора, те ще ви кажат всичко в очите. Фалшивите хора няма да спрат да ви правят комплименти, но винаги биха поговорили с останалите за негативните качества, които притежавате. Те са изключително двулични и винаги са готови за разговор зад гърба ви.    Те уважават напълно всички, независимо дали са нещо повече от тях или не. Никога не демонстрират превъзходство и не се опитват да накърнят достойнството на околните. Фалшивите хора са надменни и имат висока самооценка, независимо дали имат причина да се държат така с хората или не. Те общуват само с хора, от които биха могли да извлекат някаква полза, останалите не са достойни да контактуват с тях.     За тях е достатъчно да са сами в дома си и да четат някоя хубава книга, поднесена с чаша топъл шоколад. За тях не е важно да са постоянно заобиколени от много хора, стигат им няколко верни приятели, на които да могат да споделят и разчитат. Фалшивите хора искат постоянно да са сред много „приятели“, опитвайки се да привлекат вниманието им. Те биха направили всичко възможно, за да им се обърне нужното внимание. Те си мислят, че светът се върти около тях, което ги прави изключително повърхностни.  Христина Лозанска ", "date": "2019.01.03", "title": "Как да разпознаем кои хора са фалшиви?"}
{"url": "https://www.actualno.com/europe/migranti-bezchinstvaha-v-molenbek-teroryt-se-prevryshta-v-praktika-video-news_714236.html", "text": "  Брюкселският квартал , който се сдоби със славата на \"гнездо на джихадизъм\" в Европа заради атентатора от Париж , се възстановява след безредици и насилие в новогодишната нощ, предава The Sun, позовавайки се на медии в Белгия.     Десетки млади мъже първоначално ограбват компютърен магазин близо до метростанция в квартала. Унищожават цялото помещение и нанасят щети за хиляди евро. Освен това извършват редица палежи в райони, които дори налагат затваряне на метростанцията.   Почти всички извършители са млади мъже с имигрантски произход. Снимат се със смартфоните си. Повечето са с качулка или шапка на главата. Местните жители твърдят, че полицията рядко се намесва при подобни случаи.   Общо 37 души са арестувани от полицията. Според представителя на синдиката и пожарникар Ерик Лабурдет, колегите му не са могли да потушат някои пожари в \"Моленбек\", защото не са могли да накарат полицаите да ги ескортират до опасното градче и след това да ги предпазят от нападателите. Той се оплака, че полицията не разполага с достатъчно ресурс и не е в състояние да опази улиците, а дефакто контролът над някои квартали е в ръцете на бунтовници. \"Множество кофи за боклук и коледна елха бяха запалени. На улицата имаше огромен брой младежи, но полиция не се виждаше\", оплаква се пожарникарят.       Според Лабурдет, пожарникарите е трябвало да прекратят гасенето на огъня, \"защото безопасността им не можеше да бъде гарантирана\".\r\nПо пътя си обратно пожарната кола е била атакувана с камъни, хвърлени от младежите.  Собственикът на компютърния магазин Хасан Зенег разкрива, че мародерите са успели да откраднат компютри, мобилни телефони и други електронни устройства.\r\n\"Пристигнах в 13,30 ч. и всичко беше напълно унищожено само 30 минути по-късно. Полицията присъства, но не се намеси\", заявява той.      Вбесен от случващото се, което се е превърнало в практика, Лабурдет призовава: \"Да се ​​отървем от политическата коректност, която ни налагат някои власти. Време е да осъзнаем, че какъвто и да е контрол става невъзможен в някои райони.\"", "date": "2019.01.03", "title": "Мигранти безчинстваха в Моленбек, терорът се превръща в практика (ВИДЕО)"}
{"url": "https://www.actualno.com/society/avtomobil-izhvyrcha-v-propast-shofioryt-zagina-news_714317.html", "text": "  Тежка катастрофа в района на софийското село Кокаляне взе жертва. Автомобил е изхвърчал от пътя и е паднал в дълбока пропаст.     Инцидентът е станал на около 5 км от селото в посока Самоков. Шофьорът на видима възраст около 60 г. се е опитал да излезе от дерето. Стигнал е до шосето, но е починал на място.\r\nПо непотвърдена информация мъжът е имал сърдечно заболяване, така че не се изключва причината за инцидента да е именно тази. Самоличността му се изяснява, тъй като в него не е имало лични документи, съобщи Нова телевизия.\r\nИзясняват се причините за инцидента.  ", "date": "2019.01.03", "title": "Aвтомобил изхвърча в пропаст, шофьорът загина"}
{"url": "https://www.actualno.com/society/spirat-konvertiraneto-na-hartieni-vinetki-v-elektronni-zaradi-izmami-news_714292.html", "text": "   , съобщи на брифинг проф. Олег Асенов, ръководител на отдел \"Информационно обслужване\" в агенцията.     Спирането се налага, тъй като системата засича . Проверката за валидността на винетките ще се извършва от тол-полицията и Пътна полиция.    , уточниха те.\r\n\"Има механизъм за конвертиране на винетки, ние спираме този механизъм, защото 33% от въведените данни не са добросъвестно посочени. Потребителите, част от тях, се опитват да видят как ще реагира системата и това обезсмисля процеса”, каза проф. Асенов и допълни, че са правени опити винетка за един регистрационен номер да бъде конвертирана над 160 пъти.  Беше поет ангажимент до , които и до сега разпространяваха хартиените стикери.\r\nДиректорът на „Национално ТОЛ управление“ Антон Антонов заяви, че това не би трябвало да е проблем, защото повечето шофьори са с валидни стикери до края на януари.   „Само на ГКПП „Капитан Андреево“ има поставени апарати за самотаксуване, а днес – на ГКПП „Дунав мост“. Докрая на месеца ще има на всички гранични пунктове“, заяви Антонов. Той посочи, че предстои от 7 януари да бъдат пуснати електронни винетки за купуване на гише в големите бензиностанции и в EasyPay.    „Повечето хора имат валидни винетки до края на януари, а с чужденците сме провели информационна кампания, с която да ги информираме как да купуват винетки. Към момента все още няма отчетени глоби“, заяви Антонов.", "date": "2019.01.03", "title": "Спират конвертирането на хартиени винетки в електронни заради измами"}
{"url": "https://www.actualno.com/society/ivancheva-i-petrova-sydjat-dyrjavata-v-strasburg-news_714327.html", "text": "  Десислава Иванчева и Биляна Петрова съдят държавата в Страсбург. Това потвърдиха за NOVA адвокатите им.     Те са подали жалби до Съда по правата на човека заради зрелищния им арест в центъра на София, дългия период на престой в ареста, както и условията в килиите.   До седмица се очаква и Спецапелативният съд да се произнесе по мярката им за неотклонение.\r\nДвете бяха освободени на 22 декември след осем месеца в следствения арест.  Отстранената кметица на \"Младост\" и заместничката й са обвинени в получаване на подкуп в особено големи размери.\r\nСпоред Спецпрокуратурата парите били искани от строителен бизнесмен, за да му придвижат преписката за строеж.   Още след зрелищният арест на Иванчева и Петрова адвокат Марковски заяви, че самият той е за завеждане на дело в Страсбург, а следващите повече от шест месеца се превърнаха в истински кошмар за Иванчева и Петрова, които излязоха в едва преди Коледа.    ", "date": "2019.01.03", "title": "Иванчева и Петрова съдят държавата в Страсбург "}
{"url": "https://www.actualno.com/asenovgrad/myje-razmahvaha-plastmasovi-avtomati-v-asenovgrad-zaloveni-sa-video-news_714329.html", "text": "   Стряскащото видео бе публикувано в социалната мрежа от Симеон Добрев, откъдето по-късно бе изтрит.      Джиповете преминават през булевард \"България\" в Асеновград, като от записа се забелязва регистрационният номер само на едната кола.    Относно случилото се, десетки граждани са подали сигнал в Районно управление \"Полиция\" в града. Сигнализирано е и до Областната дирекция на МВР в Пловдив, откъдето посочиха, че двата автомобила са били спрени от полицейски патрул. При проверката е установена самоличността на младите мъже, които са заявили, че са снимали видео и ползваните за целта оръжия са пластмасови. Това беше потвърдено от МВР пред .  По случая е образувано досъдебно производство, уведомена е и Районната прокуратура в Асеновград, тъй като частниците във видеото са нарушили обществения ред, предизвиквайки паника сред гражданите. Освен това, са нарушили и някои от правилата за движение по пътищата, излизайки от прозорците на автомобилите по време на движение.", "date": "2019.01.03", "title": "Мъже размахваха пластмасови автомати в Асеновград, заловени са (ВИДЕО)"}
{"url": "https://www.actualno.com/europe/evrokomisar-zove-njakoj-da-prieme-50-migranti-ot-dva-koraba-v-malta-news_714304.html", "text": "  Европейската комисия призова страните от ЕС да приемат около 50 мигранти, които се намират на два спасителни кораба, на които беше позволено да пуснат котва в Малта.     Холандия и Германия предложиха да приемат някои от мигрантите, но само ако и други страни от Евросъюза направят същото. Този случай отново поставя на дневен ред безизходицата по споделяне на мигрантите, в която се намира ЕС.   Еврокомисарят по миграцията Димитрис Аврамопулос разговаря с представители на страните от ЕС да приемат 32 мигранти от кораба Sea Watch 3 и други 17, намиращи се на Sea Eye. И двата кораба са оперирарни от европейски фондации.\r\n\"Аврамопулос призовава държавите-членки да окажат подкрепа и да допринесат за съвместните усилия за безопасното им слизане от борда\", каза заместник-говорителят на Комисията Мина Андреева на пресконференция в Брюксел, цитиран от БГНЕС.  \"Необходима е повече солидарност от всички държави-членки\", заяви говорителката на Комисията.\r\nВъпреки че Малта е отказала да приеме мигрантите на борда на Sea Watch 3 и Sea Eye, тя обяви, че ще им позволи да се \"подслонят\" във водите на Малта поради влошаващите се условия на борда.   Италия и Испания - и двете страни на фронтовата линия на миграционната вълна - отказаха да ги приемат.    Страните от ЕС не успяха да се договорят за постоянен механизъм за преразпределяне на мигрантите, които достигат бреговете на Европа, дори и след като приливът на бежанци и мигранти спадна рязко, след като преди три години беше достигнал своя пик.", "date": "2019.01.03", "title": "Еврокомисар зове някой да приеме 50 мигранти от два кораба в Малта"}
{"url": "https://www.actualno.com/europe/bitov-incident-ili-atentat-kakvo-se-sluchi-v-magnitogorsk-video-news_714256.html", "text": "  В разследването на в Магнитогорск, който стана в последния ден на 2018 година, се тиражира и версията за терористичен акт, макар единствената официално посочена от властите причина да е експлозия на битов газ. Местните медии имат някои съмнения, особено след новината за с трима загинали на следващия ден.     Сайтът пише, че мястото на взрива в блок 164 в Магнитогорск е апартамент, който на 30 декември бил нает от мъж, от таджикистански произход. В този апартамент са открити следи от взривно вещество. По-късно недалеч от срутилата се сграда е взривен микробус \"Газел\", в който е имало трима предполагаеми терористи, които са стреляли срещу преследващи ги полицаи.  Друг заподозрян, който е успял да избяга, се издирва. Но потвърждение от официалните власти на тази информация няма.\r\nМеждувременно сайтът съобщи, че се разглежда и версията за терористичен акт. Микробусът уж пламнал при задържането на предполагаемите терористи, които биха могли да са съпричастни към взрива в блока. По информация на изданието тримата заподозрени в действителност са убити.\r\nСъщият сайт съобщава, че апартаментът на третия етаж във входа е нает от мъж, дошъл от Средна Азия, който е съхранявал в дома си експлозив и е  планирал да извърши терористичен акт, вероятно в търговски център.      Вечерта на 1 януари беше отцепен блок на улица \"Ленин\" в Магнитогорск. Следователите обявиха, че се провежда евакуация заради сигнал за поставена бомба. Били са евакуирани живущите от 8 и 9 етаж на първия вход на блока. Операцията е била извършена от въоръжени лица в каски и броня. Някои от тях са заявили, че се провежда специализирана операция по задържане на заподозрян.\r\nВеднага след появата на тази противоречива информация Следственият комитет  (СК) излезе с официално опровержение.  Светлана Петренко от СК заяви, че не е бил открит никакъв експлозив, предаде ТАСС. Петренко все пак допълни, че следствената група на Главното управление по разследването на особено важни дела към СК „разглежда всички възможни версии на случилото се.“    От местната полиция казаха, че действително е имало инцидент с микробус, но уточниха, че машината не е била с изправна газова уредба и затова се взривила. Говорителят на губернатора на Челябинска област потвърди, че в резултат на възпламеняване на микробус \"Газел\" в Магнитогорск са загинали трима души, предаде Интерфакс.\r\nДруг интересен факт е, че началникът на следственият комитет  (СК) Александър Бастиркин за разследването на причините за срутването на входа в блока в Магнитогорск.", "date": "2019.01.03", "title": "Битов инцидент или атентат - какво се случи в Магнитогорск (ВИДЕО)"}
{"url": "https://www.actualno.com/europe/migranti-napadnaha-mestni-v-germanski-grad-partija-organizira-grajdanski-otrjadi-video-news_714244.html", "text": "  В часовете около Нова година в баварския град Амберг поне 12 души бяха удряни и обиждани от видимо пияни имигранти За сериозно пострадали няма информация, предадоха местните медии.         Полицията арестува четирима младежи на възраст между 17 и 19 години, които са заподозрени за нападенията. По произход задържаните са от Афганистан и Иран.\r\nКметът на баварския град Амберг разкри, че е шокиран от новината, че Националдемократическата партия на Германия (НДП) организира свои патрули.  За идеята на организацията се разбрало след тяхна публикация в интернет за набиране на хора за доброволните отряди, съобщава AFP. Полицията обяви, че разследва сигналите за формирането на патрули.\r\nИдеята на НДП  е провокирана от зачестилите нападения на имигранти срещу случайни минувачи.", "date": "2019.01.03", "title": "Мигранти нападнаха местни в германски град, партия организира граждански отряди (ВИДЕО)"}
{"url": "https://www.actualno.com/society/elektronni-vinetki-veche-mogat-da-se-kupuvat-v-tyrgovskata-mreja-na-a1-news_714251.html", "text": "  Всички шофьори вече могат да купят електронна винетка в търговската мрежа на А1, както и онлайн на и през приложението \" . С цел улеснение на клиентите в магазините на А1 те могат да закупят своята е-Винетка както в брой, така и с дебитна или кредитна карта, а при покупка онлайн на сайта на телекома не е необходима предварителна регистрация. Клиентите, които са закупили винетка през като регистрирани потребители, ще имат достъп и до история на покупки и данните за своите автомобили, които ще могат да се ползват лесно и удобно и при следващи поръчки.       Не е задължително клиентът да има направена регистрация в сайта. Покупката на е-Винетка става в 3 лесни стъпки:  Стъпка 1\r\nИзбор на тип превозно средство спрямо посочените категории\r\nСтъпка 2    Въвеждане на данните на автомобила\r\nСтъпка 3\r\nПлащане с дебитна или кредитна карта Необходимо е клиента да предостави:   Информация за типа на превозното средство спрямо посочените категории\r\nДанните на автомобила\r\nВъзможните начини за плащане са в брой, с дебитна или кредитна карта\r\nТелекомът стартира продажбата на е-винетките още на 21 декември, като в момента е първият и единствен телеком в България, който ще предлага всички видове електронни винетки за 2019 г. Скоро А1 ще предложи и допълнителни функционалности - получаване на SMS при активация на е-Винетка и при наближаване на крайния срок на нейната валидност.\r\nЕлектронната винетка заменя досегашните хартиени винетки, като вече няма да се изисква и залепянето на стикер на стъклото на пътните превозни средства и няма да е необходимо да се носи документ, удостоверяващ закупена винетка. се запазват без промяна, като за леките автомобили се добавя и възможност за закупуване на уикенд винетка на цена от 10 лева.\r\nЕлектронната винетка е достъпна в търговската мрежа на А1 в партньорство с „Интелигентни Трафик Системи” ЕАД, които са единственият национален доставчик на услуги за електронно събиране на такса за изминато разстояние и официален партньор на АПИ. Допълнителна информация за електронните винетки можете да видите на .", "date": "2019.01.03", "title": "Електронни винетки вече могат да се купуват в търговската мрежа на A1"}
{"url": "https://www.actualno.com/interview/kmetyt-na-chuprene-oshte-njama-konkretni-investitori-za-ski-zona-midjur-news_714222.html", "text": "   Ваньо Костин е кмет на община Чупрене, Видинска област от 2007-ма година. Завършил е Лесотехническия университет в София, до избирането му за кмет е бил лесничей в ДГС – Чупрене.       го потърси за коментар след окончателното решение на ВАС за екологичната оценка на плана за туристическа ски зона \"Миджур“. Въпреки позитивната новина за Чупрене, кметът се оказа краен песимист за бъдещето на общината, която управлява от 11 години.  Трябва да попитате еколозите - те са водили делото. А защо се е стигнало - защото всичко в България се обжалва и се пречи, за да не допуснат да се случи нещо. И то при условие, че ние живеем в Северозападна България. Това е най-бедният район на Европейския съюз. От 1500-2000 човека повече от половината са пенсионери. Половината къщи са празни. В същото време някой почва да жали, някой почва да милее за природата и за какво ли още не.   Още много бюрокрация има, за да се стигне до края. Още куп процедури, търсене на инвеститор. Още е много рано, за да се говори, че нещо се е случило. Да, вдига се бариерата. Много е хубаво, че решението на ВАС е положително, развързват ни се ръцете, но кога и какво ще се случи във времето, никой не може да каже.     Да, по принцип е така - подробни устройствени планове, които отнемат доста време. Те не подлежат на обжалване. Такова е законодателството, че за да се случи нещо, има хиляди неща, които да се направят. Не е като да сме получили разрешение за строеж и да кажем: \"Ето, утре почваме с първа копка\". Аз обичам да говоря след като се е случило. А то е още идея, която е в много ранен етап. Затова искам колкото се може по-малко да говоря, защото не обичам да се хваля. А времето ще покаже какво ще направим. Всичко това го прави общината, с общински средства, с общински усилия. Подробните устройствени планове също струват пари. Като се направят ПУП-овете и се дойде до крайния вариант, започват разговори с потенциални инвеститори. Общината повече няма да може да направи. Да.   Засега не. Предполагам, че като минат административните процедури, ще се появят желаещи. Ние трябва да си свършим нашата работа - техническа, административна, бюрократична. В момента, в който я свършим, ще започнем да търсим инвеститори. Няма как на една гола идея да търсим инвеститор. Звучи несериозно. Ще се съобразим с мнението на общинските съветници относно бъдещото партньорство. Ще минат обаче година-две, а може и повече.  На три места четох различни параметри. Не искам да се ангажирам, защото е рано още. Да, оттам може да вземете параметрите. Но от инвеститора зависи. Може да има желание за 100 километра писти, но инвеститорът може да има възможност за 5 километра. Да, но това струва едни пари. Ние не знаем с кого ще се договаряме, нито как ще стане, кой ще се появи като инвеститор, с какви възможности. Много е рано. Преди малко на ваши колеги казах: \"Ако става въпрос за саниране на училище, ние имаме опит и може да кажем, че за около три месеца горе-долу ще го направим и колко пари ще струва\", но това е нещо, което е ново и никога не е правено. Хората в общината са 65% пенсионери. Ще се промени животът във Видин и Монтана като областни градове и Белоградчик. От пенсионерите нищо не може да очакваме повече, те са си извървели своя трудов път и това е минало. Ще се усети в областните градове, защото там са строителните и търговските фирми. Тук няма и хора, за съжаление. Дай Боже да се случи, но не вярвам. От началото на демокрацията досега ние сме изгубили 70% от населението на общината. Според мен процесът по обезлюдяване от Костинброд до Видин е необратим. Община Чупрене е 1700 човека, община Чипровци - 3000, Георги Дамяново - 2400, Белоградчик, Макреш и Бойници - по 1200, Грамада - около 1500, Кула и Ново село - по 3000. Ето, от Костинброд до Видин е трагедия! При нас от 2400 къщи 1080 са ни празни. Как ви звучи? И на мен ми звучи страшно. Затова Ви казвам - дори и да се случи нещо, няма да се направи от хора от нашата община, а от Видин, Монтана и Белоградчик. Наши активни хора не останаха, само пенсионери, за съжаление. И това е картинката в цяла Северозападна България - от Костинброд до Видин. Дай Боже да има връщане, но младите хора искат да има училища, искат качествено образование, искат куп неща. Тук и да има туризъм, ще е сезонен - 3-4 месеца като на морето. Моето лично мнение е, че Северозападна България се изпусна. Не съм станал кмет вчера, а преди 11 години и виждам, че процесът е необратим, което е много жалко. Има, но много малко. Знаете ли какво значи много малко - младите се броят на пръсти, млади има повече от ромското население. И те няма да направят бизнес. Ако стане този проект, печеливши ще са Видин, Монтана и Белоградчик. Възложител на Общия устройствен план на ТСЗ „Миджур“ в землището на село Горни Лом е община Чупрене. Общата площ на територията възлиза на 951.2 дка. Прогнозният срок на действие на плана е 15-20 години.\r\nИдейният проект е изпълнен по програма Трансгранично сътрудничество между България и Сърбия. С него се препоръчва на община Чупрене да стартира процедура по изготвяне на ПУП. С проекта се предлага да се създадат общо 14 трасета за алпийски ски-спорт и 6 основни лифтови съоръжения. Общата дължина на пистите по проекта за ОУП е 15 948 метра с обща площ  708 096 кв. м. Процентът на пистите спрямо общата площ на ТСЗ Миджур  11,94%.  Общият капацитет на пистите и съоръженията е 4718 души, което, според намеренията, гарантира оптимално съотношение между писти и съоръжения.\r\nПланът предвижда общата застроена площ на всички лифтови станции да бъде 4432 кв. метра, а общата застроена площ на обектите за хранене и обслужване да е 5492 кв. метра.\r\nЗа обучение на децата и начинаещите скиори се предвижда създаването на 3 учебни плаца.\r\nПредвидени  са паркинги на две места - буферен извън туристическата зона и 2  паркинга на входа на туристическата зона в м. Мандра.\r\nПредложената система за технологично заснежаване ще може да осигурява цялостно заснежаване на всички предвидени с ОУП ски писти от 900 до 2000 м. н. в. Системата се състои от водохващане, помпена станция, тръбна мрежа, разпределителни шахти и „оръдия” за сняг.\r\nОт началото до края си пистите преминават през площи, включени в границите на двете защитени зони - “Западна Стара планина и Предбалкан” по Директива 92/43 за опазване на хабитатите и “Западен Балкан”, по Директива 2009/147 ЕЕС за опазване на дивите птици.\r\nЖалбата на Асоциацията на парковете в България с председател Тома Белев срещу екологичната оценка на ТСЗ „Миджур“ е, че с този проект се поставя в риск опазването на някои природни местообитания и на дивата флора и фауна . ", "date": "2019.01.03", "title": "Кметът на Чупрене: Още няма конкретни инвеститори за ски зона \"Миджур\""}
{"url": "https://www.actualno.com/blagoevgrad/kola-blysna-jena-v-blagoevgrad-zagina-na-mjasto-news_714309.html", "text": "  Лек автомобил \"Опел\" блъсна млада жена на бул. \"П.К.Яворов\" в Благоевград, загинала е на място, предаде БГНЕС.     Сигналът за пътния инцидент е подаден към 17.30 ч.. Лентата в посока \"Струмско\" е отцепена, очаква се оглед от следователи от Второ РУП.   Жената е изхвърлена на тротоара след удара, на местопроизшествието няма пешеходна пътека.\r\nВ часа на инцидента вали сняг, духа силен вятър, а пътното платно е мокро.  ", "date": "2019.01.03", "title": "Кола блъсна жена в Благоевград, загина на място "}
{"url": "https://www.actualno.com/society/prevozvachi-na-sreshta-s-dyrjavnata-administracija-i-evrodeputati-news_714312.html", "text": "  Утре представители на браншовите сдружения в сектор „Автомобилен транспорт“ ще проведат спешна работна среща в „Гранд хотел София“ във връзка с организирането и провеждането на международния протест на превозвачите на 10 януари, 2019 г. на площад „Люксембург“ в Брюксел.     Покани за срещата са изпратени до представители на Министерски съвет, Министерство на транспорта, информационните технологии и съобщенията, до ръководителите на парламентарно представените партии в НС и до всички евродепутати на България. Ще бъдат обсъдени конкретните възможности за реална подкрепа на протеста и исканията на българския автомобилен транспортен сектор по време на заседанието на Транспортната комисия на ЕП в Брюксел.   ", "date": "2019.01.03", "title": "Превозвачи на среща с държавната администрация и евродепутати"}
{"url": "https://www.actualno.com/pleven/karakachanov-bylgarija-njama-nujda-da-uvelichava-svoeto-prisystvie-v-afganistan-news_714238.html", "text": "  „Смятам, че България направи достатъчно в Афганистан и . Ако , като съюзник в НАТО, е да изтегли своя контингент, не смятам, че България има повече работа там. На следващата среща на министрите на отбраната на страните от Алианса този въпрос би следвало да бъде обсъден. И ако някои от държавите смятат да изтеглят своите контингенти от Афганистан, мисля, че и ние трябва да преразгледаме нашата позиция. Отсега не мога да ви кажа какво ще бъде окончателното решение.“ Това заяви днес в Плевен министърът на отбраната Красимир Каракачанов. Той участва в тържествения ритуал по посрещането на на Българската армия, участвал в мисията на НАТО  в Афганистан „Решителна подкрепа“.     По повод евентуалните преговори със САЩ за закупуване на изтребители за българските ВВС министър Каракачанов поясни:\r\n„На 9 януари докладът, който съм изпратил до Министерския съвет, трябва да бъде разгледан. Ако правителството подкрепи констатациите в този доклад, следва Народното събрание да му даде мандат да започне преговори с американската страна. Смятам, че цената трябва да бъде намалена. В хода на преговорите трябва да получим ясни отговори на конкретните въпроси, на които САЩ не са отговорили с аргумент, че това е класифицирана информация. Предложил съм преговорите да се водят от четирима министри – на отбраната, на икономиката, на финансите и на външните работи. Ако офертата отговаря на нашите интереси, следва да се направи предложение за подписване на договор. Но ако условията не ни устройват, имаме право да започнем преговори със следващата държава.“\r\nКрасимир Каракачанов съобщи, че от въвеждането на кадровата военна служба у нас през миналата година – с около 150 човека. Ако тази тенденция бъде запазена, до 5-6 години хроничният недокомплект в армията ни може да бъде преодолян. „За да се случи това, трябва да осигурим на военнослужещите достойно възнаграждение, един по-добър социален пакет, да се отделят повече средства за възстановяване на материалната база, да се подобрят и други фактори“, каза още военният министър.  ", "date": "2019.01.03", "title": "Каракачанов: България няма нужда да увеличава своето присъствие в Афганистан"}
{"url": "https://www.actualno.com/society/eksperti-migracijata-nastypva-kym-evropa-i-njama-zashtitni-mehanizmi-news_714255.html", "text": "  Транснационалните корпорации се превръщат в основен конкурент на международните отношения, предупреди проф. Нина Дюлгерова на пресконференция в БТА, посветена на глобалните процеси през новата година и визира като пример в такава насока .     Чрез този пакт глобалният свят се подчинява на ултракорпорациите, на най-могъщите корпорации и миграцията ще настъпи към Европа, смята политическият анализатор Мирослав Попов. , смята той.   Глобалният пакт за миграцията легализира миграцията и съдържа неща, които са в пълен разрез с актуалното политическо устройство на света, алармира Попов, който е участвал в експертния форум в Маракеш преди подписването на Пакта. 161 държави от 193 подкрепиха документа, десетина се възпротивиха и 12, включително България се въздържаха при гласуването на 10 декември 2018 г. в Маракеш. Според документа държавите са длъжни да приемат всеки, който заяви, че е емигрант, сякаш са изгубили правото си да преценяват. Дори в четвъртата част на документа се казва, че оспорването на миграционните процеси трябва да се санкционира, посочи той. Вместо да се говори за „нелегалната миграция“ се говори за \"миграция\", а това са съвършено различни категории, изтъкна още Попов.\r\nПрипомняме, че пактът е юридически незадължителен.  Според глобалния пакт държавите трябва да третират мигрантите, без оглед на техния правен статус и причините за миграцията. Глобалният пакт не предвижда подпомагане на бедните държави, а на тези, които са избягали от там. И няма защитни механизми, които да предпазят Европа от перспективата да стане огромен бежански лагер. , подчерта Попов. По думите му сблъсъкът е между национално отговорното виждане за света и едно глобално неотговорно виждане за света.\r\nИдеята за миграцията е решима, според Мирослав Попов, само при условие, че европейските държави спазват своите ангажименти към своите граждани. За България той каза, че очаква натиск да склоним да приемем документа и че е наложително да се проведат широки консултации за очакваните ефекти.   В 2019 година, в свят, в който правилото е да не се спазват правилата, България и останалият свят са изправени пред невероятния шанс егото да отстъпи на доказаната експертиза. Тази надежда изрази проф. Нина Дюлгерова. Тя предупреди, че в България ще настъпи хаос, ако не се създадат нови условия в които агресивната некомпетентност да отстъпи на познанието,  експертизата и служенето в защита на българските национални интереси.    Ако не се повиши жизненото равнище, ще се развият процеси, в резултат на които трудно ще може се овладее хаоса, добави тя. Вече празни приказки никой няма да слуша. Решаване на парче също няма да върши работа, е тезата ѝ.\r\nТрябва да се разбере много ясно, че вече идва времето, когато не парите ще решават проблемите, тъй като светът вече в 2019 г. ще бъде поставен пред най-сериозното изпитание да запазим човечеството, смята проф. Дюлгерова. \"Българският народ ще иска повишаване на жизнения стандарт, елиминиране на неподходящите, некомпетентни и агресивни хора по хоризонтала и вертикала на властта. Не само, че няма да има политици и няма да има пари за тях, но ще бъде поставено на изпитание съществуването на държавата България\", категорична е Дюлгерова.\r\nТя подчерта, че същевременно 2019 г. е година на възможности за запазване и  развитие на цивилизацията, а за България – на запазване и развитие както на народа, така и на държавността.   ", "date": "2019.01.03", "title": "Експерти: Миграцията настъпва към Европа и няма защитни механизми"}
{"url": "https://www.actualno.com/europe/lipsata-na-sveja-rabotna-ryka-v-ungarija-edin-ot-problemite-na-orban-news_714243.html", "text": "  Унгария определено страда от липса на работна ръка и този проблем се превръща в проблем и за управлението на Виктор Орбан. Такова заключение може да бъде извадено от анализ на Coface относно перспективите пред рейтинга на Унгария.     В края на миналата година унгарският парламент одобри увеличение на броя на извънредните часове, които работодателите могат да изискват от работниците - от 250 на 400 часа годишно. Това е и една от причините за бурните протести срещу управлението на Орбан в края на 2018 година.   Демографските показатели на Унгария не са особено оптимистични – работоспособното  население намалява от 6,4 милиона души през 2008 г. до 6,1 милиона през  2017, независимо от постепенното повишаване на пенсионната възраст през  последните години. Предвижданията са, че работещите ще продължат да  намаляват и през следващите години – в абсолютна стойност. В същото  време, Унгария не възприема опицията \"имигранти\" като сериозна възможност да стабилизира пазара на труда.  ", "date": "2019.01.03", "title": "Липсата на свежа работна ръка в Унгария - един от проблемите на Орбан"}
{"url": "https://www.actualno.com/interview/bojan-pehlivanov-pred-actualnocom-ima-ryst-na-3d-printiraneto-u-nas-news_714270.html", "text": "   От протези до бижута, от автомобилни части до къщи, от оръжия до... - какво ли не вече може да бъде създадено чрез 3D принтер. Технологията  се развива интензивно и намира все повече приложения. За тенденциите  при нея поговорихме с Боян Пехливанов, собственик на компанията B2N,  която е разпространител и диструбутор на 3D технологии.       B2N е създадена през 2006 година, но до 2013 фирмата изпълнява услуги  в сферата на строителния бранш, консултации, инвестиционни проекти,  архитектурни услуги. От 2014 дейността прераства в отваряне на първа  работилница за 3D принтиране и предлагане на българския пазар на всичко  свързано с 3D технологиите: хардуер, софтуер, 3D принтери и 3D скенери.  По-късно работата ни прераства в това да обслужваме целите Балкани и да  сме един от основните дистрибутори на 3D технологии в региона. Паралелно  с това развиваме работилницата си, която ражда ежедневно множество  интересни и иноваторски проекти. Навлязохме в 3D технологиите, защото  видяхме огромния потенциал да работим в много различни сфери и  приложения и да създаваме нещо смислено, както и да оптимизираме  съществуващи проекти и технологии.   3D принтери, скенери, софтуер, материали и консумативи в тази посока.  В принтерите имаме две основни направления: такива за индустриално  ползване, включително за принтиране на метал, но имаме и принтери,  подходящи за навлизане или първи стъпки в 3D принтирането, както и за  сферата на образованието. Основната група от клиенти са ни инженерни компании, производители,  но също и много зъботехници, скулптори, архитекти, дизайнери, както и  образованието. С нашите продукти обслужваме 12 държави, целите Балкани,  като на местно ниво имаме партньори, чрез които изпълняваме качествен  сервиз и локални доставки.     Принтиране на здрави материали и, разбира се, много често помагаме и  за реализацията на проекти още в самата фаза на проектиране или 3D  моделиране. От гледна точка на машини, хората започнаха с първи стъпки с  по-малки машини – десктоп, но постепенно разбират, че има още много  възможности. Ръст определено има. Цифрите са от целия регион, но забелязваме среден годишен ръст от 158% за последните 4 години.\r\nПрочетете цялото интервю в    Интервю на Деница Райкова ", "date": "2019.01.03", "title": "Боян Пехливанов пред Actualno.com: Има ръст на 3D принтирането у нас"}
{"url": "https://www.actualno.com/curious/zodiite-koito-vinagi-poluchavat-kakvoto-iskat-news_714211.html", "text": "  Има зодии, които заради упоритостта си винаги са на върха. За тях няма връщане назад, колкото и труден да е пътят към успеха. Те не се отказват и винаги постигат целите си, независимо какво ще им коства това. Те са изключително силни и борбени и можем само да им се възхищаваме. Тези зодии винаги изумяват околните с хъс и борбеност, които не всеки притежава. Ако не сте с такъв зодиакален знак, можете да се учите от тези няколко зодии. Дори един разговор с представител на някоя от тези зодии може да промени напълно вижданията ви. Ето кои са уникалните зодиакални знаци:         Те за нищо на света няма да се откажат от целите си. Ще преобърнат всичко, докато не се случи, както те искат, стига да го искат достатъчно. Ако нямат огромно желание, се отказват доста бързо. Ако кажете на представител на този зодиакален знак, че не може да направи нещо, то определено го предизвиквате в нещо, което ще загубите. Стига да имат цел, която да е достатъчно важна, няма да се откажат и до последно ще се борят. Ако имат нужната мотивация,  са готови да направят всичко.   При тях е интересно, че доста често правят крачка назад, което заблуждава околните, че са се отказали. Но това всъщност не е така. Те просто не бързат, предпочитат да постигат целите си бавно, но сигурно. В момента, в който направят крачка назад, те всъщност се засилват, за да направят още по-голяма напред. За представителите на тази зодия пречките са нещо нищожно, не ги е страх от трудностите. Дори напротив, точно това ги мотивира да продължават напред и да надскачат възможностите си постоянно. За тях живота е една борба и те са готови да се борят до последно. Те никога не се отказват, независимо какво се случва около тях. Ако са си наумили нещо, задължително трябва да го постигнат.    Те са едни от най-инатливите представители на зодиака и най-вероятно изобщо не сте изненадани, че попадат в тази бройка. Те никога не биха се отказали, това за тях е загуба. Готови са да направят всичко, само и само да постигнат желания успех. Те също са много смели, което им помага да продължават напред въпреки трудностите. Там където останалите спират, защото се страхуват, Овните преминават с гордо вдигната глава. Те постигат целите си изключително бързо и нямат никакво време за губене, всичко трябва да се случва бързо. В никакъв случай не биха спрели, за да си отдъхнат, продължават упорито да се борят за мечтите и целите си до последно.     Целеустремени, силни и позитивни. Тази зодия постига всичко, което си поиска. Но не заради желанието за упорита работа и ината си, а заради вярата, че нещата ще се случат точно така, както един Стрелец ги поиска. Разбира се, те не се притесняват да се борят, ако се наложи, но предпочитат да гледат от веселата страна на предизвикателствата.  Христина Лозанска ", "date": "2019.01.03", "title": "Зодиите, които винаги получават каквото искат"}
{"url": "https://www.actualno.com/politics/petkov-bylgarija-e-podlojena-na-natisk-ot-nato-nujna-e-nasha-reakcija-na-vyoryjavaneto-na-kosovo-news_714267.html", "text": "  Искам да декларирам готовността на ПП АБВ да започне подписка за иницииране на референдум против разгръщане на допълнителен военен контингент на територията на България.     Това заяви председателят на ПП АБВ Румен Петков по време на пресконференция в централата на партията.   България трябва да реагира на въоръжаването на Косово от САЩ, заяви още лидерът на лявата партия.\r\n„Имаме основание да считаме, че България е подложена на натиск за разполагането на допълнителни военни контингенти на територията на страната“, подчерта Петков.  „Ние имаме договор, с който на наша територия са разположени бази за обучение и подготовка. Те могат да обучават 2500 армейци, за не повече от 3 месеца - 5 000“, посочи той, като обясни, че каквито и други допълнителни ангажименти да се предприемат, това е престъпление за икономиката на страната. Ако се предприемат определени стъпки това може да срине нашия туризъм“, каза още лидерът на АБВ.\r\nКато член на НАТО страната ни трябва да реагира за въоръжението на Косово от САЩ, изтъкна още председателят на ПП АБВ Румен Петков. „Косово обяви създаването на армия, НАТО и ЕС с едни плахи декларации обявиха такава стъпка за крайно неприемлива.\r\nТя противоречи на всички международни актове, с които голяма част от държавите признаха Косово. САЩ преминаха към въоръжаването на Косово, към доставката на оръжие и бронетехника. Как НАТО има една позиция, а ключовият член на НАТО има други действия?       Това са двойни стандарти, които са унизителни за НАТО\", заяви Петков. \"Като член на НАТО трябва да реагираме, защото това е в нашия регион. Никой нормален човек няма съмнение, че между Сърбия и Косово напрежението ескалира до степен военен конфликт“, коментира той.\r\n„Косово и Албания обявиха създаването на единни гранично-пропусквателни пунктове. Албания е член на НАТО. Накъде отиваме? Имаме определена система за сигурност, Албания е кандидат член на ЕС, това означава пряк достъп на Косово до тези база данни. Никой не се противопоставя, обявява се като първа стъпка за премахване на границите. Двойните стандарти достигат своя връх“, коментира Румен Петков.\r\nТой припомни как преди 10 години страната ни е приела закон, който според него е унищожил разузнавателната ни система. „Извадихме имената на хора, които са заложили живота си в името на България, защо НАТО тогава не реагира? Тогава всичко това беше подминавано. Като член на НАТО днес какво правим?\r\nНе е тайна, че разузнаването и контраразузнаването в България имат тежки проблеми в набирането на кадри, защото никой не знае кой утре ще извади списъците“, посочи лидерът на АБВ.\r\nНапрежението в региона рязко ескалира и АБВ е единствената политическа партия в страната, която реагира, каза Румен Петков в първата за годината пресконференция на АБВ.      „Анализът ни показва,че последните години дават основание за тревожния извод, че действащите от Втората световна война насам инструменти за решаване на международните конфликти не работят.\r\nТова води до срив на доверие в институциите, недоверие към организациите и примерите за това не са малко. Системната криза в Близкия Изток, сблъсъкът Косово-Сърбия, проблемът в Йемен, конфликтът между Украйна-Русия, случаят Хашоги в съседна Турция.\r\nЗа съжаления изводът е, че част от тези неща практически са в нашия регион и България е пряко потърпевша. Напрежението в региона рязко ескалира и единствената политическа партия, която реагира в страната ни е АБВ“, коментира Петков. По думите му не са предприети никакви действия, които да доведат до стъпки за гарантиране на сигурността на Европа и на света.\r\n\"Заплахата от възстановяване на ядреното въоръжение и противопоставяне се превръща във все по-голяма реалност“, посочи той и припомни, че на 7 ноември 2018 г. партията е предупредила, че страната ни може да е обект на контрамерки.\r\n„Нито една институция, нито една парламентарно представена политическа сила не взе отношение по въпроса. Нещо по-лошо парламентът и правителството подминаха въпроса, а това идва да покаже, че всъщност в Народното събрание реалните проблеми, свързани със сигурността на държавата и на нашите граждани, не са коментирани“, подчерта лидерът на АБВ.   ", "date": "2019.01.03", "title": "Петков: България е подложена на натиск от НАТО, нужна е наша реакция на въоръжаването на Косово"}
{"url": "https://www.actualno.com/vraza/vraca-se-podgotvja-za-jordanovden-news_714271.html", "text": "  По традиция Враца посреща Богоявление на моста до разклона за с. Згориград и пътя за Леденика. И тази година на 6 януари ще бъде отслужен Богоявленски водосвет от Негово Високопреосвещенство Врачански Митрополит Григорий, който ще хвърли кръста в ледените води на река Лева.     Събитието се организира от Община Враца и със съдействието на Врачанска митрополия и НЧ „Развитие 1869”. В програмата ще участват  танцьорите от Представителен танцов състав „Хемус“ и музикантите от духовия оркестър при  местното Читалище „Развитие-1869“.\r\nСмелчаците, които искат да спасят кръста от водите на реката,  може да се запишат на телефон: или на 6 януари, преди ритуала. От общинска администрация канят всички да се включат в празничното честване на големия християнски празник  Богоявление.\r\nСъщият ден врачани ще отбележат  171 години от рождението на Христо Ботев. Проявата е организирана от Община Враца и ще се проведе пред паметника на бележития българин. Честването ще  започне в 10:30 ч. на площада, носещ името на Войводата. Ще бъде представена музикално –поетична композиция от стихове за поета-революционер и ще бъдат припомнени значими дати от живота и творчеството на Ботев.  В знак на признателност пред паметника на Христо Ботев ще бъдат поднесени венци и цветя.", "date": "2019.01.03", "title": "Враца се подготвя за Йордановден"}
{"url": "https://www.actualno.com/plovdiv/s-dva-chartyrni-poleta-ot-sofija-trygvat-bylgarski-prevozvachi-na-protesta-v-bruksel-news_714214.html", "text": "  360 души от цялата страна, организирани от Съюза на българските превозвачи, но заплащащи сами транспортните си разходи, ще отлетят на 10 януари сутринта от летище София до Брюксел, за да вземат участие срещу т.нар. план \"Макрон\".     С българските шофьори в Европа в тоя момент групата се очаква да , а в протеста ще участват още превозвачи от Полша, Унгария, Румъния и Литва, които са потвърдили официално. Други евентуални участия ще има от Хърватия, Словения, Латвия и Естония. Протестите се подкрепят и от Ирландия и Малта, само Португалия в последния момент е променила решението си и според Йордан Арабаджиев това се дължи на факта, че всеки търси бизнес интересите си, а така нареченият план Макрон ще направи конкуренцията от Източна Европа значително по- слаба.\r\nДали ще облекат оранжеви жилетки, още не е сигурно, но е възможно. При всички случаи , ще има песни, речи, превозвачите от Източна Европа искат да информират и обществото на Белгия какво означават текстовете, които, под претекста, че защитават правата на шофьорите, на практика унищожават транспортния бизнес на Източна Европа и са протекционистки. Йордан Арабаджиев, председател на Съюза на международните превозвачи у нас, каза, че действията им са последователни и ще бъдат адекватни във всеки един етап. Очаква се решението на Транспортната комисия, следва гласуване в Европарламента и обсъждания на двете институции със Съвета на Европа. Засега българските превозвачи нямат вариант Б, борят се да предотвратят удара върху бизнеса им и се надяват гласуването да се проведе не сега, а след европейските избори през май тази година в началото на новия мандат на Европарламента", "date": "2019.01.03", "title": "С два чартърни полета от София тръгват български превозвачи на протеста в Брюксел"}
{"url": "https://www.actualno.com/cars/tesla-zavyrshi-godinata-s-rekord-news_714216.html", "text": "  Продажбите на Tesla Model 3 през декември стигнаха до такива нива, каквито не е записвал нито един електрически автомобил в историята за един месец, похвалиха се от компанията-производител.     За последния месец на 2018 г. от Model 3 в САЩ са продадени 25 250 бройки, което е рекорд не само за Tesla, но и за всички електромобили, като в случая в този резултат не са включени продажбите в съседна Канада и в останалия свят.\r\nАко се оценява ръста на продажби на Model 3, той е по-висок в сравнение дори с повечето производители на стандартни автомобили. През декември 2017 г. Tesla е реализирала на пазара в Щатите едва 1060 единици от най-достъпния си електромобил, което е 25 пъти по-малко в сравнение със същия месец на 2018 г.\r\nОбщите продажби на компанията на Илон Мъск през декември са около 140 000 елекромобила. Това е повече отколкото за цялата 2015 г. в САЩ. За сравнение, през 2014 г. Nissan успява за цялата година да продаде малко над 30 000 единици от Leaf, а сега Tesla Model 3 достига подобен резултат само за месец.  Увеличените продажби обаче донякъде ще бъдат компенсирани от намаляването на цените на автомобилите на Tesla. От 2 януари компанията намалява с по 2000 долара продажбените цени на Model 3, Model S и Model X, за да компенсира отчасти намаляването на федералната данъчна отстъпка за покупка на електромобили Тази отстъпка бе 7500 долара досега, но от 1 януари е намалена наполовина - до 3750 долара. ", "date": "2019.01.03", "title": "Tesla завърши годината с рекорд"}
{"url": "https://www.actualno.com/sofia/vandali-nadraskaha-cyrkvata-sv-sedmochislenici-v-sofija-snimki-news_714295.html", "text": "  Църквата \"Свети Седмочисленици\" в  столицата е надраскана вандалски от всички страни. Кръстове, пентаграм, очи и надписи \"красят\" цялата сграда. Пространството около църквата е  в ремонт заедно с обновяването на „Граф Игнатиев“. По време на  ремонтните дейности избухна скандал около вида на новите плочки, които  бяха определени като безвкусни. В социалните мрежи пък изобилстваха  колажи, които иронизират строителите, че са избрали плочки за баня.  Критики бяха отправени и към качеството на изпълнението. Минувачите  недоволстват от неравно поставените плочки и капаците около храма, в  които се препъват, припомня БГНЕС. Заради общественото  недоволство кметът Йорданка Фандъкова заяви, че ще глоби със 100 000  лева консорциума, който изпълнява обществената поръчка. В договора за  основен ремонт на ул. „Граф Игнатиев“ са заложени санкции до 4 млн. за  забавяне или по 224 хил. лв. на ден. Ремонтът на „Графа“ и  пространството около „Свети Седмочисленици“ придоби скандални размери и  се стигна до оставката на заместник-кмета Евгени Крусев. Причината е, че  след разследване на сдружението „Спаси София“ бяха показани драстични  нарушения при обществената поръчка. Според документи, показани от  сдружението, общината е променила в нарушение на закона параметри на  поръчката. След оставката на Крусев  продължиха ремонтите на принципа „проба – грешка“. Изпълнителите  поставиха колчета по дължината на трамвайната линия,които отново  придобиха комични измерения и насмешки, тъй като наподобявали надгробни  плочи. Дни след поставянето техният дизайн беше променен. След поредица от отлагания  най-после в края на годината тръгнаха и трамваите по „Графа“. От  общината уверяват, че цялостният облик на емблематичната улица ще се  види през пролетта, когато завърши ремонтът.        Снимки: БГНЕС", "date": "2019.01.03", "title": "Вандали надраскаха църквата \"Св. Седмочисленици\" в София (СНИМКИ)"}
{"url": "https://www.actualno.com/balkani/ot-terminala-za-vtechnen-gaz-v-aleksandrupolis-se-hvaljat-s-goljam-interes-za-dostavki-news_714203.html", "text": "  Първата фаза на пазарния тест за резервиране на капацитет на плаващия терминал за регазификация на втечнен природен газ (LNG) край Александруполис, който се разработва от гръцката компания \"Газтрейд\", завърши с успех на 31 декември 2018 година.     Според информация от обслужващата пиар агенция общо 20 компании изявяват интерес за резервиране на количества от терминала. Общото количество е 12,2 млрд. куб. метра газ годишно. Това количество се отнася както до LNG терминала, така и до гръцката национална газопреносна система. Количествата газ ще бъдат насочени към пазарите на по-широкия регион на Югоизточна Европа. Изразеният интерес надхвърля техническия капацитет на проекта, който е предвиден в рамките на 5,5 млрд. куб. метра годишно.   Компаниите, заявили интерес в пазарния тест, са не само от региона на Югоизточна Европа. Сериозна част от големите международни търговци на газ също са изявили интерес към проекта.\r\nКоличества са заявени и от \"Булгаргаз\", и от \"Булгартрансгаз\". А България, чрез \"Булгартрансгаз\", иска да придобие 20% от терминала.  \"Изключително успешният резултат от първата фаза на пазарния тест и големият интерес от страна на важни регионални и международни газови играчи към проекта за LNG терминал край Александруполис е ключова стъпка към изпълнението на проекта и най-вече към подобряване на енергийните позиции и диверсификацията на енергийните доставки на Гърция, България и целия регион на Югоизточна Европа\", заяви изпълнителният директор на „Газтрейд“ Константинос Спиропулос.", "date": "2019.01.03", "title": "От терминала за втечнен газ в Александруполис се хвалят с голям интерес за доставки"}
{"url": "https://www.actualno.com/europe/brojat-na-zaginalite-v-magnitogorsk-narasna-na-38-dushi-news_714201.html", "text": "  Спасителите са извадили жена изпод развалините на срутения блок в Магнитогорск, като тя стана 38-та жертва на трагедията. Това съобщи за ТАСС пресслужбата на руското Министерство на извънредните ситуации.     Спасителите продължават да разбиват отломките в търсенето на трима души, чиято съдба не е установена.   Сутринта на 31 декември в жилищна сграда в Магнитогорск избухна взрив. Както вече беше съобщено, следствената комисия на Руската федерация счита, че експлозия на битов газ е приоритетна версия на случилото се.\r\nОт пресслужбата на правителството в Челябинска област заявиха, че регионалното правителство ще осигури 1 милион рубли - за семействата на граждани, починали в резултат на извънредната ситуация, 400 000 рубли - за граждани, претърпели сериозна или средна телесна повреда, 200 000 рубли - за граждани, които са получили леки увреждания в резултат на извънредната ситуация.  ", "date": "2019.01.03", "title": "Броят на загиналите в Магнитогорск нарасна на 38 души "}
{"url": "https://www.actualno.com/actualno/2019-ta-bez-borisov-patriotite-i-s-maski-news_714109.html", "text": "  Установено е, че новогодишните резолюции - или онези моменти, в които си обещаваш, че от Новата година ще промениш това, това, това и това, траят до около 12-ти януари. Тоест, достатъчни са близо две седмици, за да разбереш, че списъка с отказване от стари лоши навици и придобиване на нови и добри, е бил по-скоро пожелателен и израз на доброто ти коледно настроение. Но 12-ти януари още не е дошъл и ще се опитаме, поне в политически план, да очертаем онези новогодишни резолюции, които ни се ще да пробваме. Иначе е ясно, че няма да отслабнем.      Вече има толкова години и натрупване на изказвания, че спокойно може да се направи приложение, което да филтрира всяко изказване на премиера спрямо негово предишно по-назад във времето и при неизбежната им пълна противоположност екранът да премигва и да съобщава за \"фалшива новина\". Политиката е роботизирано занимание, далеч по-сложни механизми отдавна са компютризирани, няколко второкурсника във ФМИ могат да напишат приложението \"Boyko\" и да го пуснат на пазара.   Кому е нужно да се следят всички патриотични рокади, в които всеки става прероденият Левски за няколко месеца и една година по-късно изцепва нещо за или поне пак толкова абсурдно, докато в паузите между затишията и скандалите мие крака по бреговете на кубински плажове? Нека си обещаем - дали ще е Волен, Каракачанов, Симеонов, секретарките им, племенниците им, съпругите им или домашните им любимци начело на определен патриотичен съюз, ние въобще няма да се интересуваме от това. Ясно е: ще има трима-четирима такива хора, те ще притежават по една-две телевизии, ще съществува и един брой хора, които ще вярват, че това е нещо повече от електорален улов и ще си дават гласа за тях и това няма да се промени никога. Страхотният \"South Park\" вече 20 години разбива всички политически глупости в Америка, а тук действителността е по-производителна на смешки дори от тамошната. В края на миналата година се стигна до абсурдистки пик - хора протестираха заради , караха се заради дърво, искаха наказания, държавни намеси, обиждаха се на олигофрени, жълтопаветници, руското посолство цитира фейсбук статуси, американското твърди, че най-много ни пречела думата \"дано\" и въобще този огромен мехур трябва да бъде пръснат с добра комедия, вместо да се посреща непрекъснато с изтънели нерви.     Няма как - все по-близо сме до времената, в които из София ще има само два вида хора - едните ще приличат на Scorpion от Mortal Kombat, а другите на Sub-Zero, в зависимост от цвета на маската, която са си купили. Половете, социалните различия, възрастта - всичко това ще изчезне и ще се замести от едни присвити и подозрителни очи, които разменят погледи над почти изцяло скритото от токсичния въздух лице и отвеждат към онзи сюрреализъм, към който и без това отдавна сме се отправили. Който да регламентира, че сутрешните блокове трябва да се изместят между 2 и 30 и 4 часа сутринта, защото това са най-гледаемите часове и така политическите изказвания може да достигнат тъкмо до онази публика, която засягат - спящата.  Райко Байчев    ", "date": "2019.01.03", "title": "2019-та: Без Борисов, патриотите и с маски "}
{"url": "https://www.actualno.com/showbusiness/kim-kardashian-i-kanie-uest-shte-imat-chetvyrto-dete-news_714209.html", "text": "  Ким Кардашиан и Кание Уест разширяват семейството си. Източник, близък до двойката, съобщи за CNN, че тази година очакват четвърто дете. То ще бъде родено от сурогатна майка.     Точно по този начин двойката се сдоби с дъщеря си Чикаго Уест миналия януари. В допълнение към Чикаго, Ким и Кание имат 5-годишния Норт и 3-годишния Сейнт.   Кардашиан имаше усложнения, докато беше бременна с Норт. Тя каза, че иска четвърто дете, но ще го направи отново чрез сурогатно майчинство, тъй като за нея не е безопасно да носи бебе, предаде БГНЕС.\r\n\"Доволна съм, че използвах сурогатното майчинство. Когато дойде време за кърмене, разбрах, че това е най-доброто решение, което съм взела. Мога да отделя повече време за по-големите си деца, както и да ги подготвя за новото бебе\", споделя тя.  ", "date": "2019.01.03", "title": "Ким Кардашиан и Кание Уест ще имат четвърто дете"}
{"url": "https://www.actualno.com/cinema/aquaman-e-naj-krasivijat-myj-na-2018-g-news_714170.html", "text": "  Актьорът Джейсън Момоа, звездата от \"Aquaman\", оглави класацията на 100-те най-красиви мъже, а Леонардо ди Каприо е на последно място.     Класацията на най-големите красавци за 2018 г. е съставена от \"TC Candler\", който обяви френския модел Тилан Блондо за най-красивата жена в света, предаде БГНЕС.   Класацията датира от 1990 г. и е въз основа на публични предложения. Освен това организаторите се хвалят, че това е най-разнообразното гласуване, а видеоклиповете с обявяването на победителите са гледани два милиона пъти за два дни.\r\nМомоа, на 39 г., е женен за Лиза Бонет (51 г.) от 2005 г. и има две деца, 11-годишната дъщеря Лола и 9-годишния син Накоа-Волф.  Може да се полюбувате на красавeц номер 1 в ", "date": "2019.01.03", "title": "Aquaman е най-красивият мъж на 2018 г."}
{"url": "https://www.actualno.com/sofia/myj-tegli-avariralata-si-zaradi-otvratitelen-pyt-kola-video-news_714240.html", "text": "  Пореден уникален видеоклип относно българските пътища се появи във Facebook. Този път става въпрос за състоянието на пътя Самоков – София.     На клипа ясно се вижда как мъж тегли авариралия си автомобил. Мъжът се казва Петър Петров и твърди, че състоянието на колата му е такова, защото е ударил парче скала и заради повредата от удара му е изтекло маслото. А постът, с който презентира видеото, е повече от иронично-саркастично-горчив.   \" Миналата година се обърнах и \"тотализирах\" един джип... Сигурно защото карах с \"несъобразена\" скорост (около 50), не щото беше заледено и опесъчиха пътя час по-късно... Замълчах си.....виновен съм. Миналата седмица ударих дупка (хич ги няма по тоя път) и сцепих чисто нова гума... Не гледам, виновен съм...купих си нова. Днес ударих и парче скала (никога не съм виждал друг път такива по пътя) .... та спуках картера и маслото изтече (преди месец го смених) ... Пътувам всеки ден години наред. Става все по-забавно! Не се оплаквам!!! Само да си знаете - пътя се поддържа по най-добрия начин.... Бъдете разумни и внимателни!!! А....И да си купите винетките. Като я изтъркаш, печелиш награда.... \".   ", "date": "2019.01.03", "title": "Мъж тегли авариралата си заради отвратителен път кола (ВИДЕО)"}
{"url": "https://www.actualno.com/burgas/mnojestvo-podobrenija-shte-zaradvat-ribarite-ot-chengene-skele-prez-tazi-godina-news_714168.html", "text": "  Изграждането на рибарско пристанище в квартал „Крайморие“ и в рибарското селище Ченгене скеле са сред приоритетите на община Бургас за тази година.     Пристанът в Крайморие е финансиран по Програма за морско дело и рибарство, която продължава до 2020 година, като общината влага и собствени средства. Капацитетът му е .   Проектът предвижда на пристанището да има сграда, КПП, паркинг за автомобили, зона за мрежи, хелинг с ширина 38 метра за пускане и вадене на лодки в морето, колонки за електрозахранване, водоснабдяване, кран за изваждане на улова, подход за мобилна цистерна за зареждане на лодките с гориво.\r\nЛодкостоянката в рибарското селище ще може да приютява . Изграждането включва и нова инфраструктура, която да помогне на рибарите при транспортирането и съхраняването на непромишления улов. Друга важна задача е, запазването на стария занаят и предаването му на следващите поколения. Рибарите от селището са приели това за своя мисия и продължават да развиват древния поминък, характерен за хората от Бургас.  ", "date": "2019.01.03", "title": "Множество подобрения ще зарадват рибарите от Ченгене скеле през тази година"}
{"url": "https://www.actualno.com/burgas/astronomicheski-forum-sybira-v-burgas-specialisti-i-lubiteli-na-naukata-news_714181.html", "text": "  Лектори от различни институти в България и чужбина ще изнесат свои доклади в Бургас, които са подходящи не само за специализирана публика. Форумът ще се проведе на . Той се провежда за трети път в Бургас и вече има почитатели, които го очакват. Те са не само учени, но и хора с различни интереси по астрономия, астрофизика и други области на науката. Тази година събитието е част от програмата за честванията по случай 100 годишния юбилей на Международния Астрономически Съюз.     Форумът ще бъде придружен и от прояви, подходящи за деца. Програмата за тях е в практически ателиета на астрономическа тематика. Те са подготвени от специалисти от Детския Научен Център \"Музейко\" в София.", "date": "2019.01.03", "title": "Астрономически форум събира в Бургас специалисти и любители на науката"}
{"url": "https://www.actualno.com/showbusiness/gospoja-uilsyn-debutira-po-epic-drama-news_714218.html", "text": "  Рут Уилсън (The Affair, Luther), която води изцяло британския каст, е внучка на жената, по чиято история е създадена оригиналната драма.      \" Госпожа Уилсън\" е вдъхновен от мемоарите на бабата на и заплетената история на семейството ѝ. В драматичния минисериал участват още (Game of Thrones, Delicious), (The Durrells, Ashes to Ashes), р (Silver Linings Playbook, The Boy with The Topknot) и (Harry Potter, True Blood). \r\nВ коментар за ролята си в новата продукция казва: \" \"  Случваща се в Лондон между 1940-те и 1960-те, поредицата следва Алисън Уилън, която се смята за щастливо омъжена, до момента в който съпругът й умира, а една жена се появява на прага й с твърдение, че тя е истинската г-жа Уилсън. Алисън е решена да намери доказателство за валидността на брака си, както и за любовта на Алек (в ролята е Йън Глен от Game of Thrones) – вместо което, обаче, попада в свят на обезпокояващи тайни. © Snowed-In Productions and all3media int/EPIC DRAMA     Александър Уилсън е писател, шпионин и агент на разузнавателните служби, служил по време на Първата световна война, преди да замине за Индия като преподавател по английски литература, където започва и да пише шпионски романи. През 1930-те става доста известен, а негови творби получават ревюта в The Telegraph, Observer и литературното приложение на The Times. Умира през 1963 г.\r\nСценарист на драмата в три части е Ана Саймън (Indian Summers), режисьор Ричард Лакстън (Mum, Him & Her), а продуцент Джаки Ларкин (The Strike Series, Stella Days). Изпълнителни продуценти са Рут Уилсън, Рут Кинли-Летс (The Casual Vacancy, The Strike Series), Нийл Блеър (The Strike Series, Fantastic Beasts and Where To Find Them), Луси Ричър и Ребека Итън.\r\nГоспожа Уилсън е по Epic Drama от 28 януари в 22:00 часа е ТВ канал от семейството на Viasat History и TV1000, изцяло преведен на български, достъпен без допълнителна месечна такса за зрителя и без прекъсвания за реклама, вече и във VIVACOM TV на позиция 55 за DTH в пакет TV 2L и на позиция 76 за IPTV в пакет TV 2L+. Еpic Drama e и в мрежата на А1 България на позиции за DTH – 60, за DTV (кабелна) – 214, за IPTV (Premium) - 201. ТВ каналът е наличен и в ТЕЛЕКАБЕЛ - на HD позиция 228, SD канал 185, Силистра ТВ – 173 канал, TV SAT COM - 23/24, в NetWorx – на позиция 230, както и в София – чрез NET1 на 129 канал.     ", "date": "2019.01.03", "title": "Госпожа Уилсън дебютира по EPIC DRAMA"}
{"url": "https://www.actualno.com/asia/kyrvavi-sblysyci-v-indija-zaradi-vlizaneto-na-jeni-v-hinduistki-hram-video-news_714217.html", "text": "  Един човек е загинал и най-малко 15 са ранени при насилие в южния индийски щат Керала, след като две жени пренебрегнаха забрана и влязоха в един от най-свещените хиндуистки храмове, съобщи местната полиция, цитирана от AFP.     Сблъсъците възникнаха след влизането на двете жени, ескортирани от полицията, в храма Сабаримала в сряда сутринта.  През септември 2018 г. Върховният съд на Индия отхвърли дългогодишна забрана за допускане на жени в менструална възраст (между 10 и 50 години) в храма.  Няколко активистки безуспешно се опитаха да достигнат до храма от решението на съда, след като срещнаха голяма съпротива от хиляди традиционалисти, включително мъже и жени, които го разглеждат като атака срещу традициите.\r\nГоворител на полицията разкри информация пред осведомителната агенция, че един човек е загинал на проведената вчера демонстрация на партия \"Бхаратия джаната\" (Индийска народна партия). Също така има ранени при хвърляне на камъни от демонстранти от управляващата в щата Комунистическа партия. Най-малко 15 души са ранени.\r\nИ днес напрежението в Керала се запазва. Полицията обяви, че ще разположи допълнителни сили в щата за предотвратяване на насилие. Вчера силите на реда използваха сълзотворен газ, зашеметяващи гранати и водно оръдие, за да поемат контрол над възникналите размирици.         Премиерът Нарендра Моди подкрепя забраната, тъй като според него се отнася до традицията.\r\n\"Има някои храмове, които имат свои традиции, където мъжете не могат да влизат. И мъжете не ходят\", каза той пред местни медии.\r\nНа 22 януари Върховният съд ще изслуша жалба срещу решението.", "date": "2019.01.03", "title": "Кървави сблъсъци в Индия заради влизането на жени в хиндуистки храм (ВИДЕО)"}
{"url": "https://www.actualno.com/smolyan/61-godishen-pochina-pri-neobjasnima-katastrofa-v-smoljan-news_714183.html", "text": "  Джип „Крайслер Воаяджър“ се преобърна под пътя на прав участък в Смолян и водачът е загинал на място тази сутрин, съобщиха от полицията.     Сигнал за възникналото произшествие е постъпил в 6,05 часа. Автомобилът е бил управляван от собственика – 61-годишния Райчо Райчев, който отивал на работа като пазач в „Гамакабел“. При над областната болница, колата преминава през тротоара и се преобръща се вдясно от пътя. Тялото на починалия е транспортирано до болницата за аутопсия.\r\n„На прав участък е станала катастрофата, затова за нас тя е необяснима. Допускаме, че може да има и някакъв друг фактор. Шофьорът е карал отдолу-нагоре. Просто е изпуснал завоя. , възможно е да е получил инфаркт или инсулт, но това са неща, които ще установим в хода на разследването. Мястото е открито, има съвсем лек завой, но човекът просто не е завил. Излязъл е на тротоара и се е преобърнал. Разследването ще покаже какви са причините за катастрофата“, обясни ст. комисар Николай Димов – директор на Областната дирекция на полицията в Смолян.", "date": "2019.01.03", "title": "61-годишен почина при необяснима катастрофа в Смолян"}
{"url": "https://www.actualno.com/sciencelogy/zemjata-na-google-kak-tehnologichnijat-gigant-pomaga-za-shpioniraneto-na-hora-news_714136.html", "text": "   Това пише в своята нова книга Surveillance Valley: The Secret Military History of the Internet разследващият журналист Яша Левин. Откъс от книгата бе публикуван наскоро в The Guardian.     Google бе първата интернет компания, която използва данните, оставяни от хората, за да получи преимущество и да изгради бизнес. Но не бе сама за дълго. - ако погледнем голямата картина, виждаме, че заедно тези компании свързани в корпоративна мрежа за наблюдение. Къде ходим, какво правим, за какво говорим, с кого говорим, кого виждаме - всичко се записва и в някакъв момент се оценява като стойност. Google, Apple и Facebook з GPS координатите на телефона не лъжат. два смартфона, които никога не са се срещали преди, се засичат в бар и после отиват в апартамент в града, остават заедно през нощта и се разделят сутринта.\r\nТе ни познават интимно. Знаят дори нещата, които не споделяме и с най-близките ни. В тази напреднала, гладна за данни среда, Компанията се разшири с разрастването на самия интернет. Независимо каква услуга разработеше или на какъв пазар навлезеше, наблюдението беше вплетено в бизнеса. Към края на 2016 г. оперативната ѝ система Android беше инсталирана на 82% от новите смартфони, а към средата на 2017 г. над 2 млн. потребители по цял свят я използваха. Google поддържа милиарди търсения и пускания на видея в YouTube ежедневно, има 1 млрд. активни потребители на Gmail, което значи, че има достъп до имейлите на по-голямата част от света. Според някои анализи 25% от целия интернет трафик в Северна Америка минава през сървърите на компанията.   Google е и пионер в нов тип бизнес трансакции. А въпросните услуги са просто примамка, за да се доминира вниманието на потребителя, което после да се пренасочи към рекламодателите. Google използва личната информация, за да разширява империята си. В началото на 2018 г. Alphabet има 85 050 служители в над 70 офиса в 50 държави. Пазарната ѝ капитализация е 727 млрд. долара, което я превръща във втората най-ценна публична компания в света, изпреварена само от Apple. Приходите ѝ за първото полугодие на 2018 г. бяха 9,4 млрд долара. Междувременно от Google започна да зависи оцеляването на други интернет компании. Snapchat, Twitter, Facebook, Lyft и Uber създадоха бизнеси за милиарди долари на база нейната мобилна операционна система. И Google печели от техния успех - колкото повече хора използват приложенията им, толкова повече данни за нея.     „Дори нямаме нужда да пишете нещо. Знаем къде сте и къде сте били. Малко или много, можем да предположим за какво си мислите“, каза в момент на искреност през 2010 г. бившият изпълнителен директор на Google Ерик Шмид. После добави: „Един ден си говорехме, че можем да предвиждаме движенията на фондовата борса. Е, по-късно решихме, че е незаконно и спряхме да го правим.“\r\nПлашеща мисъл, като се има предвид, че Google вече не е симпатичен стартъп, а могъща световна корпорация със свой собствен политически дневен ред и мисия да увеличава печалбите за акционерите. Само си представете какво би станало, ако Philip Morris, Goldman Sachs или военен доставчик като Lockheed Martin имаше достъп до толкова информация. Чрез създаването на Google Лари Пейдж и Сергей Брин организираха информацията на света така, че да е достъпна и полезна за всички. Когато компанията започна да доминира потребителския интернет, познат днес като    През 2003 г. компанията Keyhole Incorporated от Сан Франциско е на ръба на оцеляването. Създадена като продължение на проект за видеоигри, тя черпи вдъхновение от идея от научнопопулярен роман, според която ЦРУ е създала конструкт на виртуална реалност за комбиниране и следене на цялата си разполагаема информация. Корените на Keyhole са в технологията на видеоигрите, но на практика малкото дружество прави програма, с която свързва сателитни изображения в 3D компютърни модели. Продуктът е като нищо друго до момента - той позволява на всеки, свързан с интернет, виртуално да прелети над всяко място в света. Единственият проблем е моментът - просто не е подходящ. Програмата е пусната точно при надуването на дотком балона в Силициевата долина. Финансирането пресъхва и Keyhole е на командно дишане…    Не е ясно колко пари влива ЦРУ във фирмата. Инвестицията е финализирана през 2003 г. в партньорство с американската Национална геопространствена разузнавателна агенция, институция с 14 500 служители и 5 млрд. долара бюджет, чиято работа е да доставя базирана на сателитни снимки информация на ЦРУ и Пентагона. Само няколко месеца след инвестицията софтуерът на компанията се използва от военните в операцията за свалянето на Саддам Хюсеин в Ирак. Но не само в армията харесват Keyhole. . И ги харесва толкова много, че представя програмата им на ръководството на Google на специална среща.  Привлича като кадър Роб Пейнтър, човек с дълбоки връзки в света на разузнаването. Той поема нов отдел, наречен Google Federal, чиято задача е да помогне на технологичния гигант да се докопа до парче от апетитната баница на военното разузнаване. През 2006 г. Google Federal наема мениджъри от армията, военновъздушните сили, ЦРУ, Lockheed Martin. Наема както демократи, така и републиканци.    През 2007 г. компанията създава разузнавателна система за НГА, която показва американските бази в Ирак и маркира сунитските и шиитските квартали в Багдат. През 2008 г. печели договор за поддръжката на сървърите на Intellipedia - базата с данни на ЦРУ, създадена по модела на Wikipedia. Не след дълго печели правото да оборудва 50 000 американски войници със свои мобилни устройства.  През 2010 получава 27 млн. долара, за да предостави на НГА „визуални услуги“, превръщайки се в „очите“ на американския апарат за разузнаване. Не публикува данни за приходите в отделна графа, не съобщава резултатите на медиите. Но анализи на федералните служби и данни от Freedom of Information Act сочат, че тя продава продукти от Google Search, Google Earth и Google Enterprise на всяка голяма военна или разузнавателна организация в САЩ. Понякога продава директно на правителството, понякога работи с посредници. - през 2010 г. имаше пробив в системата ѝ от група китайски хакери (вероятно работещи за китайските власти). Тогава Google сключва сделка с Агенцията за национална сигурност на САЩ (АНС), според която ще предостави информация за трафика в мрежите си в замяна на информация на АНС за чуждестранните хакери. Всъщност информация в замяна на защита.  Google не просто работи с военни и разузнавателни органи, а навлиза включително градска управа, полицейски управления, служби за спешно реагиране, училища, неправителствени организации. В Бостън например прехвърлят всичките си имейли в облака на компанията. В Ню Йорк я наеха да инсталира станции за безплатен безжичен интернет. Повечето администрации ползват Gmail.   Влиянието на технологичния гигант определено включва червена лампа. Разбира се, Много интернет компании се превърнаха в играчи в разузнаването по един или друг начин. На по-високо ниво няма реална разлика между отношенията на Google с американското правителство и това на други корпорации. Въпрос на мащаб.\r\nЗаради някои свои услуги и продукти Google е обвинявана, че е повлияла на смяната на режими в Близкия изток. Тя отрича. „Нямаме нищо общо. Не правим така. Но ако сме помогнали на гражданите да изразят позиция чрез смартфони и информация и това е довело до промяна в страната им - е, това сигурно е нещо добро, не мислите ли?“, каза Ерик Шмид преди време пред Wired.\r\nДнес Google подписва с АНС и продължава да се слива все по-тясно с американската система за сигурност. Основателите ѝ смятат, че така ще започне да играе още по-голяма роля в глобалното общество.\r\n„Целта ни е обществото. Цел са ни фундаментални въпроси, за които хората не мислят - как се организират хора, как се мотивират? Как да организираме демокрациите си?“, заяви Лари Пейдж в интервю през 2014 г. Той гледа сто години напред в бъдещето и вижда Google в центъра на прогреса. „Ние можем да разрешим повечето проблеми на човечеството“, каза още Пейдж.", "date": "2019.01.03", "title": "Земята на Google: Как технологичният гигант помага за шпионирането на хора"}
{"url": "https://www.actualno.com/society/3-000-deca-sa-rodeni-ot-deca-prez-2018-godina-news_714156.html", "text": "  3 хил. деца са родени от деца през 2018 година, а страната ни е с един от най-високите показатели за тийнейджърска раждаемост. Това коментира Елица Димитрова, демограф към БАН, относно тревожните данни за спада на раждаемостта в страната ни. По думите ѝ трябва да мине годината, за да бъдат събрани и обработени данните за минал период. Димитрова потвърди, че всяка година в България се раждат 1000 деца по-малко.     Остава висок относителния брой на ражданията до 18 години и след 35 години, но в най-подходящата за раждане възраст между 18 и 30 - относителният дял намалява. Димитрова допълни още, че нараства и делът на жените над 40 години, които раждат.   Според социалния антрополог Харалан Александров – тенденцията е ясна - българката първо иска да осигури условия за отглеждането на детето и с това приличаме на развитите европейски общества.\r\n\"Лошата новина, е че това ще изкриви в дългосрочен план структурата на населението, което застарява драматично и това ще застраши пазара на труда. Това е изборът на цивилизованите общества, не е така в традиционните общества\", обясни още антропологът в ефира на bTV.  По думите му Александров допълни, че трябва да се \"преборим с възгледа, че България  ще бъде резерват....  Еколози и зелени вярват, че най-доброто, което може да се случи на тези територии на България е просто да няма хора, които да пречат на животните, но очевидно това не работи за възпроизвеждането на българската популация.\"   ", "date": "2019.01.03", "title": "3 000 деца са родени от деца през 2018 година "}
{"url": "https://www.actualno.com/society/elektronen-magazin-i-kak-da-opredelim-mjasto-na-stopanska-dejnost-na-chujdestranno-uridichesko-lice-news_714173.html", "text": "  Развитието на електронните технологии и електронната търговия, по специално извършвана посредством електронен магазин, налага изследването на въпросите, свързани с определяне на „мястото на стопанска дейност“ на извършващо продажба на стоки, включително и възникването или липсата задължения за регистрация по ДДС. За целите на данъчното право правилното определяне на „мястото на стопанска дейност“ има съществено значение за данъчното облагане на чуждестранното юридическо лице.      Електронният магазин е интернет сайт, чрез който се извършва продажба на стоки/услуги чрез сключване на договор от разстояние по чл. 45 от Закона за защита на потребителите. В интернет сайта следва да е вградена функционалност за избор, включване и изключване на стоки/услуги в потребителска кошница, за въвеждане на информация за купувача, адреса на доставка и за избор на метод за плащане. Следва да се има предвид, че наличието на интернет сайт не означава автоматично да се приеме, че е налице електронен магазин.\r\nЛипсва електронен магазин за интернет сайт, в които се рекламират стоки/услуги. Това е така, защото електронен магазин има само в този интернет сайт, в които се осъществява търговия, при т.нар договор от разстояние. Последният представлява договор по силата на които се извършва продажба на стоки от разстояние, без едновременното физическо присъствие на търговеца и потребителя. Този договор се сключва чрез електронна комуникация, осигурена на интернет сайта, посредством заявяване на стоки/услуги от потребителя в потребителска кошница.  Практически договор за продажба чрез електронен магазин се сключва, когато заявените стоки/услуги от потребителя в потребителската кошница се потвърдят от търговеца. При липса на електронен магазин не възниква основание за данъчно облагане, както с пряк, така и с косвен данък. Как се облагат с преки данъци чуждестранните юридически лица е посочено в чл. 4, ал. 2 от Закона за корпоративното подоходно облагане? Последните плащат в Република България корпоративен данък за печалбите, реализирани само чрез място на стопанска дейност в Република България.    Какво е „място на стопанска дейност“? Отговор на този въпрос се крие в §1, т. 5 от ДОПК1. Същата разпоредба не се прилага, когато със съответната държава е налице спогодба за избягване на двойното данъчно облагане и предотвратяване отклонението от облагане с данъци на доходите.\r\nТова правило произлиза от чл. 5, ал. 4 от Конституцията на Република България. Когато е налице спогодба за избягване на двойното данъчно облагане и предотвратяването на отклонението от облагане с данъци на доходите, понятието „място на стопанска дейност“ се съдържа в нея, а не в ДОПК. Например със САЩ има СИДДО и ще се прилага този международен договор, а с Чили няма и „мястото на стопанска дейност“ на едно чуждестранно юридическо лице ще се определя, съобразно ДОПК.\r\n„Мястото на стопанска дейност“ на чуждестранното юридическо лице се употребява в СИДДО с оглед определяне  държавата, в която се облагат с данък печалбата от друга договаряща се държава. Дали това е Република България, отговорът следва да търсим в съответната СИДДО.\r\nКогато чуждестранното юридическо лице е със седалище САЩ, то по силата на СИДДО „мястото на стопанска дейност“ ще се определи по тази спогодба. Когато чуждестранното юридическо лице е със седалище в Чили „мястото на стопанска дейност“ ще се определя по §1, т. 5 от ДОПК.\r\n„Място на стопанска дейност“ по смисъла на всяка СИДДО е посочено в чл. 5. Ще вземем за пример СИДДО със САЩ. В чл. 5, ал. 1 от СИДДО е дадена общата постановка относно „мястото на стопанска дейност“. Мястото на стопанска дейност по смисъла на тази разпоредба е физическото място на дейност на едно предприятие, чрез което се осъществява изцяло или частично стопанска дейност в другата договаряща се държава.   По силата на чл. 5, ал. 2 от СИДДО със САЩ „мястото на стопанска дейност“  включва: място на управление; клон; офис; фабрика; работилница; мина, нефтен или газов кладенец, кариера или всяко друго място за добиване на природни богатства. Следва да се има предвид, че изброяването по чл. 5, ал. 2 от СИДДО със САЩ не е изчерпателно, а примерно и се прилага само, ако определените обекти отговарят на изискването на чл. 5, ал. 1 от СИДДО със САЩ.\r\nКато вземем предвид, чл. 5, ал. 1 от СИДДО със САЩ „мястото на стопанска дейност“ на електронния магазин би бил физическото разположение на сървъра, от които е достъпна уеб-страницата на чуждестранното юридическо лице. Ако сървърът е в САЩ или в друга държава, извън Република България, то „мястото на стопанска дейност“ няма да е в България.\r\nПример: при сървър физически разположен в САЩ, „място на стопанска дейност“ по силата на чл. 5, ал. 1 от СИДДО ще е в САЩ, а при сървър в Република България ще е в тази държава. За да се приложи горното, сървърът следва да е собствен или нает и да се оперира от чуждестранното юридическо лице на територията на съответната държава: САЩ или Република България.\r\nИма и изключения. Когато сървърът е на територията на Република България и не се извършва продажба на стоки от електронния магазин, няма да е необходимо да се определя „мястото на стопанска дейност“, тъй като ще е налице дейност от подготвителен или спомагателен характер. В този случай чуждестранното юридическо лице ще се облага с данък върху печалбата само в САЩ. Пример за такава дейност е  рекламата на стоки/услуги от сървър физически разположен на територията на Република България.\r\nДруго изключение, при което няма да възникне „място на стопанска дейност“ в Република България, е когато чуждестранното юридическо лице има хостинг /съхраняване на чужда информация/ на сървър от доставчик на интернет услуги и в договора с доставчика не е предвидено конкретното му местоположение. В този случай „място на стопанска дейност“ няма да е в Република България, защото чуждестранното юридическо лице не притежава физическо място на дейност в тази държава.\r\nСледва да се уточни, че доставчикът на интернет услугата не е представител /агент/ на чуждестранното юридическо лице, като в случая по чл. 5, ал. 5 от СИДДО със САЩ, „мястото на стопанска дейност“ няма да е отново в Република България.\r\nСъобразно чл. 5, ал. 5 буква „б“ от СИДДО със САЩ „мястото на стопанска дейност“ ще е в Република България, когато едно лице действа в същата държава от името на дружество в САЩ. За да е налице „място на стопанска дейност“ в Република България СИДДО поставя няколко допълнителни изисквания към това лице.\r\nЛицето, което представлява в Република България чуждестранното юридическо лице, няма правото да сключва договори от негово име. Чуждестранното юридическо лице следва и За да е изпълнен фактическия състав на чл. 5, ал. 5, буква „б“ от СИДДО със САЩ и „мястото на стопанска дейност“ да е в Република България, следва да са налице следните предпоставки:\r\n- упълномощаване от чуждестранното юридическо лице на местно за България физическо или юридическо лице, т.е. последните действат само като преки представители. Отговор на въпроса кое е „местно лице“, може да намерим в чл. 4 от СИДДО със САЩ. Местно лице на едната договаряща държава означава всяко лице, което съгласно законодателството на тази държава подлежи на данъчно облагане в нея поради своето местожителство, местопребиваване, гражданство, място на управление, място на учредяване или всеки друг критерий от подобно естество, а също включва тази държава, всяко нейно политическо подразделение или орган на местна власт;\r\n- упълномощеното местно лице няма право да сключва договори от името на чуждестранното юридическо лице;\r\n- чуждестранното юридическо лице подържа стоки на територията на Република България, с които местното лице от същата държава Пример за горното е, когато физическо лице, местно на Република България, внася стоки поръчани чрез електронен магазин със сървър в САЩ и ги складира на своя постоянен адрес, от който ги изпраща на крайния купувач.  ", "date": "2019.01.03", "title": "Електронен магазин и как да определим място на стопанска дейност на чуждестранно юридическо лице"}
{"url": "https://www.actualno.com/crime/mvr-izdirva-45-godishen-myj-vyzmojno-e-da-e-vyoryjen-news_714185.html", "text": "  Столична дирекция на вътрешните работи търси съдействие за установяване местонахождението на Светослав Вушев във връзка с извършено на 21 декември 2017 г. в столицата тежко престъпление. Той е на 45 години, от София, обявен е за издирване, съобщиха от МВР.     Столичните полицаи апелират гражданите, които имат информация къде може да бъде открит Светослав Вушев, да сигнализират на тел. 112, 02 / 98 24 160, 02 / 866 22 27 или в най-близкото районно управление на МВР при гарантирана анонимност.   От полицията предупреждават, че е възможно Светослав Вушев да е въоръжен.", "date": "2019.01.03", "title": "МВР издирва 45-годишен мъж, възможно е да е въоръжен"}
{"url": "https://www.actualno.com/analysis/sasht-mejdu-trymp-i-dylbokata-dyrjava-spor-za-budjeta-sirija-i-kakvo-li-oshte-ne-news_714169.html", "text": "  В разгара на частичната блокада на работата на американското правителство, Конгресът на САЩ се събира за първи път в новия си състав, конфигуриран след междинните избори в страната.     Републиканската и Демократичната партия не успяха да постигнат компромис относно за финансовата 2019 година (започва от октомври 2018 година) по време на консултациите при американския президент Доналд Тръмп.   Перспективите засега не са особено розови. Основната ябълка на раздора е финансирането на стената на границата с Мексико - фундаментална част от предизборната програма на Тръмп. Той иска за целта да бъдат дадени 5 млрд. долара - нещо, което категорично не се харесва на демократите, които са съгласни на максимум 1,3 млрд. долара.\r\nЛидерът републиканците в американския Сенат Мичъл Макконъл заяви, че Сенатът няма да разглежда бюджетни законопроекти, които демократите планират да гласуват в Камарата на представителите. Припомняме, че след междинните избори в САЩ през миналата есен Сенатът остана под влиянието на Републиканската партия.  Самият Тръмп се закани, че бюджет няма да има, докато демократите не отстъпят. А Макконъл прогнозира, че патовата ситуация може да продължи седмици наред. Заради липса на бюджетни средства, федералното правителство частично не работи вече 12 дни. То прекрати работата си на 22 декември и до момента законодателите не са успели да приемат бюджет.\r\nСъщевременно от страна на бившия кандидат за президент от Републиканската партия Мит Ромни. Отговорът на американският президент беше в доста умерен тон. Сенаторът от Юта обяви, че не е решил дали да подкрепи настоящия лидер Доналд Тръмп, но няма да се кандидатира за държавен глава на изборите през 2020 г.\r\nТой обясни в интервю, че оттеглянето на и неочакваното решение на Тръмп да изтегли са факторите, които са го принудили да излезе с критичен материал в The Washington Post. От своя страна Тръмп го призова да бъде \"екипен играч\" и не пропусна да припомни, че Мит Ромни изгуби изборите за президент на САЩ през 2012 г.       По отношение на Сирия, Тръмп категорично отстоява решението си за постепенно изтегляне на американските сили от региона. \"Изтегляме се. Ще отнеме известно време. Никога не съм казвал, че ще си тръгнем от днес за утре\", заяви той.\r\nВ момента в Северна Сирия са дислоцирани около 2000 американски военнослужещи, предимно специални части, които се бият срещу ИД и обучават местни сили в освободени от джихадистите райони. Едно е сигурно - никой не може да обвини Тръмп в непоследователност по темата. Още през 2013 г. Тръмп яростно атакува предшественика си Барак Обама и плановете му за военна кампания срещу Дамаск. Позицията на Тръмп спрямо войната в Сирия остана непроменена и по време на кандидат-президентската му кампания през 2016 г. Основен акцент в плановете му за външната политика беше именно промяната на американската стратегия за Сирия. Тръмп защитаваше тезата, че САЩ не трябва да участват в конфликти, които не носят нищо добро за страната. Изказванията му, че сирийския президент Башар Асад и неговите съюзници се бият срещу ИД, допълнително вбесиха демократите и обслужващите ги медии. Най-недоволни от решението за изтегляне от Сирия бяха т.нар. „warmongers“, които присъстват както в Републиканската, така и в Демократическата партия. Редица военни анализатори и експерти също се обявиха против плановете на Тръмп. Вкупом заваляха обвинения, че Тръмп застрашава интересите на САЩ в региона на Близкия изток и петни репутацията на страната. В медиите се срещаха стряскащи заглавия, внушаващи, че този ход на Тръмп облагодетелства диктатори и връща инициативата в ръцете на ИД. Имаше и изказвания, че изтеглянето на Тръмп от Сирия всъщност било коледния подарък за Путин и това за пореден път доказвало „руската зависимост“ на американския президент.\r\nТръмп постигна сериозно затопляне на отношенията и с лидера на Северна Корея Ким Чен-ун. Двамата след историческото ръкостискане през миналата година. Този факт също не се приема добре от т.нар. \"дълбока държава\" в САЩ. Отношенията със Северна Корея могат да бъдат разгледани като част от стратегията, касаеща преговорите на САЩ с Китай. Отношенията между двете страни се намират на тънката граница между търговско споразумение и търговска война.\r\nВътрешното противопоставяне в САЩ изглежда ще предопредели цялостната външна политика на страната оттук нататък. Meждyвpeмeннo aмepиĸaнcĸaтa иĸoнoмиĸa пoнacя тoвap, ĸoятo aдминиcтpaциятa нa Тръм се cтpeми дa oблeĸчи c пoмoщтa нa пpoгpaмaтa зa cпacявaнe oт 12 млpд. дoлapa, ĸoятo дa пoмoгнe нa зeмeдeлcĸитe пpoизвoдитeли. Това обаче може да доведе до нaмaлявaнe нa тъpгoвиятa и пo-cĸъпи ĸитaйcĸи пpoдyĸти, което да увеличи дaнъчнoто бpeмe въpxy aмepиĸaнcĸия пoтpeбитeл.\r\nΠpeз пocлeднитe няĸoлĸo мeceцa ĸитaйcĸият внoc oт CAЩ e cпaднaл pязĸo, нaмaлявaйĸи c 25% пpeз нoeмвpи, въпpeĸи чe изнocът ѝ зa CAЩ пpoдължaвa дa нapacтвa. Гoлeмият срив зaпoчнa пpeз юли, cлeд ĸaтo Baшингтoн въвeдe пъpвия cпиcъĸ нa cпeцифичнитe зa Kитaй митa.      Πo-гoлямaтa чacт oт aмepиĸaнcĸитe фиpми, aнĸeтиpaни oт Aмepиĸaнcĸaтa тъpгoвcĸa ĸaмapa в Шaнxaй, cъoбщиxa, чe тъpгoвcĸaтa вoйнa e зaceгнaлa пeчaлбитe им и чe нe-тъpгoвcĸитe бapиepи ca ce yвeличили. Πoлитиĸaтa нa тъpгoвcĸaтa вoйнa пoдĸpeпя пoвeчe износ на капитали в офшорни зони - 31% oт pecпoндeнтитe зaявявaт, чe иcĸaт дa cглoбявaт или изнacят ĸoмпoнeнти извън CAЩ.\r\nПроблемите пред Тръмп изглеждат доста сериозни, още повече като се има предвид, че основният конкурент от Китай не страда от подобни вътрешни конфликти. За сметка на това в Поднебесната империя са сигурни чe CAЩ ca yбeдили Канада дa взeмe Тесhnоlоgіеѕ зa зaлoжниĸ, което неминуемо изостря дипломатическите отношения между двете страни. Такa решаването на вътрешните конфликти ще бъде ключово и за разгръщането на САЩ в международен план.", "date": "2019.01.03", "title": "САЩ между Тръмп и \"дълбоката държава\" - спор за бюджета, Сирия и какво ли още не"}
{"url": "https://www.actualno.com/plovdiv/banov-prizna-che-chast-ot-zapochnatite-proekti-v-plovdiv-njama-da-uspejat-da-se-realizirat-news_714180.html", "text": "  \"Част от започнатите проекти в Пловдив видимо към момента няма да успеят да се реализират.\" Това призна министърът на културата Боил Банов. На 12 януари градът официално става Европейска столица на културата.     \"По-важното е, че като е започнат площадът, той ще стане. Най-добре би било да е в годината на столица на културата, но най-важното е да се случи и да стане\", коментира Банов за bTV.   По думите му 20-те милиона, които дава държавата за събитието, са отишли са инфраструктурни проекти.\r\n\"Пловдив притежава естествено очарование, надявам да и културната програма да е богата, отбеляза Банов. Ще има много събития, отзвукът ще бъде сериозен и в България, и по света\", убеден е министърът на културата.  Някои от проектите, с които градът е кандидатствал за титлата, обаче не са изпълнени. Един от тях е емблематичното за града „Кино Космос”, което тъне в разруха. Кметът Иван Тотев оправдава забавянето на ремонта със законови пречки. Ремонтът на площад „Централен” пък започва едва през месец август и ще продължи и през 2019 г.", "date": "2019.01.03", "title": "Банов призна, че част от започнатите проекти в Пловдив няма да успеят да се реализират"}
{"url": "https://www.actualno.com/cosmos/istorichesko-kitajski-kosmicheski-aparat-kacna-na-obratnata-strana-na-lunata-news_714187.html", "text": "  Китайският космически апарат Чанъе-4 за изследване на обратната страна на Луната кацна на естествения спътник на планетата ни, съобщи държавната телевизия на Китай. Това е първата подобна мисия в историята на човечеството.     Успешното приземяване е било осъществено в 10.26 местно време (4.26 българско), се казва в съобщението от Пекин. Апаратът е изпратил на сателита, който поддържа комуникацията между диспечерите на Земята и сондата снимка от \"тъмната страна\".   Китайските държавни медии съобщиха, че мястото, където е кацнал Чанъе-4 се нарича Ейткън и е кратер на Южния полюс. По време на мисията ще бъдат направени 10 експеримента – шест от Китай и четири от други държави. Сред тестовете ще бъдат засаждане на картофи и други семена.\r\nОбратната страна на Луната почти не е изследвана, а комуникацията с нея е трудна, защото винаги е обърната в противоположна на Земята посока.  За да бъде решен този проблем, през май беше изстрелян сателит в орбита около Луната. Той действа като връзка между космическия апарат и Земята.\r\nРайонът от близката страна на Луната има много равни терени, на които може да се кацне, докато далечната й страна е неравна и планинска.   ", "date": "2019.01.03", "title": "Историческо: Китайски космически апарат кацна на обратната страна на Луната"}
{"url": "https://www.actualno.com/health/mogat-li-da-bydat-vredni-probioticite-news_714081.html", "text": "  Опасни ли са пробиотиците? А могат ли да бъдат? На тези въпроси дава в известна степен отговор и предизвиква размисли материал на Facebook страницата \" \".     В материала се подчертава, че като цяло на пробиотиците се гледа като абсолютно безопасни и полезни и рекламите за тях внушават, че могат да се ползват постоянно. \"Това, което се спестява на хората е, че ако са здрави, без инфекции и в отлично състояние, не е нужно да приемат подобни хранителни добавки. Това правило всъщност важи за всеки препарат\", пише в материала.   Според информация, ограничено изследване (с 38 пациенти) е показало, че използването на пробиотици може да доведе до натрупване на огромен брой живи бактериални клетки в тънките черва. А това има \"странични ефекти\" - замъглено съзнание, объркване, трудно фокусиране и подуване на корема.\r\nСъгласно по-подробни клинични данни, има голям брой колонии на множащи се бактерии в тънките черва на пациентите и голямо количество продуцирана D-млечна киселина (D-лактат), която е следствие от ферментация на въглехидратите от погълнатата от гостоприемника храна. Всъщност именно D-лактатът предизвиква временен токсичен ефект върху мозъчните клетки, което пречи на мисленето, концентрацията и дори чувството за време. Някои от изследваните пациенти са имали концентрация на съединението 2-3 пъти по-високи от нормалното, а определени пациенти са били в такова състояние, че не са могли да ходят на работа.  Проучването е публикувано в журнала Clinical and Translational Gastroenterology и е вероятно първото, което говори за пробиотиците по този начин. Изследователите смятат, че част от проблема се дължи на факта, че пробиотиците не стигат до желаните места (дебелото черво), a действат именно в тънките черва. На болните са били предписани антибиотици, за да убият иначе полезните бактерии и им е било наредено да не консумират повече добавката, ако не е нужна. Легенда: Satish S. C. Rao, Abdul Rehman, Siegfried Yu, Nicole Martinez de Andino. Brain fogginess, gas and bloating: a link between SIBO, probiotics and metabolic acidosis. Clinical and Translational Gastroenterologyvolume 9, Article number: 162 (2018) ", "date": "2019.01.03", "title": "Могат ли да бъдат вредни пробиотиците?*"}
{"url": "https://www.actualno.com/viewpoint/vandal-tova-zvuchi-gordo-news_714126.html", "text": "  Дано ме прости Алексей Максимович Пешков за бруталната парафраза на неговото „Човек – това звучи гордо!”. Опитах се да открия смислено обяснение за безсмисления вандализъм, който се разпространява у нас като свински /без кавички/ грип. Стигнах единствено до заглавието на този текст.     Вандалът се гордее, че е разрушил нещо БЕЗНАКАЗАНО – няма значение дали е съсипал детска катерушка, пейка, скулптура, монумент или просто е разстрелял с пистолет една библиотека в новогодишната нощ. Ключовата дума е БЕЗНАКАЗАНО. Колко души ще реагират, ако в тъмните часове на денонощието видят глутница надрусани тийнейджъри да беснеят и трошат с ритници кварталната детска площадка. Най-много някой от тях да се обади на телефон 112 и да реши, че е изпълнил гражданския си дълг. После ще се прибере в къщи и ще дръпне пердетата на прозорците. А глутницата ще се разпръсне още щом чуе полицейската сирена да приближава. Полицаите ще обиколят района и няма намерят нито извършителите, нито очевидци. На другата вечер друсаните тийнейджъри ще трошат каквото им падне с още по-голяма злоба – като отмъщение, че някой им развалил „купона”. Ако се намери човек да свидетелства срещу тях, на сутринта колата му ще е или с нарязани гуми, или с натрошени стъкла.\r\nНай-често вандализмът се обяснява с липсата на ценностна система в обществото ни. Има нещо вярно, но не е достатъчно като обяснение. Чалгата, като един от основните унищожители на духовността у нас, сама по себе си не води до вандалска агресия. Колкото и да я ругаем, тя обикновено предизвиква положителни емоции у хората, които я харесват. А и няма как всички да слушат Бетовен или Гершуин.   Липсата на нормално домашно възпитание също понякога ражда вандали, но не непременно. Прекъснатата връзка родител-дете е най-прекият път към дрогата и алкохола, а от тях до вандалската агресия стъпката е много малка. Можем да минем през още много обяснения на това явление, но няма смисъл.  Вандалът е човек, който изпитва удоволствие да разрушава създаденото от другите. Това е неговият начин да се изяви, да блесне сред себеподобните си. Да разрушиш е много по-лесно, отколкото да създадеш нещо ново. А това май си е типично българско. Апропо, не бяха ли точно българските политици тези, които в началото на така наречения преход у нас унищожиха и разграбиха хиляди предприятия, създадени през така наречения социализъм. Техният вандализъм създаде истински вакуум в икономиката ни – после ѝ трябваха десетилетия, за да се възстанови. И сега гордо сравняваме брутния си вътрешен продукт с 1989 г. – годината, в която започнаха демократичните промени.\r\nТогава защо се чудим, че днешните тийнейджъри-вандали рушат без задръжки каквото им попадне?  Ангел Атанасов     ", "date": "2019.01.03", "title": "Вандал – това звучи гордо!"}
{"url": "https://www.actualno.com/celebrate/sv-prorok-malahija-news_712407.html", "text": "  Св. пророк Малахия написал последната пророческа книга на Стария Завет и е един от тъй наречените \"12 малки пророци\", и затова юдейското предание го нарича \"печат на пророците\".     Той пророчествувал на Юдея след завръщането на евреите от Вавилонския плен и в последните години от управлението на Неемия, между годините 416 и 400 преди Христа. През това време се породили големи безредици всред евреите и техните свещеници, които малката книжка на Малахия (само 4 глави) изобличава. Предмет на строгите нападки е упадъкът на нравите сред целия израилски народ по онова време, когато още не бил утвърден новия ред на Неемия и богослуженията в Йерусалимския храм.\r\nОсвен изобличенията книгата на Малахия съдържа пророчество за изпращането на Господния Предтеча със задача да подготви пътя на Идващия и за идването на Месия – Христос, Когото пророкът нарича \"Слънце на правдата\".\r\nКнигата на пророк Малахия наистина представлява приключване на старозаветните пророчества (\"печат на пророците\") и започване на благодатсвата история на тяхното изпълнение.   © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2019.01.03", "title": "Св. пророк Малахия"}
{"url": "https://www.actualno.com/education/bezplaten-vhod-za-5000-uchenici-v-muzeite-news_714132.html", "text": "  Близо 5000 ученици от цялата страна ще имат възможността да прекарат част от часовете си в музей през учебната 2018/2019 година. Посещенията ще се финансират по модул „Музеите като образователна среда“ по ОП „Осигуряване на съвременна образователна среда“ с обща стойност 120 000 лв. Това обясни пред Радостина Николова, главен експерт в дирекция „Съдържание на предучилищното и училищното образование” към Министерството на образованието и науката.     Подадените проекти били общо 132, а единственото ограничение било всяко училище да кандидатства с един. От тях 56 са одобрени, като регионът с най-много одобрени посещения в музеи е Пазарджик. Там ученици от 11 школа ще могат да усвоят учебния материал по забавен и интерактивен начин. Освен по-големите населени места като София, Варна и Бургас финансиране има и за по-малките - село Добромирка (община Севлиево), село Паталеница (община Пазарджик), град Ракитово, село Рупци (община Плевен), село Световра̀чене (Столична община), Хаджиминитрово (община Казанлък). Реализираните посещения ще бъдат по различни общообразователни предмети - „Околен свят“, „Човек и обществото“, „Човек и природа“, „История и цивилизация“, „Биология и здравно образование“, „Физика и астрономия“, „Технологии и предприемачество“, „Музика“. Николова обясни, че по-голяма част от проектите са свързани с пътуване до друго населено място. Училищата се насочват най-често към Националния исторически музей в София, Националния музей на образованието в Габрово и в Етнографски музей на открито Етър, обясни Николова.   179 ОУ „Васил Левски“ от село Доброславци е едно от одобрените школа. То е спечелило проект „Магията на чипровските килими“ на стойност 2500 лв. Директорката на училището Мария Христова обясни, че поради големия интерес освен учениците от 1-ви до 4-ти клас, които са подсигурени по проекта, са се включили и от останалите класове, които обаче платили допълнително. Те избират дестинацията, тъй като в различни часове от 3-ти и 4-ти клас се засяга историята на Чипровци и за промишлеността в него. В средата на октомври учениците от Доброславци са посетили Историческия музей в Чипровци, където са разгледали различните експонати, чули са интересна беседа, научили са как се багри вълната, прели са на вретено, мотали са прежда на мотовилка, оцветявали са килими със специфични шарки. Децата не искаха да си тръгват сподели Христова. Тя разказа, че след разглеждането на музея децата са играли в двора му, където са учили хора. Накрая ги почерпили с чипровски кори за баница и айрян. Според Христова подобни програми са чудесни, тъй като дават шанс на по-малките училища и на тези от по-отдалечени места да се запознаят с историята на България. „Средствата обаче не са достатъчни. Надявам се програмата да се реализира и следващата година, но с по-голямо финансиране“, сподели още директорката на 179-о ОУ.   Министерството на образованието и науката организира национален конкурс за учители за най-добър урок в музей. В него могат да се включат всички преподаватели независимо дали уроците са финансирани от ОП. Учителите трябва да представят снимки или видео от занятието, анкета сред участниците в посещението, да опишат предмета, темата и резултатите на посещението, както и да опишат защо са ги избрали. Най-добрите уроци ще бъдат обявени на сайта на МОН.", "date": "2019.01.03", "title": "Безплатен вход за 5000 ученици в музеите"}
{"url": "https://www.actualno.com/crime/vse-poveche-signali-za-nasilie-nad-jivotni-po-praznicite-news_714190.html", "text": "  Увеличаване на случаите на жестокост спрямо животни у нас между Коледа и Нова година отчитат от българския офис на международната организация за защита на животните „Четири лапи“. В повечето случаи агресията е насочена към домашни и бездомни кучета и котки, като най-често те стават жертва на стрелба с огнестрелно оръжие или на отравяне.     \"Макар краят на годината да е свързан с най-светлия християнски празник - Рождество, това е и периодът, в който традиционно отчитаме увеличаване на сигналите за жестокост над животни,“ разказва д-р Марина Иванова, директор на „Четири лапи“ за България.   \"Причините за това могат да бъдат различни – от прекомерната употреба на алкохол, до наличието на повече свободно време, което насилниците могат да посветят на планирано отдавна убийство на животно, което по някакъв начин им пречи. Нерядко при употреба на огнестрелно оръжие извършителите разчитат да останат незабелязани заради постоянните гърмежи от фойерверки и пиратки.\"\r\nЕдин от най-фрапиращите случаи на жестокост спрямо животни по празниците, за които в „Четири лапи“ е получен сигнал, е за кучето Мими, което на 23 декември е било простреляно от упор в главата от неизвестен извършител в Северния парк в София. Подобен случай на простреляно в главата от ловджии куче в столичния квартал Бухово в навечерието на Нова година предизвика вълна от недоволство в социалните мрежи. Продължават и отравянията на домашни и бездомни животни в паркове и градинки в Пазарджик, като през последната седмица има нови две отровени кучета, а от края на ноември миналата година общият брой на пострадали четириноги надхвирля 15, като до момента извършителят все още не е открит. Край Крумовград пък ловци, природозащитници и полиция издирват отровител, заложил примамки срещу диви животни, в резултат на което има загинали както диви хищници, така и ловджийски кучета.  \"Жертви на насилие са не само бездомни, но и домашни животни. Вчера получихме сигнал от Лесидрен за простреляно и влачено с автомобил пастирско куче, чийто труп е бил открит от собственика на 3 километра от мястото на стрелбата,“ разкрива д-р Иванова.\r\n\"Хубавото е, че напоследък в повечето случаи от полицията реагират адекватно и изпращат на място група за оглед.\"   От „Четири лапи“ съветват при всеки случай на насилие над животно да бъде подаван сигнал за извършено престъпление на тел. 112, а в случай, че диспечерите откажат съдействие – и до дежурен районен прокурор. От организацията също така настояват да бъде въведен по-стриктен контрол за притежаването на ловно оръжие и отровни вещества, тъй като от една страна с тях най-често се извършват престъпления спрямо животни и разкриването им е най-трудно, а от друга – неправилната им употреба представлява опасност и за хората    ", "date": "2019.01.03", "title": "Все повече сигнали за насилие над животни по празниците"}
{"url": "https://www.actualno.com/cosmos/vijte-pyrvite-snimki-na-ot-ledenija-svjat-ultima-tule-video-news_714150.html", "text": "  Спътник на НАСА изпрати първа снимка от ледения свят Ултима Туле – най-отдалеченият изучаван някога планетарен обект. На кадъра, направен от апарата „Нови хоризонти“ се вижда, че малката планета се състои от два свързани помежду си обекта. Затова планетата веднага беше оприличена на снежен човек     Ултима Туле се намира на 6.5 милиарда километра от Земята. Преминаването на сондата покрай нея постави рекорд за най-отдалечения обект, изследван някога. Предишният рекорд отново беше притежание на „Нови хоризонти“, когато спътникът прелетя край планетата-джудже Плутон през 2015 година, предаде БГНЕС.   Но Ултима Туле е 1.5 милиарда километра по-далеч и се намира в регион от Слънчевата система, известен като Поясът на Кайпер - околозвезден диск, разпростиращ се отвъд планетите от Слънчевата система и подобен на Астероидния пояс.\r\nВ Пояса на Кайпер има стотици хиляди подобни на Ултима Туле планети и тяхната ледена повърхност почти със сигурност съдържа следи как всичко се е зародило преди 4.6 милиарда години.  НАСА смята, че двете сфери, от които се състои Ултима Туле вероятно са се съединили още при зараждането на планетата или малко след това. Учените са решили да наричат по-голямата сфера Ултима, а по-малката Туле. Пропорцията между двете е три към едно.\r\nУлтима Туле е с размера на столицата на САЩ Вашингтон. Обектът е и много тъмен, показва информацията от сондата. Най-добре осветените му райони отразяват 13% от светлината, която попада върху тях, а най-тъмните – само 6%.        ", "date": "2019.01.03", "title": "Вижте първите снимки на  от ледения свят Ултима Туле (ВИДЕО)"}
{"url": "https://www.actualno.com/balkani/skopie-objavi-epidemija-ot-morbili-news_714143.html", "text": "  Обявена е епидемия от морбили в Скопие, а неваксинираните деца от днес (3 януари) няма да бъдат допускани в детските градини на македонската столица, предаде БГНЕС.     През последните дни в Скопие са регистрирани 12 нови случая на заболяването, обяви министърът на здравеопазването на Македония Венко Филипче. При шест от тях заразата с морбили е доказана с лабораторни тестове. Резултатите на останалите шестима заболели се очаква да излязат днес.   Осем от заразените са настанени в инфекциозни клиники в болница и всички са с усложнение бронхопневмония. Сред заболелите има 8-месечно бебе и деца на възраст 3-4 години. Един от заболелите е на 31 години.\r\nОбщо 15 000 деца под 14-годишна възраст не са ваксинирани в Македония, а на призивите това да бъде направено са откликнали едва 310, което е изключително малък брой.  ", "date": "2019.01.03", "title": "Скопие обяви епидемия от морбили"}
{"url": "https://www.actualno.com/society/jylt-kod-za-silen-vjatyr-i-snegovaleji-e-objaven-v-8-oblasti-news_714119.html", "text": "  Жълт код за силен вятър и снеговалежи е обявен в 8 области на страната за 3 януари. Това сочи справка на сайта на Националния институт по метеорология и хидрология (НИМХ). Кодът ще бъде в сила за областите: Благоевград, Пазарджик, Пловдив, Смолян, Кърджали, Хасково, Ямбол и Бургас.     В тези области се очакват умерени снеговалежи, в комбинация с усилване на вятъра от север-североизток към края на деня и през нощта срещу петък. Ще има условия за виелици и навявания.   Синоптиците прогнозират образуване на снежна покривка - до 10-15 см. Жълтият код означава потенциална опасност. От НИМХ съветват гражданите в тези области да бъдат внимателни за сняг или лед на пътя. Възможни са ограничения при дейности на открито.", "date": "2019.01.03", "title": "Жълт код за силен вятър и снеговалежи е обявен в 8 области"}
{"url": "https://www.actualno.com/asia/diplomat-nomer-1-na-kndr-v-italija-e-poiskal-politichesko-ubejishte-news_714144.html", "text": "  Управляващият посолството на Северна Корея в Рим е поискал политическо убежище в Италия. 48-годишният Чо Сон Гил се намира под закрилата на италианските власти, предаде БГНЕС.     Дипломатът е избягал още в началото на декември, но новината беше съобщена от медиите в Южна Корея едва сега. Официалните власти в Сеул обаче заявиха, че не са информирани за случая и не могат да го коментират.\r\nЧо Сон Гил ръководи дипломатическата мисия на Пхенян в Италия от 2017 година.\r\n\"Известно е, че е син или зет на един от най-високопоставените служители в режима на Севера\", съобщава южнокорейски ежедневник.  Повечето севернокорейски дипломати, които служат в чужбина, са задължени да оставят няколко членове на семейството - обикновено деца - в Пхенян, за да бъде предотвратено дезертирането им, докато работят в чужбина.   Чо обаче пристига в Рим през май 2015 г. със съпругата и децата си, което предполага, че той може би е от привилегировано семейство, твърди сайтът, добавяйки, че причината за неговото бягство е все още неясна.\r\nИталия е важна дипломатическа мисия за Пхенян, тъй като се занимава с отношенията на централата на ООН по храните и земеделието, а Северна Корея страда от хроничен недостиг на храна.    По време на собственото си дезертьорство Тае, бившият заместник-посланик в Лондон, заяви, че е променил живота си, за да даде на трите си деца по-добро бъдеще, след като им е било наредено да се върнат на север.\r\nДинастията Ким управлява обеднялата, но ядрено-въоръжена държава три поколения с недостиг на толерантност към разногласията, а режимът е обвинен в широко разпространени нарушения на правата на човека.", "date": "2019.01.03", "title": "Дипломат номер 1 на КНДР в Италия е поискал политическо убежище"}
{"url": "https://www.actualno.com/business/oshte-njama-razreshenie-za-protesta-na-bylgarskite-prevozvachi-v-bruksel-news_714152.html", "text": "  Отиваме на протест пред Европейския парламент, за да обясним на евродепутатите какво ще гласуват по темата пакет \"Мобилност\". Това заяви изпълнителният директор на Камарата на автомобилните превозвачи Димитър Димитров.     Засега (към 3 януари) няма разрешение за протеста в Брюксел, който трябва да се случи на 10 януари (тогава ще има заседание на транспортната комисия на Европейския парламент), но Димитров обяви, че според юристите на камарата нямало начин да няма протест, единствено администрацията на белгийската столица можело да каже по-различни параметри от тези, които си представят превозвачите ни. Идеята им е 150 камиона да отидат пред Европейския парламент.   В камиона си имам хладилник, имам си сателитна чиния, няма защо да ходя в хотел – това каза шофьор, представен под името \"Димитър\" пред Нова телевизия. По думите му, за да отиде на хотел, трябвало да знае език, камионът му през това време можел да бъде откраднат от \"неохраняем паркинг\".\r\nАко все пак бъде приет в очертаващия се вид, Димитров предупреди, че българските превозвачи ще почнат да се пререгистрират в други държави, защото към трети страни т.е. извън ЕС изискванията нямало да бъдат толкова строги. В България щяла да остане „по-незначителна част” от бизнеса, която обслужвала само вътрешния ни пазар.  Дотук Европейският съвет предлага на всеки четири седмици шофьорите да се прибират в страните, където са регистрирани фирмите. Отпадна изискването и превозните средства да се прибират.", "date": "2019.01.03", "title": "Още няма разрешение за протеста на българските превозвачи в Брюксел"}
{"url": "https://www.actualno.com/asia/v-jerusalim-shte-ogranichavat-shuma-ot-prizivite-za-molitva-na-musulmanite-news_714145.html", "text": "  Новият кмет на Йерусалим Моше Лион смята да намали звука от високоговорителите на джамиите, призоваващи вярващите за молитва. За целта полицията ще получи правомощия да се намесва, ако религиозните послания са твърде шумни, пише БГНЕС.     Според израелската телевизия Hadashot, местните религиозни лидери в арабския Източен Ерусалим са уведомени за намеренията на градоначалника и дори съдействат за осъществяването им.   Програмата за намаляване на шума предвижда високоговорителите на джамиите да бъдат заменени с нови устройства, чиято сила на звука е ограничена. Те също така ще имат функцията \"дистанционен контрол\" и полицията ще може да ги намалява, ако прецени, че са надвишени нормите за пределно допустимо ниво на шум.\r\nБюджетът за закупуване на нови говорители е между 13 000 и 19 000 долара.  Това не е първият опит на Израел да заглуши призивите за мюлюслманската молитва, която се практикува пет пъти дневно. През 2017 година Кнесетът прие закон на първо четене, който предвиждаше да бъдат ограничат часовете, в които се отправят призивите за молитва, както и да бъдат забранени усилвателите в джамиите. Законът обаче не влезе в сила след като хиляди хора излязоха да протестират срещу него.\r\nСпоред данни на ООН, в Йерусалим има общо 73 джамии.", "date": "2019.01.03", "title": "В Йерусалим ще ограничават шума от призивите за молитва на мюсюлманите"}
{"url": "https://www.actualno.com/balkani/gyrcija-nagradi-trima-migranti-za-projavena-smelost-spasjavali-sa-hora-ot-pojar-news_714146.html", "text": "  Гърция удостои с гражданство трима мигранти – двама египтяни и един албанец – които спасявали хора по време на опустошителния през юли, при който загинаха 90 души.     На специална церемония гръцкият президент Прокопис Павлопулос благодари на тримата рибари, че са показали смелост и човечност. \"Вие вече сте европейски граждани и можете да научите всички, които не разбират европейските ценности, какво трябва да правят\", заяви държавният глава и поясни, че извършеното от тримата мигранти е ясно послание срещу популизма и ксенофобията.   И до момента не е ясно точно колко души дължат живота си на Джейк Гани от Албания и двамата египтяни Махмуд Муса и Емад Ал Хаими. Гръцкият вътрешен министър обаче каза, че те са спасили от пламъците най-малко 12 души.\r\n\"Няма религия, няма бели и черни. Когато видиш, че нещо такова става, трябва да отидеш и дори да жертваш живота си, за да помогнеш на хората\", каза пред гръцките медии Махмуд Муса.  \"Докато съм жив, ще правя добро за Гърция. Ще го правя винаги и ако трябва, ще се върна пак там хиляди пъти да помогна\", бяха думите на Ал Хаими.\r\nПожарът, подклаждан от силните ветрове, изравни със земята градчето Мати. Оцелелите от трагедията си спомнят, че е трябвало да скачат в морето, за да се спасят от пламъците.   През септември на мигрант от Мали, който се изкачи с голи ръце по фасадата на жилищен блок, за да спаси висящо от балкон на висок етаж 4-годишно момченце.    ", "date": "2019.01.03", "title": "Гърция награди трима мигранти за проявена смелост - спасявали са хора от пожар"}
{"url": "https://www.actualno.com/politics/shte-ima-li-otnovo-upita-na-bylgarskata-politicheska-scena-news_714149.html", "text": "  Т.нар. юпита, които станах известни с връщането на Цар Симеон II и управлението му като премиер на България в началото на века, отново ще опитат да се върнат на политическата сцена в България. Опитът ще бъде направен през изборите за Европейския парламент, които ще се проведат през май тази година. Става въпрос за \"Милениум Клуб България\" - сдружението на младите българи, родени след 1981 година, реализирани професионално или академично в чужбина, пише в. \" \".     Ръководството на сдружението ще започне кампания за евроизборите, като това е решено от ръководството му. Това сдружение беше създадено преди почти две години в двореца \"Врана\" - на 28 март, 2016 година. Все още обаче не е ясно дали участието в евровота ще е със собствена листа.   Сбирките на юпитата, чийто председател Румен Чолаков живее в Лондон и поради тази причина минава за близък на княз Кирил, са уважавали с присъствието си експремиерът Симеон Сакскобургготски, бившият президент Росен Плевнелиев, омбудсманът Мая Манолова.\r\nНа общо събрание клубът е избрал нов управителен съвет и е приел инициативите си за новата година. През 2019 година сдружението ще концентрира усилията си в две посоки. Първият приоритет - дискусии с политици и дипломати относно реформите, необходими за изграждането на по-силна и обединена Европа. Вторият приоритет е кампанията \"България 2040\", която е продължение на проекта на клуба \"Краят на прехода\". В рамките му експертите на \"Милениум\" и други младежки организации в страната разработиха стратегически програми за развитие на България в следващите 20 години.  Общото събрание преизбрало за нов мандат като председател Румен Чолаков. Заместник и занапред ще му е Цветелина Пенкова.\r\nСчита се, че \"новите юпита\" поддържат добри отношения с шоумена и телевизионен водещ Слави Трифонов. Чолаков е бил на стола на водещия за цяла вечер в шоуто, след като многократно е гостувал в него. А при посещението на Трифонов и екипа му в Лондон бе централна фигура в залата. Заместничката му Цветелина Пенкова пък се яви на \"Има такава държава\" преди почти 1 година.   \"Пред нас стои нелеката задача да продължаваме да доказваме, че младите експерти на България могат да бъдат намерени по целия свят. Живеем в технологична епоха, в която не е важно да присъстваш физически някъде, а да имаш желание да оставиш следа, давайки част от себе си за прогреса на българските общности по цял свят\", заяви след преизбирането си Чолаков.    \"Потенциалът ни ще расте прогресивно, защото младите търсят алтернативни платформи, където да развиват идеите си\", оптимист е Пенкова.", "date": "2019.01.03", "title": "Ще има ли отново юпита на българската политическа сцена?"}
{"url": "https://www.actualno.com/society/novini-ili-novini-kartinata-na-pechata-za-3-januari-news_714134.html", "text": "  Трети януари е вече добра дата за поне първоначални излизания от новогодишното настроение. Време е доброто ни и лежерно чувство да се развали и отново да станем същите леко тревожни хора и намръщени хора, защото ако не сме такива през цялата година, как иначе ще се насладим на празниците, когато дойдат отново? Докато свиквате с новия-стар режим, ето най-важните новини от вестниците.       дава по 3250 евро за първо дете, пише вестник \"Сега\", правейки сравнение с нищожната помощ за първо дете у нас. Също така, Тирана забранила казината в градовете и е намалила студентските такси. Разбира се, години наред Албания за нас е била синоним на трети свят и забравено от света място, което никога няма да се справи с наследството на Енвер Ходжа. Е, време е да разберем: отдавна са на светлинни години от нас.   Интересна новина: Писмо в бутилка открило получателя си във Варна 26 години след като било пуснато в открито море. Било пуснато през 1992 година от капитан Христо Христов и намерено от южноафриканец. Христов пуснал 50-60 писма по това време...Затова ако нещо ви стяга шапката не унивайте, ами се насочвайте към плажа и пишете, пишете...Все ще стигне до някой - примерно арменския поп. \"Страх от \"Бонус-малус\" намалил катастрофите през 2018-а година\", според \"Труд\". За пръв път има някакъв спад в зловещата статистика, като според изданието причината била в страха от \"бонус-малус\", или пък в масовия ужас след катастрофата край Своге.     Паяците вдигат по 200 коли на ден в София, пише \"Монитор\", като през почивните дни бройката спаднала четири пъти. Това би могло да се свърже с горната новина: като си в колата страх от катастрофи и бонус-малус, като я оставиш някъде - страх от паяка. Въобще, няма оправия, навсякъде заплахи.", "date": "2019.01.03", "title": "Новини или Novini - картината на печата за 3 януари"}
{"url": "https://www.actualno.com/asia/seriozno-zemetresenie-v-kitaj-news_714139.html", "text": "  Силно земетресение е станало факт преди няколко часа в Китай. Това става ясно от данни на Европейския средиземноморски сеизмологичен център.     Според информацията на официалната страница на институцията трусът е бил от 5,2 по Рихтер. Има обаче уточнение, че все още данните не са редактирани от сеизмолози. Съгласно руската информационна агенция РИА Новости става въпрос за земетресение от 5,3 по Рихтер.   Трусът е бил провинция Съчуан, на 40 километра дълбочина. Най-близкото значимо населено място е на над 100 километра от там, при това говорим за градче със 77 000 души. На 217 километра от епицентъра е град Чунцин, с над 3,5 млн. души население.\r\nЗа момента няма данни за човешки жертви или материални щети.  ", "date": "2019.01.03", "title": "Сериозно земетресение в Китай"}
{"url": "https://www.actualno.com/curious/kmet-i-sveshtenik-se-syuziha-sreshtu-djado-koleda-news_714151.html", "text": "  78-годишен свещеник и кмет развалиха празника на децата, като съюзиха срещу дядо Коледа. Така 40 деца и техните родители останали неприятно изненадани точно на празника.     В социалните мрежи майките разказаха, че след случилото се децата със сълзи на очите ги питали дали думите на отец Себастиано Русо, свещеник в село Маляно Алпи, в провинция Кунео са верни. Родителите се питат как е възможно това да се случи в момент, когато те поставят подаръците на децата си под елхата в най-свещената нощ в годината.   Разгневените семейства решават да напишат писмо до епископа на областта и да обяснят случилото се. \"Има начини и начини да се кажат нещата. Понякога се изискват уважение и деликатност. Има време да се каже нещо. Методът със сигурност не е чрез разваляне на Коледа за децата. Някои теми трябва да се обсъждат в семейството\", категорични са майките.\r\nКметът на града обаче защити свещеника, който служи там от 1994 година. Градоначалникът каза, че истинското значение на Коледа не може да бъде сравнено с консуматорството на подаръците, а с идването на земята на Исус, за да донесе на хората спасение и светлина, предаде БГНЕС.  Отец Себастиано Русо, който е свещеник от 55 години, подаде оставка и обясни, че тя е лично решение, което обаче не било свързано със случилото се.", "date": "2019.01.03", "title": "Кмет и свещеник се съюзиха срещу Дядо Коледа"}
{"url": "https://www.actualno.com/cite/rejtingyt-na-rumen-radev-raste-bojko-borisov-divee-ot-gnjav-tova-e-situacijata-news_714154.html", "text": "  Това , кандидат за кмет на София на БСП на предишните местни избори и баща на депутата от БСП Стоян Мирчев. Той коментира вече прословутата , като я счете за нещо нормално и за пълна с истина.     ", "date": "2019.01.03", "title": "Рейтингът на Румен Радев расте, Бойко Борисов дивее от гняв – това е ситуацията"}
{"url": "https://www.actualno.com/asia/trymp-ironizira-indija-zashtoto-finansirala-biblioteka-v-afganistan-news_714147.html", "text": "  Американският президент Доналд Тръмп се подигра на индийския министър-председател Нарендра Моди за това, че финансира библиотека в Афганистан, като намекна, че от нея няма никаква полза, предаде БГНЕС.     След заседание на правителството във Вашингтон президентът защити плановете си САЩ да инвестират по-малко в други държави и даде за пример инвестициите на Индия.   След като подчерта, че е в приятелски отношения с Моди, Тръмп разказа как индийският премиер непрекъснато му обяснявал, че е построил библиотека в Афганистан. \"И какво се очакваше да му кажем? О, благодаря ви за библиотеката!. Аз не знам кой я ползва тази библиотека в Афганистан\", каза американският президент.\r\nЗасега не е ясно за кой точно проект на Моди говори Тръмп, но Индия е инвестирала 3 милиарда долара в Афганистан, откакто водените от САЩ войски свалиха режима на талибаните. Сред инвестициите на Делхи са възстановяване на университета край Кабул и обучение в Индия на 1000 афганистански студенти ежегодно.  ", "date": "2019.01.03", "title": "Тръмп иронизира Индия, защото финансирала библиотека в Афганистан"}
{"url": "https://www.actualno.com/america/karanicata-za-budjeta-na-sasht-izglejda-shte-prodylji-dylgo-news_714141.html", "text": "  Републиканската и Демократичната партия не успяха да постигнат компромис относно държавния бюджет на САЩ за финансовата 2019 година (започва от октомври 2018 година) по време на консултациите при американския президент Доналд Тръмп, предаде БГНЕС.     Консултациите ще продължат и утре (4 януари), но перспективите засега не са особено розови. Основната ябълка на раздора е финансирането на стената на границата с Мексико - фундаментална част от предизборната програма на Тръмп. Той иска за целта да бъдат дадени 5 млрд. долара - нещо, което категорично не се харесва на демократите, които са съгласни на максимум 1,3 млрд. долара.   Лидерът републиканците в американския Сенат Мичъл Макконъл заяви, че Сенатът няма да разглежда бюджетни законопроекти, които демократите планират да гласуват в Камарата на представителите. Припомняме, че след през миналата есен Сенатът остана под влиянието на Републиканската партия. Самият Тръмп се закани, че бюджет няма да има, докато демократите не отстъпят. А Макконъл прогнозира, че патовата ситуация може да продължи седмици наред.\r\nЗаради липса на бюджетни средства, федералното правителство частично не работи вече 12 дни. То прекрати работата си на 22 декември и до момента законодателите не са успели да приемат бюджет.  ", "date": "2019.01.03", "title": "Караницата за бюджета на САЩ изглежда ще продължи дълго"}
{"url": "https://www.actualno.com/chronicles/v-kanada-e-zabraneno-robstvoto-news_712384.html", "text": "  Робството е социално-икономическа или правна система, при която хора, наричани роби са разглеждани като собственост на други хора, наричани робовладелци. То е особеност на определени нива на развитие на производителните сили в еволюцията на историята на икономиката и на производствените отношения. Робите не притежават лична свобода и често са подложени на принудителен труд. Те могат да бъдат купувани, продавани или притежавани от момента на тяхното залавяне, покупка или раждане. Лишени са от правото да се придвижват, да отказват да работят или да изискват заплащане за труда си, а в някои правни системи собствениците имат правото дори да изтезават или убиват своите роби. Терминът „робство“ има и по-широка употреба, свързана с безправие, както и с подчиненост, зависимост: „роб на страстите си“, „робува на амбициите си“ и пр.     Робството е известно от дълбока древност, но се проявява в различни форми при различните цивилизации. Изглежда, че историческият си произход дължи на практиката военнопленници да бъдат използвани като работна ръка. Такава е и съдбата на някои завладени и поробени народи. Културният разцвет на древна Атина и древен Рим например е основан на икономика, базирана изцяло на робски труд. Аристотел счита, че робството е природен феномен и го нарича брана. С прехода от робството към феодализма по-голямата част от работната сила вече не е робска. Въпреки това, робството не изчезва, а остава повече или по-малко маргинален социален статус според зоните в рамките на Средновековието и модерната епоха, като се подновява в широк мащаб по време на колонизацията на Америка. Трансатлантическата търговия с роби е може би най-емблематичната картина на робството поради нейната продължителност (векове), обхват (общо няколко десетки милиони роби) и нейното историческо въздействие (особено върху Съединените щати и Африка).   Движението против робството започва също от древността, но придобива нов тласък от края на осемнадесети век, когато завършва с премахването на робството в повечето страни по света, но не без силна съпротива (Гражданската война в САЩ). Въпреки че е осъдено от древни времена, много време минава преди да бъде премахнато, като днес то е официално забранено във всички държави по света след влизане в сила на Международния пакт за граждански и политически права. Последната държава, която отхвърля робството е Мавритания през 1981 г. Въпреки това според различни оценки броят на съвременните роби е между 20 и 36 милиона души – едно от най-ниските относителни нива в световната история. Повечето от тези хора са главно в Южна Азия и са загубили свободата си като обезщетение за неизплатени дългове или обещания. Съвременното робство е свързано преди всичко с практиката на заробване на длъжници, нови форми на крепостно право, деца-войници, домашни прислужници под строг надзор, насилствени бракове и трафик на хора (главно на жени и деца с цел проституция)\r\nМеждународният ден за възпоменание на търговията с роби и нейното премахване се празнува на 23 август, а Международният ден за премахване на робството се празнува на 2 декември. Множество съвременни международни договори (включително Конвенцията за робството от 1926 г.) забраняват робството и го считат за престъпление срещу човечеството.  ", "date": "2019.01.03", "title": "В Канада е забранено робството"}
{"url": "https://www.actualno.com/crime/5-hil-po-malko-krajbi-prez-2018-g-otchita-mvr-news_714161.html", "text": "  Кражбите през 2018 г. са с около 5000 по-малко в сравнение с 2017 г., или около 11-12% по-малко. Това каза за bTV комисар Димитър Кошов – зам.-началник отдел „Криминална полиция” към ГДНП.     По думите му разкриваемостта е 30-33%.   Откраднатите коли през миналата година също са по-малко. За първа година имаме под 2000 регистрирани противозаконно отнети автомобила, отбеляза комисар Кошов.\r\nТой отчете, че около коледните и новогодишните празници е било по-спокойно за служителите на реда в сравнение с предходната година.  Имало и случаи на предотвратени кражби след сигнали на граждани, които са се обадили в полицията, след като са видели съмнителни лица.\r\nПолучаваме повече сигнали за извършени престъпления, гражданите ни вярват повече, убеден е комисар Кошов.   ", "date": "2019.01.03", "title": "5 хил. по-малко кражби през 2018 г. отчита МВР"}
{"url": "https://www.actualno.com/business/seriozna-chast-ot-am-hemus-shte-se-stroi-bez-obshtestvena-porychka-news_714140.html", "text": "  134 километра от магистрала \"Хемус\" ще се проектират и строят от държавното предприятие \"Автомогистрали\" без обществена поръчка. Това става ясно от обява на Агенция \"Пътна инфраструктура\" (АПИ) в края на миналата година, предаде БНР.     Става въпрос за участъка между Боаза и Велико Търново. За него ще отидат 1,125 млн. лева без ДДС. В този сектор са пътните възли \"Дерманци\", \"Каленик\", \"Плевен\", \"Летница\".   В случая се прилага текст, според който избягването на правилата на закона е възможно, когато юридическо лице, което е обект на контрол, възлага поръчки на възложителя, който го контролира, или на друго юридическо лице, контролирано от същия възложител. Контрол върху \"Автомагистрали\" упражнява едноличният собственик на капитала – Министерството на регионалното развитие и благоустройството, което е и принципал на АПИ.", "date": "2019.01.03", "title": "Сериозна част от АМ \"Хемус\" ще се строи без обществена поръчка"}
{"url": "https://www.actualno.com/europe/jertvite-na-vzriva-v-magnitogorsk-stavat-vse-poveche-news_714142.html", "text": "  37 достигна броят на жертвите при срутването на жилищния блок в Магнитогороск. Министерството на извънредните ситуации на Русия съобщи, че през изминалата нощ са били открити телата на още четирима души - две жени и един мъж. Полът на четвъртата жертва засега не се съобщава, пише БГНЕС.     Съдбата на четирима от обитателите на злополучния блок остава неизвестна.   Взривът в блока в индустриалния град в Урал стана на 31 декември в ранните сутрешни часове. Въпреки спекулациите за тероризъм, основна версия на следствието е взрив на газ. Опцията \"тероризъм\" обаче изобщо не е изключена, след като стана ясна новина за в Магнитогорск, в който загинаха трима души. Оказа се, че превозното средство се взривило след полицейска операция, пише Daily Mail.\r\nПо информация на ТАСС взривът в блока е станал в апартамент, нает от таджикистанец, който е изваден тежко ранен изпод руините на блока. Има непотвърдена информация за намерени следи от взривно вещество - хексоген. А таксиджия твърди, че преследващи злополучната маршрутка полицаи са мятали гранати по нея. Местни журналисти пък видели огромно огнено кълбо, когато станала експлозията с превозното средство. Официалното обяснение е взрив от газова бутилка, която била в маршрутката.  ", "date": "2019.01.03", "title": "Жертвите на взрива в Магнитогорск стават все повече"}
{"url": "https://www.actualno.com/society/prognoza-za-vremeto-3-januari-chetvyrtyk-news_714122.html", "text": "  Днес южно от България ще преминава циклон, който ще е причина за динамичното време в страната. Ще духа умерен северозападен вятър, след обяд ще се ориентира от север-североизток и привечер ще се усили. Ще бъде облачно с валежи от сняг, значителни в южните и планинските райони от страната, където в комбинация с вятъра ще има условия за виелици.         Почти без валежи ще е в Североизточна България. Температурите ще се понижат и минималните ще са между минус 3° и 2°, а максималните ще са предимно между минус 2° и 3°. Атмосферното налягане ще се повиши и ще е значително по-високо от средното за месеца. Това съобщи за Агенция „Фокус“ дежурният синоптик Мартин Славчев от Националния институт по метеорология и хидрология. По Черноморието ще бъде облачно, ветровито и с валежи от сняг. Ще духа умерен североизточен вятър, който привечер ще се усили. Температурите ще се понижат и максималните ще са между 2° и 4°.\r\nВълнението на морето ще е 2 - 3 бала. Температурата на морската вода е около 7°. В планините ще е облачно, ветровито и с валежи от сняг. В Рило-Родопския масив снеговалежите ще са значителни и ще има условия и за навявания. Ще духа силен и бурен североизточен вятър и с него температурите ще се понижат. Усещането ще е за мразовито време. Максималната на височина 1200 метра ще е около минус 5°, на 2000 метра – около минус 10°. В петък от север валежите ще започнат да спират, най-късно в Рило-Родопската област и югозападните райони. Ще остане ветровито. Застудяването ще продължи.  В събота слаб сняг ще превалява все още на места в Югоизточна България, над северозападната част от страната облачността временно ще се разкъса. Вятърът ще отслабне. Ще бъде студено, с отрицателни дневни температури. В неделя с усилване на вятъра от северозапад, в Източна България от север, ще започне да нахлува нова порция студен въздух. Главно в Северна България и планините ще превали слаб сняг.", "date": "2019.01.03", "title": "Прогноза за времето - 3 януари (четвъртък)"}
{"url": "https://www.actualno.com/business/pechalbite-na-bankite-u-nas-moje-da-nadhvyrljat-rekordnite-15-mlrd-leva-news_714131.html", "text": "  Банковият сектор очаква рекордна печалба за 2018 г. Прогнозите са тя да надхвърли 1.5 милиарда лева. В края на ноември по данни на Българската народна банка (БНБ) трезорите отчитат общо 1.47 млрд. лв. печалба. Тя надхвърля с 80 млн. лв. резултата за цялата 2008 г. - най-добрата година, преди да се развихри финансовата криза у нас. Тогава обаче активите на банковия сектор бяха около 70 млрд. лв., докато сега са 103 млрд. Съществена разлика има и в лихвените нива, които сега са доста по-ниски отпреди десет години, пише днес вестник .     Само за година, от ноември 2017 до ноември 2018 г., печалбата на банките е скочила с 35%, сочи статистиката на БНБ. За ноември 2017 г. тя бе 1.088 млрд. лв. За поредна година голямата заслуга за добрия финансов резултат се пада на събраните такси и комисиони. Нетните приходи от тях в банковата система за единадесетте месеца на годината се равняват на 974 млн. лв.   Ръстът на банковите активи се дължи на увеличеното кредитиране, отчита още БНБ. Кредитите и авансите заемат 65% от активите на банките и за единадесетте месеца на годината те са нараснали с близо 8%, или с 6.4 млрд. лв. Така отпуснатите заеми за бизнеса вече достигат 35 млрд. лв. Кредитите за домакинствата са 22 млрд. лв., от които 10.79 млрд. лв. са ипотечни заеми, а останалите - потребителски. Общо лихвените приходи на системата от кредити и аванси достигат 2.52 млрд. лева.\r\nТова число е почти без промяна спрямо данните от преди година въпреки отчетения ръст на отпуснатите заеми и аванси.  В същото време въпреки почти нулевите лихви растат депозитите в банките. За единадесетте месеца на тази година те са се увеличили с 5.4 млрд. лв. (6.5%) до 89.1 млрд. лв., като нарастват всички видове депозити.", "date": "2019.01.03", "title": "Печалбите на банките у нас може да надхвърлят рекордните 1.5 млрд. лева"}
{"url": "https://www.actualno.com/art/luvyra-s-rekord-prez-2018-g-news_714165.html", "text": "  Рекорден брой хора са посетили Лувъра през 2018 година. Известният парижки музей е посрещнал 10 милиона души миналата година, съобщи директорът му Жан-Люк Мартинез. Според него рекордният брой посетители е заради възраждането на международния туризъм в Париж, който понесе силен удар след терористичните атаки във френската столица.     Предишният рекорд за посещение в Лувъра беше през 2012 година, когато 9.7 милиона души са стъпили в залите му, предаде БГНЕС.   Като музей, кралската резиденция Лувър отваря за посетители през 1793 година по време на Френската революция. В първата експозиция са включени 537 картини и 124 други предмети на изкуството от колекциите на френските крале.", "date": "2019.01.03", "title": "Лувъра с рекорд през 2018 г."}
{"url": "https://www.actualno.com/showbusiness/ekipyt-na-gospodari-na-efira-e-v-neplaten-otpusk-shte-ocelee-li-shouto-news_714196.html", "text": "  Екипът на популярното предаване \"Господари на ефира\" е в неплатен отпуск, защото шоуто все още няма договор за тази година с Нова телевизия. Това е казал продуцентът на предаването Джуди Халваджиян в интервю пред \" \".     Думите на Халваджиян са потвърждение на информация на още преди коледните празници – че предаването няма телевизионен дом за 2019 година. Той е казал и, че преговаря с други телевизии да намери платформа за предаването.   Припомняме, че \"Господари\"-те бяха флагманът и в новогодишната програма на Нова телевизия. Халваджиян пък е недоволен, че от Нова били \"оставили в неведение\" предаването за съдбата му до последния възможен момент. Сега то не присъства в програмата на телевизията – вместо това, от 23:00 часа стартира сезон на популярния комедиен сериал \"Теория на Големия взрив\".\r\nПрипомняме, че през тази година \"Господари на ефира\" претърпя сериозен удар по реномето си. Причината - скандалът с репортера , след като стана ясно, че той симулира побой при свое разследване.  ", "date": "2019.01.03", "title": "Екипът на \"Господари на ефира\" е в неплатен отпуск, ще оцелее ли шоуто?"}
{"url": "https://www.actualno.com/america/izvestni-hakeri-iskat-otkup-za-sekretna-dokumentacija-za-11-septemvri-news_714148.html", "text": "  Хакери поискаха откуп в биткойни, за да не публикуват хиляди секретни документи, свързани с атентатите от 11 септември 2001-ва година в Ню Йорк. Групата Dark Overlord твърди, че документите са откраднати от застрахователи и правителствени агенции, пише БГНЕС.     Хакерската групировка, известна с разбиването на защитата на Netflix, клиники за пластична хирургия и други чувствителни обекти, публикува линк към 10 GB криптиран архив и обеща да пусне ключовете за отварянето му, ако до понеделник (7 януари) не получи искания откуп. Хакерите твърдят, че документите разкриват истината за това какво точно се е случило на една от най-известните дати в новата история.   \"Нашите 18 000 страници ще дадат отговори на много от конспиративните теории за 11.09.2001\", пишат хакерите в Twitter.\r\nВ материалите се съдържат и строго секретни документи на американското правителство, които е трябвало да бъдат унищожени. Вместо това те са запазени от адвокатски и застрахователни фирми, а сега – откраднати от хакерите.  Групата Dark Overlord стана известна през 2016-та година, когато успешно атакува медицински центрове и заплаши да предложи за продажба медицински картони на известни пациенти, ако не получи откуп. Миналата година хакерите успяха да откраднат от Netflix и целия сезон на сериала \"Оранжевото е новото черно\". Общо 50 компании са попаднали досега под прицела на Dark Overlord.", "date": "2019.01.03", "title": "Известни хакери искат откуп за секретна документация за 11 септември"}
{"url": "https://www.actualno.com/varna/jiteli-na-varnenski-sela-nastojavat-za-otpadane-na-vinetkite-za-tjah-news_714189.html", "text": "  Аналогично със случая със , жители на села около Варна искат винетките за тях да отпаднат. Става въпрос за селата Тополи и Константиново, както и вилните зони край курорта „Златни пясъци“ и летището.     Във връзка с искането на жителите, директорът на Областното пътно управление Румен Илиев обясни, че има само едно решение на Министерския съвет – 945 от 2004 г., което регламентира кои пътища са от републиканската пътна мрежа и кои са общински.   Илиев поясни, че навсякъде, където започват пътища от републиканската пътна мрежа, а това е след табела „Край на населеното място“, е задължително да има винетка.", "date": "2019.01.03", "title": "Жители на варненски села настояват за отпадане на винетките за тях"}
{"url": "https://www.actualno.com/ruse/s-praznichen-vodosvet-rusenci-shte-posreshtnat-bogojavlenie-news_714191.html", "text": "  На 6 януари, Йордановден, Русенската Митрополия и Община Русе организират Богоявленски водосвет. от Катедралния храм „Света Троица” тръгва литийно шествие, а церемонията по хвърляне на кръста на Понтона под хотел „Рига”.     Зам. областният управител Валентин Колев ще поздрави участниците и гостите. В чест на празника ще бъде строена и почетна рота под музикалния съпровод на Общински духов оркестър – Русе. Богоявленският водосвет ще бъде извършен от Н.В.П. Русенски митрополит Наум, който ще поръси знамето, войската, официалните лица и присъстващите за здраве и благополучие.   Желаещите да участват в благословената надпревара за изваждане на кръста от река Дунав ще могат , час преди церемонията, като условието е да имат навършени 18 години и да носят документ за самоличност, удостоверяващ тази възраст.\r\nВсички желаещи да скачат в ледените води, трябва да знаят, че от съображения за сигурност се налага ограничение на броя участници до 15 човека, затова е важно да се явят своевременно за записване. Традиционно, извадилият от  водата богоявленския кръст, ще получи хавлиен халат и парична награда, връчени му от кмета на Община Русе Пламен Стоилов.  ", "date": "2019.01.03", "title": "С празничен водосвет русенци ще посрещнат Богоявление"}
{"url": "https://www.actualno.com/asia/ekzekutiraha-kitajskija-djak-izkormvacha-news_714195.html", "text": "  В Китай екзекутираха сериен убиец и изнасилвач, отнел живота на 11 жени и малолетни момичета в периода 1998 – 2002 година в град Байнин в северозападната провинция Гансу.     „Присъдата е изпълнена в четвъртък сутринта въз основа на решение на Върховния народен съд на Китайската народна република. Осъденият Гао Ченюн беше обесен“, се казва в съобщение на Министерството на правосъдието в Пекин.   Той преследвал жертвите си до домовете им, преди да ги ограби, изнасили и убие. Прерязвал им гърлата и разчленявал труповете.\r\nГао, баща на две деца, е арестуван през 2016 година в супермаркет, след като полицията успява да го идентифицира след серия от ДНК тестове.  Първото убийство извършил през май 1988 – годината, в която е роден синът му. Тогава 23-годишна жена е открита мъртва с 26 прободни рани.\r\nСледващите убийства следват същия модел, като техен обект са млади жени, които живеят сами. Най-младата му жертва е 8-годишно момиченце.   От страх от серийния убиец, жените в град Байнин излизали в продължение на години само с мъж - придружител.    Убийствата спират през 2002, но само няколко години по-късно полицията успява да направи пробив в разследването, когато чичото на Гао е арестуван за дребно престъпление. Той разрешава на полицията да му направи ДНК тест, който показва, че негов роднина е извършител на престъпленията.\r\nМалко по-късно следователите установяват, че това е Гао.\r\nПрез март миналата година Народният съд в Байнин определи смъртна присъда за 54-годишният Ченюн, след като беше признат за виновен за изнасилвания, убийства, грабежи и разчленяване на труповете на жертвите си. Осъденият признава вината си.   ", "date": "2019.01.03", "title": "Екзекутираха китайския Джак Изкормвача "}
{"url": "https://www.actualno.com/politics/syvetnik-na-plevneliev-vidja-opit-na-rumen-radev-da-podkrepi-dogan-news_714153.html", "text": "  Новогодишното обръщение на президента започна с абсурдно неадекватна част, в която започна да говори за починали и приключва „с малка спретната реклама на политическия проект на Ахмед Доган” – да се обединим. Може би тази част беше най-адекватна, заяви политологът Румяна Коларова, част от екипа на предишния президент Росен Плевнелиев, в коментар за вече на сегашния президент Румен Радев.     Коларова откри и друго предимство на речта на Радев – била кратка. Но това не значело, че речта не скандална – скандалът бил точно обединението между и \"същите идеи\" били прокламирани и от Румен Радев. Става въпрос за думите: \" Но политиката не се прави на масата, а се определя и решава от усилията на милионите осъзнати личности. Вярвам, че за изминалите години българите свикнаха да дишат въздуха на свободата и няма да позволят тя да бъде ограничавана. Убеден съм, че нашият народ може да излезе от всяка криза и безпътица, когато надмогне егоизма и страха и обедини усилия в името на справедливостта, законността, суверенитета и просветеното бъдеще. В това е смисълът на единението. В това е бъдещето ни като народ и държава \".   Нищо особено не виждам в тази реч, опонира пред Нова телевизия Михаил Мирчев, кандидат за кмет на София на БСП на предишните местни избори и баща на депутата от БСП Стоян Мирчев. Какво изненадващо има – подредено беше в две минути за корупцията ни, за която цял свят знае. Защо трябва да превръщаме отново Ахмед Доган в звезда, около която се въртят всички звездички, попита Мирчев, според когото Доган е отчаян и търси начин как да управлява пак с ГЕРБ, както и да \"завърже\" БСП.\r\nИскам един път президентът Радев да нарече нещата с истинските им имена. За него и екипът му от кръга (бел. ред. - имаше и , което спря да излиза ) Путин и автокрацията е блян, заяви Коларова, която се скара с Мирчев, че кабинетът раздал 2 млрд. лева в последните дни на миналата година – \"все едно БСП не го правело\". Не е ли произвол да те арестуват и за 48 часа на никой да не се казва, за арест на детето ти – за 24 часа, продължи Мирчев. А Коларова определи речта и за \"политиканстване\", защото се използвали само тези на опозицията. Абсолютни смехории, каза Мирчев. \"И аз мога да кажа чисто махленски, че подлагаш на сина си, който е острие на БСП в парламента\", засегна се Коларова.   , обобщи Коларова. Рейтингът на Румен Радев расте, Бойко Борисов дивее от гняв – това е ситуацията, заключи Мирчев.", "date": "2019.01.03", "title": "Съветник на Плевнелиев видя опит на Румен Радев да подкрепи Доган"}
{"url": "https://www.actualno.com/tennis/nishikori-se-okaza-nepreodolimo-prepjatstvie-za-grigor-news_714159.html", "text": "   не успя да преодолее Кей Нишикори на 1/4-финалите на турнира в Бризбън. . Това бе първото по-тежко за изпитание за българина, но той не успя да се справи, напускайки турнира по-рано и от миналата година, когато отпадна полуфиналите. Нишикори пък ще има за съперник френския тенисист Жереми Шарди в следващата фаза на надпреварата.     Първият сет вървеше изключително равностойно. За съжаление обаче, точно към края, в 11-ия гейм, Григор се пропука. Българинът успя да спаси две поредни точки за пробив и дори си осигури предимство, което обаче бързо пропиля и японецът спечели следващите две точки, а след това последва и печеливш удар, с който Кей осъществи задачата да сервира за сета. В последвалия гейм японецът бе категоричен и затвори сета, в който Григор нямаше точка за пробив.   Вторият сет започна добре за българина, който поведе с 3:0 гейма, с пробив във втория гейм. В четвъртия гейм Нишикори спря серията на Григор, а в седмия съумя да върне и пробива, след което го затвърди и изравни - 4:4. Последва дежа вю - в 11-ия гейм Димитров допусна отново да бъде пробит и японецът поведе с 6:5, след което спечели сервис гейма си на нула и затвори мача след един час и 40 минути игра.\r\nСлед днешния мач Григор остава само с 1 победа в 6 мача срещу Нишикори, която постигна именно в Бризбън преди две години.       Димитров достигна до мача с японеца в четвъртфиналите на турнира, след като отстрани последователно Йошихито Нишиока и Джон Милман. Българинът и Нишикори досега са играли пет пъти един срещу друг. Японският тенисист е постигнал 4 победи и само една загуба, която обаче се случва именно в Бризбън, когато Димитров триумфира с титлата.    Френският тенисист Жереми Шарди пък си осигури място в полуфиналите на турнира в Бризбейн и именно той ще е съперникът на победителя от двубоя между Димитров и Нишикори.", "date": "2019.01.03", "title": "Нишикори се оказа непреодолимо препятствие за Григор"}
{"url": "https://www.actualno.com/sofia/nad-130-snegopochistvashti-mashini-sa-na-teren-v-sofija-news_714157.html", "text": "  Във връзка с валежите от сняг в южните и източни райони на Столична община тази нощ са извършени обработки със смеси срещу заледяване.     Обработени са улици и булеварди, по които се движи обществения транспорт, общински пътища и основни улици в районите Панчарево, Витоша, Студентски, кв. „Горна баня”, „Триадица”.   В момента продължава работа по вътрешноквартални улици в район „Витоша”. Обработени са и участъци от Южната дъга на Околовръстен път. На терен са над 130 снегопочистващи машини.\r\nОпесъчаване е извършено на планинските пътища във Витоша Драгалевци – Алеко и Бояна – Златни мостове.  Градският транспорт се движи навсякъде по обичайните си маршрути.\r\nПрогнозата за времето е за усилване на вятъра, снеговалеж и понижение на температурите. От Столичната община напомнят на шофьорите да използват автомобилите си оборудвани за движение при зимни условия.   В кризисните центрове на Столична община са потърсили подслон 140 души, останали без дом. В тях те получават храна и възможност да пренощуват.    ", "date": "2019.01.03", "title": "Над 130 снегопочистващи машини са на терен в София"}
{"url": "https://www.actualno.com/crime/5-koli-izgorjaha-do-osnovi-v-pernishki-kvartal-tazi-nosht-news_714223.html", "text": "  Пет лели автомобила изгоряха до основи тази нощ в Перник, информираха от Областната дирекция на МВР в града.     Колите са изгорели напълно. Това станало в квартал \"Изток\" в областния град.   Сигналът е получен в полицията около 3 часа през нощта. Според сигнала огънят тръгнал от 2 коли - Ауди Q5, собственост на 25-годишна жена и БМВ Х5, собственост на 51-годишен мъж.\r\nСлед това огънят бързо се прехвърлил върху останалите автомобили, които били паркирани в близост до посочените по-горе коли. Друга кола пък е леко опожарена, добавят от МВР.  Колите били паркирани пред жилищен блок в пернишкия квартал.\r\nНа място са пристигнали екипи на полицията, които извършили оглед. По случая е образувано досъдебно производство и действията по разследването продължават.   ", "date": "2019.01.03", "title": "5 коли изгоряха до основи в пернишки квартал тази нощ"}
{"url": "https://www.actualno.com/education/otpadat-modulite-za-izpitite-sled-7-klas-news_714197.html", "text": "  \"Отпадат модулите за изпитите след 7 клас. Той става единен като съдържанието му се запазва същото и неговата продължителност ще е 150 мин., а за децата със специални образователни потребности той ще може да бъде удължен с допълнителни 90 мин.\" Това съобщи министърът на образованието Красимир Вълчев.     \"Нямаме нужда от тези модули, защото всички ученици ще кандидатстват в профилирана или в професионална гимназия. Съдържанието ще е само върху произведения от 7 клас\", уточни образователният министър Красимир Вълчев, предаде БГНЕС.   ", "date": "2019.01.03", "title": "Отпадат модулите за изпитите след 7 клас"}
{"url": "https://www.actualno.com/goodnews/blagorodna-iniciativa-se-razrastva-v-burgaski-region-news_714171.html", "text": "  Последните две големи червени сърца, в които ще се събират капачки, ще бъдат монтирани в Поморие на 4 януари.     Ахелой и Каблешково вече пълнят големите си сърца, за да помогнат на хора в беда.\r\nИнициаторите на кампанията обявиха, че парите, събрани от капачките, ще се използват за техни съграждани със здравословни проблеми. „Сърцето на Ахелой” е монтирано до Фонтана в центъра на града.\r\nСъбраните в Каблешково капачки ще бъдат присъединени към каузата на Поморие, за да бъде купена за нуждите на АГ отделението на МБАЛ Поморие. „Сърцето на Каблешково” е монтирано пред читалището в града.  Всички, които имат желание да помогнат на каузата, да продължават да събират пластмасови капачки, с които ще се пълнят съоръженията и така ще дарят здраве и радост на свои съграждани.", "date": "2019.01.03", "title": "Благородна инициатива се разраства в бургаски регион"}
{"url": "https://www.actualno.com/starazagora/v-stara-zagora-zapochva-filmov-festival-s-bogata-programa-news_714213.html", "text": "  От за трети пореден път в Стара Загора гостува . В селекцията са включени осем заглавия, в които на фокус са Близкия изток, Централна Азия и Северна Африка. И тази година партньор на организирано от ArtEria - Стара Загора, събитие е Регионална библиотека „Захарий Княжески“.     В програмата на Sofia MENAR Film Fest в Стара Загора ще бъде открита на 15 януари с „Да пееш в Париж“, съвместна продукция на Казахстан, Латвия и САЩ. Филмът разказва историята на Амре Кашаубаев, самороден талант от малък град в Казахстан и известен в цялата страна с красивия си глас и умението да свири на националния инструмент дамбъра. Той стига сам до Париж, където гастролира и го сравняват с Карузо и Марио Ланца. Загива при неизяснени обстоятелства през 1934 г. в Алма Ата.\r\nДругите игрални филми в програмата са турският „Таксим Холдем“, руският „Имамът“, иранският „Стадо без пастир“ и ливанският „Оскърбление“. Останалите три филма са документални - пакистанският „Хинду Блус“, бразилският „Йога - Архитектура на спокойствието“ и френският „Мароко отвисоко”.\r\nЦената на билетите за прожекциите е 5 лв., а за учащи и пенсионери - 3 лв. Организаторите предлагат за кино маниаците и MENAR PASS, който дава достъп до всички прожекции на цена от 30 лв. и с намаление за ученици и пенсионери – 20 лв. Той може да бъде закупен .   Подробна програма може да видите . ", "date": "2019.01.03", "title": "В Стара Загора започва филмов фестивал с богата програма"}
{"url": "https://www.actualno.com/crime/otkradnaha-kartini-na-vladimir-dimitrov-majstora-news_714227.html", "text": "  Девет картини на Владимир Димитров-Майстора са откраднати от апартамент в София. Кражбата е станала преди ден. За престъплението вече е подаден сигнал в полицията, съобщи БНР. За момента не се знае точната  стойност на откраднатите платна.     Те са били собственост на един от  наследниците на известния художник.   ", "date": "2019.01.03", "title": "Откраднаха картини на Владимир Димитров - Майстора"}
{"url": "https://www.actualno.com/health/kak-da-otslabnem-sled-praznicite-news_714212.html", "text": "  \"Не е необходимо да подходим стресово към диетата. Килограмите, които сме качили по празниците, организмът не ги счита за свои структури и много бързо може да се лиши от тях, така че трябва само да му помогнем.\" Това отбеляза диетологът проф. Донка Байкова в интервю за bTV.     По думите ѝ трябва да  започваме плавно да премахваме някои неща от менюто си.   Проф. Донка Байкова посочи още, че в момента са актуални моно диетите.\r\n\"Ако ядете само по няколко яйца на ден, с много течности, ще свалите още първия ден 1 кг. Организмът използва много енергия, за да разгради тази храна и все едно че се движим\", каза още диетоложката. Според нея обаче не трябва да прекаляваме със солта и подчерта, че наистина трябва да пием много течности.  Друг вариант за бързо сваляне на килограми е един ден да се ядат само картофи, вторият ден – само риба или само яйца, и третият ден – само плодове и зеленчуци.\r\nПроф. Донка Байкова препоръча киселото мляко за прочистване на стомаха, а зеле, броколи и карфиол – за черния дроб, диоретични ефекти пък могат да се постигнат с  плодове и зеленчуци.   За тези, които сега започват диета, проф. Байкова припомни, че трябва да поддържат добър имунитет, защото сме в период на застудяване и грип. През студените дни трябва да се приемат билкови напитки и растителни антибиотични субстанции, препоръча още тя.    ", "date": "2019.01.03", "title": "Как да отслабнем след празниците?"}
{"url": "https://www.actualno.com/society/sistemata-za-izdavane-na-karti-za-stolichnija-gradski-transport-vremenno-se-srina-news_714228.html", "text": "  Получи се временен срив в системата за издаване на карти за градския транспорт в София. Става въпрос за технически проблем, информира БНТ.     За около час издаването и подновяването на карти за обществения транспорт са преустановени.   На влизане в метростанциите в София софтуерът не разчита картите, които били заявен за зареждане днес, обясниха от Центъра за градска мобилност (ЦГМ) пред обществената телевизия.\r\nТова е затруднило пропускането на пътниците към метрото, а служителите в пунктовете за зареждане и подновяване на картите били принудени временно да не зареждат картите, докато проблемът не бъде отстранен, така че да не се струпват огромни опашки пред метрото.  Това не се харесало на столичани и гостите на София. С недоволство реагирали хората пред пункта на ЦГМ в подлеза на метростанция \"СУ Св. Климент Охридски\", които разбирали от табела, че временно не могат да бъдат обслужени.", "date": "2019.01.03", "title": "Системата за издаване на карти за столичния градски транспорт временно се срина"}
{"url": "https://www.actualno.com/kustendil/ruslan-myjnov-shte-predstavi-lubimi-ruski-pesni-v-kustendil-news_714182.html", "text": "  На 18 януари, от 19 ч. в Общински драматичен театър - Кюстендил ще се състои концерта на Руслан Мъйнов и плевенската филхармонияс дирегент Левон Манукян.     Програмата включва неостаряващи хитове от руски филми, цигански романси и любими песни на няколко поколения.\r\nЗрителите ще имат възможността да се насладят на вечните песни „Очи чeрные”, „Ваше благородие”, „От зари до зари”, „Нане цоха”, „Смуглянка”, „Парамела”, обичани детски песни и хитове от репертоара на Алла Пугачова, Муслим Магомаев и ВИА „Земляне“, предаде кореспондент от града, за .   ", "date": "2019.01.03", "title": "Руслан Мъйнов ще представи любими руски песни в Кюстендил"}
{"url": "https://www.actualno.com/cosmos/vijte-pyrvite-kadri-ot-tymnata-strana-na-lunata-snimki-news_714274.html", "text": "  Китайският космически апарат Чанъе-4 за изследване на обратната страна на Луната  изпрати първите снимки от тъмната страна на луната. Преди часове той кацна на естествения спътник на планетата ни, съобщи държавната телевизия на Китай. Това е в историята на човечеството. Успешното приземяване е било осъществено в 10.26 местно време (4.26 българско), се казва в съобщението от Пекин. Апаратът е изпратил на сателита, който поддържа комуникацията между диспечерите на Земята и сондата снимка от \"тъмната страна\".     Снимките са публикувани на сайта на Китайското национално космическо управление (CNSA).   По-рано китайските държавни медии съобщиха, че мястото, където е кацнал Чанъе-4 се нарича Ейткън и е кратер на Южния полюс. По време на мисията ще бъдат направени 10 експеримента – шест от Китай и четири от други държави.\r\nСред тестовете ще бъдат засаждане на картофи и други семена. Обратната страна на Луната почти не е изследвана, а комуникацията с нея е трудна, защото винаги е обърната в противоположна на Земята посока.  За да бъде решен този проблем, през май беше изстрелян сателит в орбита около Луната. Той действа като връзка между космическия апарат и Земята. Районът от близката страна на Луната има много равни терени, на които може да се кацне, докато далечната й страна е неравна и планинска.     ", "date": "2019.01.03", "title": "Вижте първите кадри от Тъмната страна на Луната (СНИМКИ)"}
{"url": "https://www.actualno.com/politics/krasimir-vylchev-naprejenieto-okolo-razdeljaneto-na-meteorolozite-s-ban-e-potusheno-news_714199.html", "text": "  \"Напрежението около сагата с разделянето на метеоролозите с БАН вече е потушено, но остават няколко спора, които се отнасят до имоти. Осигурени са средства за функционирането на Националния институт по метеорология и хидрология (НИМХ), който от 1.01 вече не е към Българската академия на науките, а към Министерството на образованието и науката. Това каза министърът на образованието Красимир Вълчев, който се срещна с новото ръководство на института, предаде БГНЕС.     \"Останаха няколко части от имоти, които трябва да уточним. Те досега не са се използвали пълноценно нито от БАН, нито от НИМХ. Убеден съм, че следващата седмица ще намерим решение за това, но като цяло институтът има възможност за пълноценно функциониране\", увери министърът и добави, че институтът продължава да работи в целия си обем от дейности.   Вълчев подчерта, че в момента се води дело само за една сграда, която трябва да се реши кой и как ще използва.\r\n\"Тази сграда е единственият неизяснен въпрос, който остава, тъй като тя беше определена и за седалище на новосъздадения от БАН „Институт за изследвания на климата, атмосферата и водите“. Като се уточни ползването на сградата, съм убеден, че оттам нататък ще бъдат изчистени проблемите\", уточни Вълчев.  Той подчерта, че ще настоява двата института да си партнират и добави, че НИМХ ще извършва и научна дейност. Министърът обясни, че при отделянето на института от БАН в академията са останали само 12 души от общо над 700 служители.\r\n\"Надяваме се, че вече нямаме проблеми с ръководството на БАН“, каза и.д. директор на новия НИМХ проф. Пламен Нинов.   \"НИМХ продължава с всичко, което е правил, с всичките си научни проекти. Същевременно сме заложили нови, които стартират тази година. Това, което е ново, е актуалната тема за замърсяването на въздуха, тъй като има една дискусия кой е основният източник на замърсяване - дали е транспортът или битовото горене\", обясни бившият директор на НИМХ и понастоящем зам.-директор на института проф. Христомир Брънзов.    Той добави, че има методи, с които може да се определи еднозначно кой от двата източника е приоритетен, а другата тема е за замърсяването на града отвън и какъв е неговият процент.\r\n\"Ще бъдат осъвременени и съществуващите предупредителни системи за наводнение\", добави още проф. Пламен Нинов.", "date": "2019.01.03", "title": "Красимир Вълчев: Напрежението около разделянето на метеоролозите с БАН е потушено"}
{"url": "https://www.actualno.com/crime/jertvite-na-pytja-prez-minalata-godina-namaljavat-plovdiv-e-naj-opasnoto-mjasto-news_714226.html", "text": "  По-малко хора са загинали по българските пътища през миналата година, отколкото през 2017 година. Това поне сочи официалната статистика на МВР, за която многократно е имало съмнения доколко е достоверна – най-вече заради това как се включват в статистиката починали от травми не на местопроизшествието, а на по-късен етап.     През 2018 година има 75 смъртни случая по-малко по българските пътища, отколкото през 2017 година. Миналата година са починали 607 души заради . Това е и положителен рекорд през последните 5 години.   Тревожен факт е, че сред загиналите има много пешеходци – 115 души. Макар по официална статистика пряката вина за инцидент на пътя да е на пешеходец в 0,77% от регистрираните случаи, тежкият край при такива случаи изглежда почти неизбежен.\r\nНай-смъртоносното място в България си остава област Пловдив. Преди изготвянето на официалната статистика за цялата минала година вече е ясно, че до ноември включително в Пловдивска област са станали 863 тежки катастрофи. За сравнение в Столична община, която е на второ място, тежките сблъсъци на пътя са с над 100 по-малко – 749. Варна е трета, с 665 катастрофи. На дъното на незавидната класация т.е. на местата, на която би искала да е всяка област, са Перник (48 катастрофи), Търговище (55) и Ямбол (66).  Огромният брой катастрофи в Пловдивско е довел до смъртта на 70 души. В София са загинали 48 души, а във Варна – 45 т.е. там по-често тежките катастрофи са били смъртоносни, отколкото в София. Най-малко загинали след катастрофа има в област Кърджали – 3 души, в Кюстендил – 4 души, и в Смолян – също 4 души.\r\nПред в. \"Труд\" ръководителят на КАТ Росен Рапчев коментира, че през миналата година са издадени 76 000 електронни фиша и че засиленият контрол на пътя дава положителни резултати.", "date": "2019.01.03", "title": "Жертвите на пътя през миналата година намаляват, Пловдив е най-опасното място"}
{"url": "https://www.actualno.com/plovdiv/nova-kniga-razkazva-kak-se-e-razvil-plovdiv-v-perioda-ot-syedinenieto-do-1944-ta-godina-news_714233.html", "text": "  Как се е развил Пловдив в периода от и каква е ролята на местната власт за неговия подем? Това разкрива нов годишник, издаден от Регионалния исторически музей в града. Изданието е озаглавено „Ролята на община Пловдив за развитието на града през периода 1886-1944-а година“. То е с обем от и пловдивчани могат да си го закупят от Информационните центрове на музея, като цената му е 8 лева.     Това е 12-тата книга от поредицата на музея, обяви при представянето й директорът на Регионалния исторически музей Стефан Шивачев, който е автор на историческата книга. За първи път в нея е включено само едно монографично научно издание.\r\n„Книгата е плод на един доста дългогодишен труд и на един доста дългогодишен интерес на проблематиката на общинското самоуправление конкретно през периода на капитализма или в случая периода от 1886-а до 1944-а година“, заяви при представянето й директорът на Регионален исторически музей – Пловдив Стефан Шивачев. Той уточни, че е избрал да представи този период от развитието на града, защото тогава се поставят основите на общинското самоуправление в България. „Преди Съединението Пловдив е столичен град и като столичен град има шанса и възможността да бъде обгрижван от цялата държава, наречена Източна Румелия“, обясни Шивачев.  По времето на Освобождението София е осемхиляден град, а през 1944-та година вече надхвърля вече 300 000 души, което означава, че има над 30 пъти увеличение на населението. В Пловдив от 33 000 души те се увеличават на 118 000, което над 3 пъти. Съпоставено между двата града се оказва, че София има 10 пъти по-високи темпове на развитие.\r\nВ този период Пловдив е град без градоустройство. Град, в който има някои много интересни сгради като джамии, бани и успоредно с това улици на принципа на сокаците – прашни през лятото и кални през зимата. Град, който няма водоснабдяване и пловдивчани пият вода от едни сакаджии, както ги наричат тогава, тоест едни цигани, които с едни кожени мехове взимат вода от Марица и я разнасят по къщите.\r\n„Когато през 1882 година Херман Шкорпил прави едно изследване буквално казва: не съм срещал място с повече бактерии, колкото са тези кожени мехове. Представяте си каква вода пият. Няма никаква канализация. Всички отходни води се изливат в дворовете. Ако тук-таме има запазени части от Римска канализация те отвеждат до края на улицата, тоест до никъде. Разбира се няма осветление. Няма транспорт. Няма никакво градоустройство, тоест всичко се строи на принципа на това хрумнало му на някой да си прави къщичка и той си я прави както си иска“, допълва Шивачев.    Чак след края на периода, през 1944 година Пловдив вече е град, който има водоснабдяване с вода от Родопите, така наречения Сотирски водопровод, който докарва от басейна на Тъмръшката река чиста вода. Още с построяването на водопровода всеки пловдивчанин има на ден по около 300 литра вода. Градът вече има и градоустройствен план на архитект Шнитер в периода от 1896-а до 1942-43 година и с втори градоустройствен план на немския професор Херман Янсен, който е направен през 1944 година. Тогава Пловдив е електрифициран, започва да се изгражда и канализация. Изградени са и основните диги на река Марица. И най-важното – градът става различен, придобива европейски облик.", "date": "2019.01.03", "title": "Нова книга разказва как се е развил Пловдив в периода от Съединението до 1944-та година"}
{"url": "https://www.actualno.com/asia/sauditska-arabija-vyrvi-kym-smyrtno-nakazanie-za-neizvestni-obvineni-za-ubijstvoto-na-hashogi-news_714235.html", "text": "  Главният прокурор на Саудитска Арабия поиска смъртно наказание за петима от 11-те обвиняеми за убийството на журналиста Джамал Хашоги, предаде БГНЕС. Имената на обвиняемите обаче така и не се казват официално.     Саудитска Арабия е отправила на два пъти официални искания за представяне на доказателства от Турция - където Хашоги беше убит в консулството на кралството в Истанбул - но до този момент няма пристигнал отговор.   Хашоги, сътрудник на The Washington Post, е убит на 2 октомври в това, което Рияд нарича \"измамна\" операция.\r\n59-годишният журналист е бил удушен, а тялото му нарязано на парчета от екип от 15 саудитци, изпратени в Истанбул за убийството, според турски официални лица. Според докладите, останките му, които все още не са открити, са разтворени в киселина. Консулството и резиденцията бяха претърсени от турските власти през октомври заедно с няколко други места.  Анкара поиска екстрадиране на заподозрените, за да бъдат съдени в Турция, но исканията бяха многократно отхвърлени от Рияд.\r\nСпоред ЦРУ фактическият лидер на кралството, принц Мохамед бин Салман, е най-вероятният разпоредител на убийството на Хашоги. Но през ноември генералният адвокат на Саудитска Арабия изключи каквото и да било участие на Салман.", "date": "2019.01.03", "title": "Саудитска Арабия върви към смъртно наказание за неизвестни обвинени за убийството на Хашоги"}
{"url": "https://www.actualno.com/sliven/shte-ima-li-rjazyk-skok-v-cenata-na-vodata-v-sliven-news_714248.html", "text": "  След упоритото мълчание на ВиК – Сливен и опасенията за , вчера бе разпространено официалното съобщение за промените в цената на водата за Сливен и региона.     Оказа се, че - в рамките на около 6 %. Цената за довеждане на питейни води за битови потребители се променя от 1,634 лв. – на 1,712  лв./куб. м., на канализационните услуги от 0,070 лв./куб. м - на 0,079 лв./куб. м. Пречистването на отпадъчни води за битовите и приравнените към тях потребители ще струва 0,394 лв./куб. м, вместо досегашните  0,367 лв. за кубик.\r\nПромяната в цените на водоснабдителните услуги става след решение на Комисията за енергийно и водно регулиране (КЕВР), на базата на Наредба за регулиране на цените на водоснабдителните и канализационни услуги, в сила от януари 2016 г.\r\nСпоред тази наредба промените в цените на водата ( винаги нагоре ) се залагат в петгодишни бизнес планове, които се разработват от управителите на ВиК дружествата и защитават пред КЕВР.  Бизнеспланът на управителя на „Водоснабдяване и канализация – Сливен” ООД обаче не е публично достъпен.\r\nПроверка на установи, че това не е прецедент. Повечето ВиК оператори не са счели за нужно да публикуват в официалните си сайтове годишните си финансови отчети, бизнес плановете и инвестционните си намерения. Очевидно тази информация е доста конфиденциална и скътана някъде дълбоко в КЕВР.    ", "date": "2019.01.03", "title": "Ще има ли рязък скок в цената на водата в Сливен? "}
{"url": "https://www.actualno.com/society/ilijan-vasilev-gerb-ni-dovede-do-demografski-kolaps-news_714281.html", "text": "  \"Ето ви неопровержимите данни за тоталния колапс на демографията на Бългрия при управлението на ГЕРБ. Не твърдя, че са само те виновни, а че се провалиха тотално.     През 2009 година раждаемостта е малко над 75 хиляди деца. През 2018 година паднаха под 60 хиляди. Това не е било, дори след национална катастрофа.\r\nЗа сметка на това, смъртността се е запазила - 110 хиляди души. През 2009 година сме се съкратили с 35 хиляди души, като тенденция за точката на невъзвратимост е била някъде към 2050 година, при 50 хиляди сега, тя се премества към 2035 година.\r\nИ така бавно и полека изчезваме от картата на света, докато отчитаме ръст на средната работна заплата!? Някой някъде става по-богат, и за сметка на консумирания от него \"черен\" хайвер, ние общо имате повишен жизнен стандарт\", енергийният експерт Илиян Василев. И допълни:     \"А сме губили стотици хиляди във войни и пак сме възкръсвали. Истинският проблем обаче не е този, който всички виждат и признават, а това че знаем, че тези на власт не могат да променят нещата и ние се примирихме с това и престанахме да търсим алтернативата, на това вътре в себе си.\r\nСъучастници в убийството на България. Действително изглежда е по-добре да си отидеш от този свят, с илюзии, отколкото да видиш пред очите си сривът на своята нация на хиляди години. Да виждате политици, политики и покаяние?\"    ", "date": "2019.01.03", "title": "Илиян Василев: ГЕРБ ни доведе до демографски колапс "}
{"url": "https://www.actualno.com/curious/dneven-horoskop-za-4-januari-news_714287.html", "text": "        Днес може да страдате от любовна мъка. Всъщност това не е чак толкова рядко срещано явление, така че просто продължете напред и не изпитвайте гняв. Обърнете внимание на здравето си и не подценявайте студа. Днес не притискайте половинката си с излишни въпроси. Ако има нещо да ви се каже - рано или късно ще стане. Измислете си друго забавление.   Това е добър ден за започването на ново начало. Най-добре е да стартирате всичко сами и на по-късен етап да решите дали да включите в начинанието вашата половинка.     Това е ден, в който може да си устроите малък празник. Дори да нямате повод си спомнете за последния момент, в който сте били много щастливи и ли просто създайте такъв.    През този ден няма да ви е лесно да ви се угоди, така че бъдете готови за определен отпор от страна на половинката ви. Може би е добре да излезете и да си подарите една приятна разходка. През този ден не бързайте да се заричате и да давате обещания. Много скоро обстоятелствата ще се променят и няма да ви е лесно да изпълните това, което сте искали.   Днес обърнете повече внимание на половинката ви. Не е лесно да се угоди на някой, който не знае какво иска, така че първо решете именно тази задача.    Днес може да се поглезите повече от обикновено. Ако пък нямате нужда може да насочите усилията си  към любимия ви човек. Той или тя със сигурност няма да ви откажат това удоволствие. През този ден може да се решите на по-сериозна стъпка в отношенията ви с любимия човек. Няма да е лошо да организирате една семейна среща, ако все още не сте запознали половинката ви с родителите ви.    През този ден потърсете утеха в познати неща. Ако се замислите добре дори няма да имате нужда от утеха. Бъдете повече оптимисти, отколкото скептици.  Сега е моментът да изненадате вашата половинка. Покажете някоя дълго крита черта от вашия характер, но от положителните. Вечерта може да се заемете с дейност, свързана с изкуство. Днес може да ви се наложи да свършите някоя друга работа, но със сигурност ще намерите време и за ваши любими дейности. Задачата ви е да направите така, че вторите да са повече.", "date": "2019.01.03", "title": "Дневен хороскоп за 4 януари"}
{"url": "https://www.actualno.com/society/ivo-mirchev-haosyt-s-elektronnite-vinetki-be-garantiran-news_714284.html", "text": "  \"Проблемите със системата за електронни винетки са доказателство, че не е достатъчно да се изсипят няколко милиона лева, барабар с подкупите.     При държавните поръчки в България обемът на инвестираните бюджетни средства е без значение. Константа са огромните суми за корупция и убийствената доза некадърност на изпълнителите на IT проекти\", блогърът Иво Мирчев.   \"Така ще е, докато на някой не му хрумне, че системи като тази с винетките може да се изпълни за неколкократно по-ниска сума, при в пъти по-добро качество.\r\nИ така до следващия път, в който някой висш гербер ще цъфне по ТВ да обяснява колко много са направили и колко много пари са дали\", допълни той.  ", "date": "2019.01.03", "title": "Иво Мирчев: Хаосът с електронните винетки бе гарантиран"}
{"url": "https://www.actualno.com/crime/myje-s-probodni-rani-sled-napadenie-v-sofija-news_714326.html", "text": "  Сигнал за постъпили в болнично заведение двама мъже на 42 и 45 години с прободни рани е бил получен в полицията малко след 18:00 часа тази вечер. Това съобщиха от пресцентъра на МВР.     По данни на пострадалите на кръстовището на булевардите „Никола Габровски“ и „Г. М. Димитров“ възникнал скандал между тях и пресичащ мъж, който ги нападнал и им нанесъл нараняванията. Потърпевшите сами се придвижили до болницата, където са настанени за лечение.   Столични полицаи са предприети действия по издирването на извършителя. Работата по изясняване на фактите и обстоятелствата по случая продължава.\r\nПо-късно от УМБАЛ \"Св. Анна\" съобщиха, че двамата ранени са оперирани и стабилизирани, а раните им са сериозни, носещи опасност за живота. И двамата са ранени в корема, имат рани и по рамената. При единият пациент порезната рана в областта на корема е била с дълбочина повече от 10 сантиметра.  ", "date": "2019.01.03", "title": "Мъже с прободни рани след нападение в София "}
{"url": "https://www.actualno.com/curious/samoletna-kompanija-vleze-na-seriozna-zaguba-zaradi-greshka-s-bileti-news_714232.html", "text": "  Базираната в Хонконг авиокомпания \"Катай пасифик\" погрешка пуснала билети за първа и бизнес класа на много ниски цени и това ѝ струва много, предаде БГНЕС.     Наблюдателни клиенти купили билети за полети от Виетнам до Съединените щати за първа класа само за 670 долара. Обичайната им цена била 16 000 долара. Билети за бизнес класа, които обичайно се продавали между 4000 и 6000 долара също били пуснати за 670.   От компанията признаха за грешката. След това обявиха, че няма да отменят вече купените билети.\r\nПървите пасажери, които се сдобили с тях, вече са летели на тази цена.  \"Катай пасифик\" не пожела да обяви общия брой на продадените по този начин билети. Повечето вероятно са купени в държави в Европа и Северна Америка, защото се появили на сайтовете за билети когато в по-голямата част на Азия е било късно през нощта.", "date": "2019.01.03", "title": "Самолетна компания влезе на сериозна загуба заради грешка с билети"}
{"url": "https://www.actualno.com/starazagora/otkrivat-se-12-stajantski-pozicii-v-centyra-za-evropejski-iniciativi-v-stara-zagora-news_714225.html", "text": "  12 стажантски позиции за открива Центърът за европейски инициативи (ЦЕИ) в Стара Загора. Младите хора ще могат да работят през 2019 и 2020 г. в центъра, чийто проект е оценен най-високо и е класиран на първо място при старта на програмата „Европейски корпус за солидарност“ в България. Нейната цел е да се бори с младежката безработица в европейски мащаб и дава възможност на младежки организации в държавите членки на Европейския съюз да разкрият стажантски позиции и работни места.     Позициите в ЦЕИ са за четирима български и осем чуждестранни младежи. Те ще работят в три направления - Младежко радио и социални медии, Разработване и управление на проекти и Офис мениджмънт, маркетинг и реклама. Кандидатите трябва да са завършили средно образование, да владеят говоримо английски и да имат желание да се развиват професионално в едно от трите направления. . За младежите от други населени места ще бъде осигурена безплатна квартира. Кандидатстването става текущо, а кандидатурите се разглеждат по реда на тяхното постъпване и до заемане на свободните позиции. Повече подробности . \r\nВ края на миналата година Центърът за европейски инициативи е сертифициран със „Знак за качество“ за успешната си работа по европейски програми.  Организацията предлага и безплатни консултантски услуги за млади хора, които търсят стажантски или доброволчески проекти в чужбина.", "date": "2019.01.03", "title": "Откриват се 12 стажантски позиции в Центъра за европейски инициативи в Стара Загора "}
{"url": "https://www.actualno.com/dobrich/otnovo-brojat-domashnite-praseta-v-dobrichko-zaradi-afrikanska-chuma-v-silistra-news_714275.html", "text": "  Заради по свинете в Силистренска област отново ще бъде направено преброяване на домашните прасета в т. нар. задни дворове в Добричко. Това е решено на днешното заседание на Областната епизоотична комисия в Добрич. Част от населените места в добруджанските общини Тервел, Крушари, Генерал Тошево и Добричка попадат в инфектирана и буферна зони.     По данни на директора на ОДБХ д-р Борислав Каменов до момента са регистрирани пет огнища на заразата в Североизточна България, а носителите на вируса са диви прасета. Всички 480 проби са отрицателни след регистрираното заболяване на диви прасета в местността Зеленка.\r\nВ Добричка област заработи нов свинекомплекс в каварненското село Септемврийци. Там разградска фирма отглежда .\r\nД-р Каменов цитира данни на румънски ветеринари, според които в периода от 26 до 30 декември там са регистрирани 32 нови огнища на африканска чума и заболяването се е възобновило в стари огнища в окръзите Тулча и Констанца.  ", "date": "2019.01.03", "title": "Отново броят домашните прасета в Добричко заради африканска чума в Силистра"}
{"url": "https://www.actualno.com/ruse/deca-ot-ruse-poluchiha-uroci-po-robotika-i-programirane-news_714220.html", "text": "  Успешно приключи проект „ – лекции по програмиране и кодиране за деца на сдружение „Европейски инициативи без граници“. Проектът е финансиран по програма „Знание и растеж“, осъществявана от Фондация „Русе – град на свободния дух“, с подкрепата на Фондация „Еконт“.     Лекциите бяха с времетраене 1 час и включваха кратка теоретична подготовка, програмиране на робот, кодиране на micro:bit платка, основни термини в програмирането, игри и много изненади. Събитието бе насочено към деца от 8 до 16 години, а началото на финансовите работилници бе поставено на 3 декември 2018 г. Интересът към проект „Игра на кодове“  бе много голям и още в първите дни бяха заети и десетте лекции. Организаторите проведоха допълнително 2 лекции, за да се отговори на търсенето от родители, ученици, учители и училищно ръководство.\r\nПроектът е съобразен с , като използва играта и забавлението като инструменти да повиши разбирането и усвояването на нови знания. Основната цел на „Игра на кодове“ е създаването на страст към науката, новите знания, програмирането, кодирането и роботиката.\r\nРаботилниците по програмиране се осъществиха на място в училищата, в удобно време за ученици и учители, съобразено с учебния план. Проектът обхвана повече от 250 ученици с различна възраст, от училищата: СУ „Йордан Йовков“, ОУ „Иван Вазов“, ОУ „ Отец Паисий“, СУ „Възраждане“, ОУ „Васил Априлов“. Учениците се впуснаха в невероятно приключение, което изследва същността на програмирането и кодирането, направлявайки малък робот.  ", "date": "2019.01.03", "title": "Деца от Русе получиха уроци по роботика и програмиране "}
{"url": "https://www.actualno.com/art/film-na-bylgarski-rejisior-s-goljama-nagrada-v-los-andjelis-news_714335.html", "text": "  Игралният късометражен филм \"Мотиви\" на младия български режисьор Джоузеф Ал-Ахмад взе голямата награда за \"Най-добър късометражен филм\" на кинофестивала в Лос Анджелис (Los Angeles Film Awards), както и приза \"Почетен режисьор\". Наградите бяха огласени на 2 януари. Миналият месец лентата взе и три номинации и награда за \"Най-добра филмова музика\" на филмовия фестивал \"Призма\" в Рим.     Криминална драма \"Мотиви\" на Джоузеф Ал-Ахмад е продукция на най-стария филмов университет в света - ВГИК в Москва, където авторът на филма се обучава като редовен студент в 4-и курс.\r\nВ главната роля на филма е звездата на руското кино Михаил Богдасаров. Сценарист е Роман Бобильов, cъсценаристи са Джоузеф Ал-Ахмад и Виолета Георгиева, също от България. Музиката на филма, която спечели голямата награда на фестивала в Рим, е дело на композиторите Николай Бабухин и Даниел Цовин (руснак от български произход).\r\nСемейна сага, попечителство, стари сметки в бизнеса и един куп възли за развързване поднася на зрителя късометражната криминална драма \"Мотиви\", която се очаква да се появи и на българските фестивални екрани. Действието се развива в Москва. Виден руски бизнесмен е бил посетен в дома си от свой колега, а малко след това е намерен застрелян в колата си в подземен гараж. Заплетеният сценарий вкарва зрителя в лабиринта на търсене на извършителя и най-вече на мотивите, подбудили го да извърши това престъпление.  Лентата получи отзвук в САЩ. \"Изключително добре направен филм във всички аспекти на киноизкуството\", пише в своята публична рецензия Рой Зафрани, председател на журито на Los Angeles Film Awards, САЩ.\r\n\"Режисьорът Джоузеф Ал-Ахмад умело променя енергията във всяка една сцена, перфектно контролирайки цялостното настроение в течение на филма. Резултатът е една вълнуваща история, пълна с неочаквани обрати и непредотвратими конфликти. Зрителят се опитва да разгадае мотивите на всички персонажи, и какви са причините зад действията им\", отбелязва Рой Зафрани.\r\nРежисьорът Джоузеф Ал-Ахмад заяви, че е удовлетворен от резултата. \"Благодарен съм на моя университет ВГИК за подкрепата, която ми бе предоставена. Работих с изключителни млади актьори, които тепърва ще покажат на световното кино на какво са способни. За мен бе чест главната роля във филма да изиграе Михаил Богдасаров\", отбеляза той.    \"Най-вече съм благодарен на моя снимачен екип, който работеше усърдно, доказвайки, че истинската любов и себеотдаване в една идея може да предизвика високо ниво на ентусиазъм и резултатност. Снимачният колектив бие рекорди по своята интернационалност. Във филма работиха руснаци, американци, украинци, българи, евреи, испанци и други националности, което е доказателство, че за изкуството няма граници\", каза младият творец. Той изрази надежда филмът да бъде показан и на различни фестивали в България.\r\nДжоузеф Ал-Ахмад е роден в София. Завършил е Националната гимназията за приложни изкуства \"Св. Лука\" в столицата, след което е приет в Университета за филмово изкуство в Москва - ВГИК, който тази година навършва 100 години. Има седем самостоятелни изложби като художник, а като режисьор - три късометражни документални филма. \"Мотиви\" е първата игрална лента на автора.", "date": "2019.01.03", "title": "Филм на български режисьор с голяма награда в Лос Анджелис"}
{"url": "https://www.actualno.com/society/novinite-naj-vajnoto-za-denja-3-januari-news_714331.html", "text": "  Редакционният екип на ви представя най-важните новини за изминалия ден, 3 януари.      Десислава Иванчева и Биляна Петрова съдят държавата в Страсбург. Това потвърдиха за NOVA адвокатите им. Те са подали жалби до Съда по правата на човека заради зрелищния им арест в центъра на София, дългия период на престой в ареста, както и условията в килиите.   Брюкселският квартал \"Моленбек\", който се сдоби със славата на \"гнездо на джихадизъм\" в Европа заради атентатора от Париж Салах Абдеслам, се възстановява след безредици и насилие в новогодишната нощ, предава The Sun, позовавайки се на медии в Белгия. В разследването на взрива в жилищен блок в Магнитогорск, който стана в последния ден на 2018 година, се тиражира и версията за терористичен акт, макар единствената официално посочена от властите причина да е експлозия на битов газ. Местните медии имат някои съмнения, особено след новината за експлозия на микробус с трима загинали на следващия ден.     Агенция \"Пътна инфраструктура\" (АПИ) спира конвертирането на хартиените винетки в електронни, съобщи на брифинг проф. Олег Асенов, ръководител на отдел \"Информационно обслужване\" в агенцията. Транснационалните корпорации се превръщат в основен конкурент на международните отношения, предупреди проф. Нина Дюлгерова на пресконференция в БТА, посветена на глобалните процеси през новата година и визира като пример в такава насока Пакта на ООН за миграцията.    Ваньо Костин е кмет на община Чупрене, Видинска област от 2007-ма година. Завършил е Лесотехническия университет в София, до избирането му за кмет е бил лесничей в ДГС – Чупрене. По-малко хора са загинали по българските пътища през миналата година, отколкото през 2017 година. Това поне сочи официалната статистика на МВР, за която многократно е имало съмнения доколко е достоверна – най-вече заради това как се включват в статистиката починали от травми не на местопроизшествието, а на по-късен етап. Църквата \"Свети Седмочисленици\" в столицата е надраскана вандалски от всички страни. Кръстове, пентаграм, очи и надписи \"красят\" цялата сграда.", "date": "2019.01.03", "title": "Новините: Най-важното за деня, 3 януари"}
{"url": "https://www.actualno.com/politics/ivan-bakalov-ne-proizvejdame-nishto-no-borisov-e-optimist-news_714277.html", "text": "  \"Епъл\" изгуби 55 млрд. за един ден от срива на акциите си, защото излизат данни за рязък спад от продажбите в Китай. Като почваш икономически войни, не се знае как могат да свършат в глобалния пазар. Хубавото е, че продажбите на айфони в САЩ и другаде растат, на хуайвей-фони в Китай и другаде - също.     Нас няма какво да ни засегне, защото сме толкова долу и вън, че няма накъде по-долу и вън. Нито смартфони произвеждаме за износ, нито коли, нито телевизори, електроника, машини или химикали. Че и вино хич - износ за 30-ина милиона евро годишно (за сравнение - Франция за 13 млрд., Австрия за 170 млн.). И повече от половината ни домати са вносни (не е шега).   Ама има растеж и оптимизъм, както казва премиерът Борисов - никога България не е била по-добре\", заяви журналистът Иван Бакалов с в социалните мрежи.", "date": "2019.01.03", "title": "Иван Бакалов: Не произвеждаме нищо, но Борисов е оптимист"}
{"url": "https://www.actualno.com/motosport/emocionalni-poslanija-kym-mihael-shumaher-za-rojdenija-mu-den-news_714278.html", "text": "  Емоционално изявление посветено на  50-ия рожден ден на Михаел Шумахер, който е в кома от пет години, публикуваха от Ферари.     Германският пилот не е в съзнание, откакто пострада при ски инцидент.   \"Нашият шампион навършва 50 години днес. Всички сме с теб, Михаел“, споделиха в своя Туитър Скудерия Ферари.\r\n\"Присъединяваме се към цялото семейство на Формула 1 към пожеланията за честит 50-и рожден ден на Михаел Шумахер“, написаха в своя Twitter и от Формула 1.  Музеят на Ферари в Маранело, Северна Италия, ще посвети специална изложба на Шумахер, отпразнувайки по този начин юбилея на най-успешния състезател във Формула 1.\r\nМедицинското състояние на Шумахер е пазено в дълбока тайна, след като германецът пострада при ски инцидент във Френските Алпи през декември 2013 година.   Ферари далеч не бяха единствените, които публикуваха послание към Шумахер. Кой още поздрави легендарният пилот, вижте в .    ", "date": "2019.01.03", "title": "Емоционални послания към Михаел Шумахер за рождения му ден"}
{"url": "https://www.actualno.com/plovdiv/cnn-plovdiv-e-edna-ot-top-destinaciite-kojato-si-zaslujava-da-posetite-prez-2019-ta-godina-news_714285.html", "text": "  Без значение дали желаете да разпуснете край плажа или да изследвате древни руини CNN Travel има предложение за вас. Така започва материал на авторитетната медия, посветен на 19-те топ дестинации за посещение през 2019-та година. В него CNN нарежда Пловдив сред най-интересните места, които си заслужава да бъдат посетени през тази година. Предложенията са наредени по азбучен ред, като сред тях са комплексът на Нефертити в Египет, Гранд Каньон в Аризона и град Лима в Перу.     Вторият по големина град в България се готви да затвърди статуса си на водеща дестинация за европейски градски почивки като една от двете европейски столици на културата за 2019 г. Другата е скалистият град Матера, Италия. Известен с римското си наследство, Пловдив също така е бил любимо място на гърци и османци. Разположението му на кръстопът между изток и запад означава, че тук се преплитат културни влияния, които могат да бъдат видени в 600-годишната Джумая джамия и османската Чифте баня – обществена баня от 16-ти век, която в наши дни приютява модерни изложби. През летните месеци калдъръмените улици на Старинен Пловдив се превръщат в оживен фестивален център. През юни и юли фестивалът „Opera Open“ е в разгара си и посетителите могат да гледат представления в невероятния римски амфитеатър на града. През лятото и есента „Капана Фест“ предлага културни развлечения в хипстърския квартал „Капана“. Тук ще забележите нощни клубове редом до занаятчийски магазини, както и много места, на които да се потопите в бохемската и спокойна атмосфера.   От CNN препоръчват на своите читатели да не пропускат да посетят Римските забележителности – от Стадиона, построен по поръчка на император Адриан през втори век от новата ера, до руините на Римския форум, който някога е бил административен център на Пловдив. Акцентът на римските останки е Античният театър, който е реставриран в средата на 20-ти век и е идеалното място за гледане на изпълнения на живо.", "date": "2019.01.03", "title": "CNN: Пловдив е една от топ дестинациите, която си заслужава да посетите през 2019-та година"}
