{"url": "https://www.actualno.com/crime/otkriha-nad-2-kg-heroin-v-kutii-s-lokum-na-kapitan-andreevo-news_764338.html", "text": "    Митничари откриха над 2 кг хероин при проверка на автобус на Капитан Андреево. Дрогата е намерена на 26 юни в автобус с турска регистрация, пътуващ от Турция през България за Румъния с 31 пътници, съобщиха от Агенция \"Митници\".      Превозното средство  е отклонено за щателна митническа проверка. Един от пътниците, ирански гражданин, декларирал пред митническите служители, че пренася 3 кг тютюн за наргиле, без акцизен бандерол, който е задържан с разписка поради надвишаване на нормите за безмитен внос.   При извършване на проверка на личния багаж на пътника митнически служител открива полиетиленова торба, пълна с кутии с локум и баклава.\r\nВ част от кутиите сред локума са открити шест пакета, обвити с кафяво тиксо, съдържащи  бежово прахообразно вещество, което при полеви наркотест реагирало на високорисковото вещество – хероин.  Общото количество на задържания наркотик е 2.170 кг, на стойност за нуждите на съдопроизводството 130 200 лева.\r\nПо случая е образувано досъдебно производство под надзора на Окръжна прокуратура –Хасково.  Към наказателна отговорност за престъпление по Наказателния кодекс е привлечен 51-годишен ирански гражданин.   С постановление на Окръжна прокуратура-Хасково той е задържан до 72 часа, като впоследствие съдът му е наложил мярка за неотклонение \"задържане под стража\". Разследването по случая продължава.     ", "date": "2019.07.01", "title": "Откриха над 2 кг хероин в кутии с локум на Капитан Андреево"}
{"url": "https://www.actualno.com/sliven/medicinskite-sestri-v-sliven-zapochnaha-predupreditelni-stachni-dejstvija-news_764344.html", "text": "    Протестиращите медицински сестри в Сливен спряха работа за един час тази сутрин.  Според тях системата вече е „здравеопасна“ както за здравните специалисти работещи в нея така и за пациентите, и това положение трябва да се промени.       Около 20 медицински сестри от Сливен днес излязоха на едночасов предупредителен протест пред областната болница „Д-Р Иван Селимински“. Останалите им колеги останаха по работните си места, за да не застрашат здравето и живота на пациентите, но със сини лентички на реверите в знак на солидарност.\r\nЗа пореден път сливенските медицински сестри декларираха своето намерение да отстояват докрай исканията си за достойно заплащане, по-добри условия на труд и официални държавни стандарти и статут за нелеката си професия. Заедно с това те поискаха промени в цялостната система на здравеопазване, която те окачествиха като „Здравеопасна“ - както за медиците, работещи в нея, така и за българските граждани, потърпевши от нея.\r\n„Утре предстои среща с работодателя, за да уговорим условията за безсрочната ефективна стачка, към която ще преминем от 11 юли, ако исканията ни не бъдат чути“, заяви Надежда Маргенова, един от организаторите на стачните действия.  До 10 юли сливенските медицински сестри ще продължат да спират работа за по един час всеки ден. Те обаче изразиха надежда, че аргументите и исканията им ще бъдат чути, за да не се наложи да преминат към ефективни стачни действия. Най-лесният път за нас е към Терминал 2 и чужбина , където сме далеч по-добре платени и оценени, коментираха още те.     ", "date": "2019.07.01", "title": "Медицинските сестри в Сливен започнаха предупредителни стачни действия"}
{"url": "https://www.actualno.com/asia/protestirashti-opustoshiha-parlamenta-v-hong-kong-news_764357.html", "text": "    Стотици протестиращи нахлуха в парламента на Хонг Конг в понеделник, когато територията отбелязва годишнината от предаването й на Китай, напръскаха стените му с графити, а полицията предупреди, че те ще използват \"подходяща сила\", за да прочистят сградата, предава AFP, цитирана от \"Фокус\".      Азиатският финансов център бе потопен в безпрецедентен политически хаос след три седмици на рекордни демонстрации срещу изключително непопулярния законопроект, който ще позволи екстрадирането в Китай.   Десетки хиляди активисти организираха поредния мирен поход в понеделник следобед, призовавайки про-пекинския лидер на града да се оттегли и да се промени „политиката на пълзящо ограничаване на свободите.“\r\nНо късно в понеделник млади, маскирани протестиращи, носещи каски, успяха да нахлуят в сградата на парламента след сблъсъци с полицията за борба с безредиците след две седмици на относително спокойствие.  След като влязоха вътре, те скъсаха портретите на градските лидери, вдигнаха флага от британската колониална ера в главната камера и напръскаха герба на града с черна боя.\r\n\"Няма насилствени протестиращи, има тирания\", пише на плакат, издигнат над подиума.   \"Хонконг не е Китай\", пише на друг.    Оказва се, че полицията е изоставила сградата, която е била охранявана. ", "date": "2019.07.01", "title": "Протестиращи опустошиха парламента в Хонг Конг"}
{"url": "https://www.actualno.com/politics/politolog-ako-bsp-iska-da-e-alternativa-tja-trjabva-da-zapochne-da-pobejdava-news_764367.html", "text": "    Ако БСП иска да е алтернатива, тя трябва да започне да побеждава. Това каза за обзорното предавана „Това е България“ на Радио „Фокус“ политологът проф. Александър Маринов. Според него отстраняването на Валери Жаблянов не може да се нарече чистка в левицата.      По думите му големият проблем е в Националния съвет на БСП, но там няма как де се случат промени. „Ако наистина БСП иска да претендира, че е алтернатива не само на думи, тя трябва да започне да побеждава. Тук тя не може да се оправдава само с машината на избори на ГЕРБ, която и не е това, което беше. Смисълът на победата не е отчет, че някой е победил, а значи доверие от страна на хората. Това БСП не може да направи. За да спечели в София БСП трябва да се отвори и да привлече доста по-широк кръг избиратели и обществени фактори, това е и лакмус, дали ще бъде в състояние да управлява страната. За тази цел не може да се действа по досегашния начин, защото той не работи. БСП може да е силна опозиция, може да скъси разликата до ГЕРБ или който е номер едно, но не може да убеди хората, че е в състояние и че иска да управлява“, коментира той.   Според Маринов изкушението на лидера на левицата Корнелия Нинова да се загради с предани хора води до лош резултат. Със засилването на правомощията на лидера на партията няма как тя да не се превърне в лидерска, каза още той. Политологът обясни, че БСП се нуждае от рационален добронамерен анализ на причините за неуспехи. „Ако иска да подобри резултатите на местните избори, е необходима ясна цел, но у нас политиците не обичат да си поставят такива, защото са свързани с отговорности. Според него БСП не се приема от обществените среди като имаща капацитет да управлява, а не е отхвърляна по естетически или исторически фактори. ", "date": "2019.07.01", "title": "Политолог: Ако БСП иска да е алтернатива, тя трябва да започне да побеждава"}
{"url": "https://www.actualno.com/society/novinite-naj-vajnoto-za-denja-1-uli-news_764341.html", "text": "            Българският премиер Бойко Борисов е провалил сделката за председател на Европейската комисия. Той е отхвърлил предложението България да получи поста върховен представител на ЕС за външната политика и сигурността (т.нар. външен министър на ЕС), отказвайки се от възможността да бъде назначена Кристалина Георгиева или Мария Габриел.   Aнтикорупционната комисия е платила 22 510 лв. за принтиране и за преводи, свързани с производството по конфискация на имущество в Швейцария на бившия мажоритарен собственик на фалиралата КТБ Цветан Василев. Четири дни преди \"Булгартрансгаз\" да отвори офертите за изграждане компресорни станции \"Расово\" и \"Нова Провадия\" към \"Турски поток\", румънска компания блокира поръчката, чиято прогнозна стойност е 351,6 млн. лв. без ДДС.     Иска се снемане на имунитет на Георги Михайлов за извършени данъчни престъпления. Това каза говорителят на главния прокурор Румяна Арнаудова по време на изявление пред Съдебната палата във връзка с поисканото от главния прокурор снемане на имунитета на депутата от БСП Георги Михайлов, предаде агенция „Фокус“. Турският президент Реджеп Тайип Ердоган взе участие на форума на най-развитите индустриални държави Г-20, който тази година се проведе в японския град Осака от 28 до 29 юни.    След продължила повече от половин денонощие среща на Европейския съвет, председателят на Съвета Доналд Туск обяви край на работния ден, преминал през работна вечер и работна нощ. Европейският съвет ще продължи да заседава утре, 2 юли, от 12:00 часа българско време. Глобалният подход на Доналд Тръмп и разширяването на глобалните различия от въпросите от търговията до изменението на климата са огромни за Г-20, казват анализатори, което повдига въпроси за това дали обединението все още има роля в света.  ", "date": "2019.07.01", "title": "Новините: Най-важното за деня, 1 юли"}
{"url": "https://www.actualno.com/politics/radev-iska-prjaka-vyzdushna-linija-sofija-pekin-news_764316.html", "text": "    България и Китай трябва да издигнат на ново ниво двустранните политически отношения, което да внесе импулс и да разкрие нови перспективи пред партньорството в икономиката, инвестициите и други сфери от взаимен интерес. Това беше общата позиция на държавния глава Румен Радев и министър-председателя на Китай Ли Къцян, които проведоха среща днес в град Далиен. С тази среща започна и държавното посещение на българския президент в Китайската народна република от 1 до 5 юли по покана на председателя Си Дзинпин.      На срещата в Далиен българският държавен глава представи на министър-председателя на Китай предложение за основните насоки за развитие на българо-китайските отношения. В документа се съдържат 9 приоритетни области, в които България и Китай имат голям потенциал да реализират взаимноизгодни проекти: транспортна инфраструктура; финансово-инвестиционната дейност и финансови технологии; IT сектор и стартиращи компании; научно-изследователска и развойна дейност и иновации; откриване на директна авиолиния между Пекин и София; туризъм, селско стопанство; устойчиво развитие и градско планиране; енергетика.   България все още е бяло петно на картата на китайските инвестиции и това трябва да се промени решително, е позицията на българския държавен глава. Румен Радев открои създаването на пряка въздушна линия София-Пекин, както и откриването на клон на китайска банка в България, като ключови предпоставки за ускореното развитие на двустранните отношения и до много по-добри условия за реализация на останалите проекти във всички области. Държавният глава подчерта, че облекчаването на инвестиционния, финансов и търговски обмен между България и Китай е в интерес както на двете държави, така и на нашия регион.\r\nКитайският министър-председател оцени високо идеята на българския президент, споделена на срещата им в София през 2018 г., за откриване у нас на Център за глобално партньорство в рамките на инициативата „17+1“, който да допринесе за проучването на правната рамка на ЕС и осъществяването на перспективни инвестиционни проекти. За нейната реализация вече работят правителствата на двете държави. На срещата в Далиен държавният глава отбеляза и възможността за изграждането на българо-китайски център за научни изследвания и иновации в София, които са определящ фактор за силата и конкурентоспособността на икономиката. „Такива изследвания и иновации вече са залог да имаме конкурентоспособна икономика и тя да се развива точно в областта на високите технологии и производствата с добавена стойност“, подчерта Румен Радев. Държавният глава посочи като пример партньорството между българска софтуерна компания и най-големия китайски туристически оператор и призова за мултиплицирането на този успех.  Партньорството в енергетиката, както и увеличаването на износа на млечни продукти и храни от България за Китай за постигане на баланс в двустранната търговия също бяха сред акцентите на срещата. Държавният глава изрази надежда за съхраняване на потенциала на свободната търговия и изрази мнение, че всички спорни въпроси в рамките на Световната търговска организация следва да се решават в дух на конструктивен диалог и на основата на многостранни преговори.\r\nУтре държавният глава ще участва в церемонията по откриването на Световния икономически форум в Далиен, известен като „Летния Давос и ще направи изказване в рамките на сесията „Диалог между китайските държавни предприятия и българската власт“. Румен Радев ще се срещне с Клаус Шваб, основател и президент на Световния икономически форум в Давос, както и с губернатора на провинция Хъбей Сю Цин.   Във водената от държавния глава делегация са председателят на парламентарната Комисия по регионална политика, благоустройство и местно самоуправление Искрен Веселинов, председателят на Комисията по транспорт, информационни технологии и съобщения Халил Летифов, както и народните представители, членове на Групата за приятелство България – Китай в Народното събрание – Христо Проданов, Георги Колев, Боряна Георгиева. В делегацията са включени представители на научните и образователните институции, както и на български компании в областта на информационните технологии, инвестициите, туризма и земеделието.     ", "date": "2019.07.01", "title": "Радев иска пряка въздушна линия София-Пекин"}
{"url": "https://www.actualno.com/dobrich/ekstremalen-indeks-za-pojaroopasnost-ima-na-mesta-v-oblast-dobrich-za-2-uli-news_764353.html", "text": "    Екстремален индекс за пожароопасност има на места в област Добрич за 2 юли. Това сочи справка на сайта на Националния институт по метеорология и хидрология (НИМХ). Екстремалният индекс означава, че са възможни бързо разпространяващи се много силни пожари с въвличане на дървесните корони и че пожарите са трудни за овладяване.      За останалите територии на областта важи оранжев индекс, който означава, че опасността от пожари е много голяма. Такава опасност има и на места в областите Благоевград, Силистра, Бургас, Хасково, София-област, София-град, Перник, Кюстендил, Плевен, Враца и Силистра.    ", "date": "2019.07.01", "title": "Екстремален индекс за пожароопасност има на места в област Добрич за 2 юли"}
{"url": "https://www.actualno.com/analysis/severna-makedonija-stranata-kojato-se-stremi-kym-chlenstvo-v-es-na-vsjaka-cena-news_764106.html", "text": "           \"В продължение на две години Великобритания преговаря интензивно за излизане от ЕС, а Северна Македония се опитва да намери своето място в Общността от 2003 г. насам\", подчертават от редакцията. Всъщност шансовете в момента са по-добри от всякога за страната от Западните Балкани. Скопие чака десет години за началото на присъединителните преговори с ЕС - първата препоръка от Европейската комисия в тази насока бе дадена още през 2009 г. Но за прилагането ѝ се изискваше единодушие сред страните членки.   Дълго време Гърция блокира началото на присъединителните преговори и планираното влизане в НАТО на заради спора за името. Но тъй като Скопие се съгласи на промяната му, най-големият препъни камък бе отстранен от пътя към Брюксел.\r\nРешението за започване на присъединителните преговори обаче отново бе отложено през юни тази година, а сред посочените причини бе забавянето на гласуването в германския парламент. Въпреки това северномакедонският президент Стево Пендаровски прояви търпение по време на посещението си в Берлин - макар самият той да е под натиск. В родината му от него и неговия СДСМ очакват постигане на напредък по отношение на присъединяването.  Тримесечното забавяне трябва да бъде прието от македонците. Но с неприятно усещане в стомаха. „Страхуваме се, че през есента други държави членки на ЕС изведнъж ще заявят, че поради технически или други политически причини или вътрешна динамика, те също искат да разполагат още няколко месеца, за да вземат решение. Страхуваме от това\", призна Пендаровски.\r\nПреди всичко, общите избори в началото на юли в Гърция го тревожат. \"След изборите на 7 юли 2019 г. в Атина може да дойде ново правителство, което има други виждания за споразумението със Северна Македония\".\r\nВсъщност гръцкият премиер Алексис Ципрас пое голям политически риск с подписването на Преспанското споразумение, а мнозинството от гърците категорично се противопостави на това, че съседната страна на север може да носи името \"Северна Македония\".       \"Президентът (на ФРГ Франк-Валтер Щайнмайер) и германският външен министър Хайко Маас ме увериха, че отлагането на решението за започване на преговори за членство в ЕС е само по технически причини, а не политически\", заяви Пендаровски за изданието. Той очаква от Бундестага зелена светлина за започване на преговорите в периода между 27 и 29 септември. \"Изпълнихме всичко, което ЕС поиска от нас\", повтори за пореден път македонският президент.\r\nУправляващата партия в също използва голям политическия капитал със споразумението. Не всички от двата милиона граждани са съгласни с преименуването на страната им. Ако надеждите за бързи преговори за присъединяване не бъдат изпълнени, това ще се отрази на СДСМ. Зад \"техническите причини\" обаче има и други мотиви - притесненията около Албания. \"Ако ЕС отново отблъсне желанието на Северна Македония през есента, тогава това ще има сериозни последици за всички проевропейски политици в Северна Македония\", опасява се Пендаровски. След това подкрепата за ЕС ще падне много, предупреди държавният глава.\r\nПрез 2017 г., когато социалдемократите дойдоха на власт с подкрепата на две етнически албански партии, подкрепата на ЕС за ЕС бе на нива от 72%. През август 2018 г. одобрението бе 82%.\r\nДокато Скопие показва напредък, политическата ситуация в Тирана е хаотична. Няколко държави от ЕС вече обсъждат разделянето на процеса на присъединяване на Албания и Северна Македония. За президента Пендаровски това би било балансиращо действие, в края на краищата, около 25% от населението на неговата страна са етнически албанци, които подкрепят правителството на социалдемократите. \"В не бива да има отделяне, защото всички страни са свързани\", казва той. Ако някои държави бъдат изоставени в региона, те биха могли да търсят други възможности.\r\nТой също така критикува, че страните от ЕС се интересуват само от Западните Балкани, ако техните интереси са засегнати. Регионът е достатъчно добър за Европа, \"когато бежанците попаднат в него\". Освен за това в Брюксел и важните столици на ЕС от друго не се интересуват.      Русия също присъства в региона и се опитва да разшири влиянието си на Балканите. Чувствате ли Скопие заплаха от това? Не, казва Пендаровски. Той говори за недържавни участници, които се чувстват застрашени. Северна Македония стана обект на фалшиви новини и политическа пропаганда, особено по време на референдума за промяна на името. \"Сами ние нямаме капацитета да се справим с тези заплахи\", признава още Пендаровски. ", "date": "2019.07.01", "title": "Северна Македония - страната, която се стреми към членство в ЕС на всяка цена"}
{"url": "https://www.actualno.com/society/otnovo-intenziven-trafik-po-granicite-news_764358.html", "text": "    Интензивен е трафикът по границата с Гърция, Турция и Румъния.      Това съобщиха от пресцентъра на Главна дирекция \"Гранична полиция\". Информацията за трафика е за 18.00 ч. На ГКПП \"Кулата\", \"Капитан Андреево\", \"Дунав мост - Русе\" и на \"Дунав мост Видин\" трафикът е интензивен на изход от товарни автомобили.   На ГКПП \"Дуранкулак\" трафикът е интензивен на вход и на изход за леки автомобили.\r\nОт \"Гранична полиция\" съобщават още, че в 12.30 ч. в Оперативната дежурна част на Гранична полицейско управление-Свищов е получен сигнал от румънските гранични власти, че фериботната платформа Свищов-Зимнич временно преустановява работа до отстраняване на получената повреда на румънския фериботен превозвач.   ", "date": "2019.07.01", "title": "Отново интензивен трафик по границите"}
{"url": "https://www.actualno.com/analysis/pet-neshta-koito-nauchihme-ot-sreshtata-na-kim-s-trymp-news_764210.html", "text": "                След Тръмп обяви, че двамата са се съгласили да подновят преговорите на работно ниво по ядрената програма на Севера, блокирани след срива на втората им среща в Ханой през февруари. \"През следващите две или три седмици,\" каза Тръмп, екипите от всяка страна \"ще започнат работа, за да видят дали могат да направят нещо\".\r\nДържавните медии на Севера бяха по-малко обстоятелствени, съобщавайки, че двете страни ще преследват \"продуктивни диалози\" и описвайки дневния ред като двусмислена \"денуклеаризация на Корейския полуостров\".\r\nАнализаторите обаче твърдят, че е отвела двете страни малко по-далеч, отколкото те бяха след тяхната първа среща в Сингапур миналата година, когато се съгласиха, че ще има последващи преговори - и да се постигне споразумение ще отнеме много време.     Държавният секретар Майк Помпео ще \"оглави\" американския екип и ще избере членовете си, каза Тръмп, въпреки многократните искания на Пхенян за отстраняването му от процеса.\r\nСпоред съобщения сред преговарящите от Северна Корея е имало чистка - с поне един отстранен. След срива на втората среща на върха, Тръмп потвърди, че \"главният преговарящ\" е оцелял, добавяйки: \"Надявам се, че и останалите също\". Но двамата главни мъже в полезрението на южнокорейските медии отсъстваха в неделя.    Импровизираната среща - набързо организирана след поканата на Тръмп в Twitter към Ким ден по-рано - предизвика нов дебат за това как точно да бъде наречено събитието. Вестник The Wall Street Journal го описа като \"спонтанна среща на върха\", докато Washington Post го нарече \"частни разговори\". Бивш южнокорейски дипломат каза пред AFP, че това е \"гъвкав\" въпрос, като се има предвид неконвенционалния начин, по който беше организирана срещата. „Можеш да го наречеш както поискаш“, поясни още той.   Тъй като двамата лидери се срещнаха три пъти за малко повече от година и двете страни очевидно вземат това насериозно, могат да се очакват още срещи. Тръмп каза, че е поканил лидера на Северна Корея - притежател на множество ядрени оръжия и ракети, способни да достигнат до всяка точка на американския континент - да посети Белия дом.   Гостуването на Ким във Вашингтон ще бъде грандиозно и ще бъде първо по рода си в драматичната поредица от безпрецедентна дипломация, въпреки че Тръмп заяви, че посещението ще се случи \"в подходящ момент\".\r\nПхенян отдавна иска да бъде третиран като равностоен на Вашингтон, но не споменава за Тръмп, който кани Ким в американската столица. Това предполага, че Тръмп може да е изразил по-скоро бъдещи стремежи, отколкото да е отправил официална покана. Тръмп многократно е наричал севернокорейския лидер приятел, като стигна дотам, че каза, че са \"влюбени\" и срещата в демилитаризираната зона, изглежда, е някакъв вид проява на... взаимна привързаност. Ким каза на Тръмп, че техните \"добри лични взаимоотношения\" са го накарали да приеме спонтанното предложение на Тръмп за среща.\r\nТръмп също нарече Мун Дже Ин свой \"приятел\" в неделя, което може да е индикация за подобряване на отношенията с южнокорейския президент, след като той помогна за уреждането на третата среща с Ким. ", "date": "2019.07.01", "title": "Пет неща, които научихме от срещата на Ким с Тръмп"}
{"url": "https://www.actualno.com/vidin/vidinchani-kym-kiril-ananiev-ne-zakrivajte-edinstvenata-bolnica-v-oblastta-news_764336.html", "text": "    Граждански протест за запазване целостта на МБАЛ „Св.Петка“ във Видин, организиран от „Коалиция за България“, се проведе днес в крайдунавския град.      Непосредствено преди почивните дни 109 здравни специалисти , сред които и лекари от болницата, са подали колективната си оставка в знак на несъгласие с коментираното от здравното министерство преструктуриране на болницата и липсата на промяна в трудовите им възнаграждения.\r\nМария Джамбазка, общински  съветник от БСП, каза в обръщението си към министъра на здравеопазването Кирил Ананиев:\r\n“По какъв метод или скала ще определяте в коя област хората са по-нуждаещи се и по-болни от други, за да има там отделение по кардиология, например…, не е ли това наше неприкосновено конституционно право!?  На протеста сред недоволните бе и Михаил Миков, който заяви: „Аз съм част от инициаторите за този митинг с ясното съзнание, че много хора се страхуват да покажат лицата си. Днес солидарността с медицинските работници от видинската болница е важна, защото гражданското чувство е част от гордостта на българина. Събрали сме се тук срещу едно безумно решение на министър Кирил Ананиев и сигурно ще се намерят хора, които да кажат, че протестът е политически. Но животът и здравето не са политически“.\r\nДимитър Велков, областен председател на БСП каза, че след инициираната от тях подписка за свикване на извънредна сесия за запазване целостта на видинската болница, сесия ще има с помощта на подкрепата от общинските съветници от „Единни за промяна“.\r\nПред видинската болница утре отново ще има протест с начален час 12.30 ч.     ", "date": "2019.07.01", "title": "Видинчани към Кирил Ананиев: Не закривайте единствената болница в областта!"}
{"url": "https://www.actualno.com/europe/italija-gotvi-silen-udar-sreshtu-evroto-news_764369.html", "text": "    Италианските политици обсъждат извънредна стъпка - идеята за въвеждане на паралелна валута в страната, мини-съкровищни бонове, така наречените мини-БОТ. Какво предизвика това предложение, какви биха били последствията му и защо в Брюксел се разглежда като сериозен удар за самото съществуване на еврозоната, коментира руският вестник “Взгляд“ в материал, представен без редакторска намеса, информира \"Фокус\".      Името на новото платежно средство идва от съкращението на първите букви на Buoni Ordinari del Tesoro, което на италиански означава „обикновени съкровищни облигации“. Мини префиксът показва малката им номинална стойност - само 100 евро, което е значително по-малко от стандартните държавни облигации. Твърди се, че мини-БОТ „няма да се конкурира с еврото, но може да бъде прието в Италия за всякакви плащания за стоки и услуги, ако платецът и получателят се съгласят да използват тези ценни книжа като платежно средство.\"   \"Модерната държава може да направи всичко, което избира като пари ... Ако държавата е готова да приеме предложените платежни средства като пари за плащане на данъци и други задължения към себе си, работата е свършена\", пише американският икономист Абба Лернер в неговото есе за пари и данъчно облагане през 1947 г. на американския икономически преглед.\r\nКлючовото условие е, че само държавата може да определи какво точно е подходящо за плащане на данъци. Две частни лица могат да се съгласят да използват всякаква форма на плащане, която им харесва (например криптовалута), но не могат да решат да използват избраните от тях средства за плащане, за да извършват плащания към хазната. Паричната единица, в която се плащат данъци, се определя само от държавата.  Ако италианската държава най-накрая се съгласи да приеме тези документи като плащане на данъци, тя ще изплати натрупания вътрешен дълг в размер на 52 милиарда евро към националните компании и домакинствата.\r\nСпоред експертите икономическият ефект от емитирането на такива ценни книжа ще бъде същият като при чуждестранните инвестиции или заеми. След като получат правото да плащат данъци с мини-БОТ, компаниите ще могат да харчат повече пари за собственото си развитие. Въвеждането на данъчни \"книжа\" всъщност е едно и също нещо като намаляване на данъците. Няма съмнение, че доброто търсене на мини-BOT ще бъде гарантирано. И Рикардо Пулиси, икономист от университета в Павия, вижда мини-БОТ като „начин да се улесни напускането на Италия от Еврозоната“.    ", "date": "2019.07.01", "title": "Италия готви силен удар срещу еврото"}
{"url": "https://www.actualno.com/tennis/grigor-dimitrov-dopusna-nelep-obrat-i-e-aut-ot-uimbyldyn-news_764290.html", "text": "    Най-добрият български тенисист . Димитров бе отстранен от френския квалификант Корентин Муте в първи кръг, като българинът претърпя истински крах и загуби с 6:2, 6:3, 6:7(4), 3:6, 1:6.      Първият сет започна доста обещаващо за Григор като направи пробив още във втория гейм. Въпреки че Муте му върна пробива в петия гейм, това не повлия на българина, който бързо си върна преднината. През целия сет играта му бе по-добра и се възползваше от грешките на французина. Така, Григор направи още два пробива и затвори частта - 6:2. Вторият сет също бе изцяло в полза на Григор, като постигна обрат в осмия гейм за 5:3 и в следващия безпроблемно затвори сета. Третата част обаче бе повратна за Димитров. В нея двамата си размениха по два пробива, но в тайбрека Муте бе категоричен. По време на сета Григор направи 16 непредизвикани грешки, което бе повече от първите два сета, взети заедно. В четвъртата и петата част Григор просто не показа абсолютно нищо от играта си в първите два сета. Сервисът тотално го изостави, а самият той не показа достатъчно желание за победа.      . ПРЕДИ ДВУБОЯ Двубоят е трети в програмата на корт  номер 15, където първият мач е  насрочен за 13 часа. Преди това трябва да  се изиграе срещата между Янко  Типсаревич и Йошихито Нишиока, както и  двубоят от женската схема между  Маркета Вондрушова и Мадисън Бенгъл. Това означава, че срещата на  Григор ще стартира след 17:30 часа.      ", "date": "2019.07.01", "title": "Григор Димитров допусна нелеп обрат и е аут от \"Уимбълдън\""}
{"url": "https://www.actualno.com/crime/tovaren-vlak-avarira-mejdu-kresna-i-blagoevgrad-news_764390.html", "text": "    Товарен влак в междугарието Черниче – Пейо Яворов престоява заради скъсан пантограф, съобщиха от БДЖ, цитирани от БГНЕС.      Има нарушение по контактната мрежа. Влаковете в района между Кресна и Благоевград са спрени, а пътниците се извозват с автобуси. Работи се по възстановяване на мрежата.    ", "date": "2019.07.01", "title": "Товарен влак аварира между Кресна и Благоевград"}
{"url": "https://www.actualno.com/asia/iran-previshi-limita-si-za-obogaten-uran-news_764372.html", "text": "    Иран заяви в понеделник, че е превишил лимита за резервите си от обогатен уран по силата на ядрената сделка от 2015 г., която е на път да се разпадне, на фона на налаганата от САЩ кампания за \"максимален натиск\", предава AFP, цитирана от \"Фокус\".      Русия изрази съжаление, но заяви, че това е следствие от натиска на САЩ, докато Великобритания призова Иран \"да избягва всякакви по-нататъшни крачки\" на отдалечаване от ядрената сделка.   \"Иран е преминал границата от 300 килограма въз основа на своя план\", заяви външният министър Мохамад Джавад Зариф пред полуофициалната информационна агенция ISNA.\r\nСъединените щати се оттеглиха от ядрената сделка миналата година и отново въведоха остри санкции срещу важния износ на петрол и финансовите транзакции на Иран, както и други сектори.  Техеран, който се опита да окаже натиск върху останалите страни да спасят сделката, на 8 май съобщи, че вече няма да спазва ограниченията, определени за обогатения уран и запасите от тежка вода.\r\nТой също заплаши да отиде по-далеч и да се откаже от повече ядрени ангажименти, освен ако останалите партньори - Великобритания, Китай, Франция, Германия и Русия не помогнат да се заобиколят санкциите, особено за продажбата на петрола.   В своите коментари, публикувани в понеделник, Зариф заяви, че Иран е изложил своите намерения \"много ясно\" през май.    Международната агенция за атомна енергия в понеделник потвърди, че Иран е превишил границата, която сделката е наложила на запасите от нискообогатен уран. ", "date": "2019.07.01", "title": "Иран превиши лимита си за обогатен уран"}
{"url": "https://www.actualno.com/asia/izraelskijat-premier-prizova-es-da-naloji-sankcii-na-iran-news_764391.html", "text": "    Израелският премиер Бенямин Нетаняху призова европейските страни да наложат санкции на Иран. Причината – разпространената информация,  че Техеран е превишил договорения таван от резерви от обогатен уран, информира \"Нова телевизия\".      \"Вие се ангажирахте да действате веднага след като Иран наруши ядреното споразумение. Така ме ви казвам: направете го. Просто го направете\", заяви той.    ", "date": "2019.07.01", "title": "Израелският премиер призова ЕС да наложи санкции на Иран"}
{"url": "https://www.actualno.com/curious/jivotinski-youtube-po-viasat-nature-i-jivot-po-avstralijski-po-viasat-explore-prez-uli-news_764275.html", "text": "    Ето най-доброто от Viasat NATURE и Viasat EXPLORE през месец. юли       Животински Ютюб Всяка вечер от понеделник, 1 юли, в 22:00,\r\nпродължава всеки делничен ден от 19:10, събота, 6 юли от 20:00  Брой епизоди: 12 x 30 мин.\r\nОригинално заглавие: Wild Tube\r\nГодина: 2018     С навлизането на висококачествените смартфони, камерите GoPro и дроновете, начинът, по който заснемаме изненадващи и неочаквани събития в животинския свят, се промени. Поредицата ни предоставя възможност за уникален поглед към реалния свят на животните, с които споделяме планетата, и взаимоотношенията им с хората. Ставаме свидетели на конфликти за територия, чифтосване, лов и общност.\r\nКамерите са неотлъчно с нас в дивата природа и ни помагат да разкрием поведението на животните, както никога преди. Невероятните кадри улавят спонтанни и редки моменти, които водещи световни експерти изучават и обясняват. Разбираме защо слон преследва камион, виждаме как мършояди се изправят срещу ловци, изучаваме поведението през нощта на лисиците в града и наблюдаваме големи бозайници в битки за оцеляване. Екваторът: Линията на живота Започва в неделя, 7 юли, в 20:00 ч.   Брой епизоди: 3 x 60 мин.\r\nОригинално заглавие: Equator: The Line of Life\r\nГодина: 2018 Екваторът опасва Земята с 40 000-километров пояс от слънчева светлина, изобилие и невероятна природа. Той минава през континентите Африка, Азия и Южна Америка, както и през Атлантическия, Тихия и Индийския океан.\r\nВ науката е известен като \"люлката на живота\", защото всички видове първо са възникнали тук, както и \"музеят на живота\", защото създанията тук рядко се нареждат в списъка на изчезналите видове. Сега обаче температурите в най-топлия регион на планетата се покачват заради глобалното затопляне и екваториалният рай се променя. Изследваме тези промени, разкривайки невероятната красота на това великолепно място, което се гордее с най-голямото биоразнообразие в света. Супер-ветеринар Сезон 5, Част 2\r\nВсеки делничен ден от понеделник,\r\n22 юли, в 17:10 ч. Със стотици нови случаи всеки месец - от зайци със счупени крака до кучета с рак, \"Фицпатрик Рефералс\" е една от най-големите и известни ветеринарни клиники в света. Всяко животно, прието в болницата, е заобиколено от обичащи го и тревожещи се за него хора.\r\nОтдаденият на работата си хирург Ноел Фицпатрик ръководи екип от 100 медицински сестри, физиотерапевти и хидротерапевти. С многобройни операционни зали, басейн за рехабилитация и отделение по радиология, нивото на медицинска грижа би удовлетворило и най-претенциозните пациенти.\r\n\"Супер-ветеринар\" проследява Ноел и екипа му в продължение на няколко месеца. От френски булдог, който се учи да ходи отново, до куче, на което са вградени метални пръчки в краката, поредицата е пълна с най-необичайните ветеринарни случаи и множество радостни собственици, които преди идването си са били изоставили всяка надежда.  Тежкотоварни изпитания Всеки делничен ден от понеделник, 1 юли,\r\nв 18:45 ч.\r\nБрой епизоди: 10 x 60 мин.\r\nОригинално заглавие: Trucking Hell\r\nГодина: 2017 Повдигаме капака на тежкотоварната пътна помощ, показвайки невероятните камиони, които могат да повдигат и товарят най-големите и тежки машини на пътя.\r\n Следваме успехите и драмите на мъжете и жените, които се справят с най-големите  катастрофи, подхлъзвания и повреди на подобни гиганти. Те се втурват на помощ по всяко време на деня и нощта, във всякакви климатични условия, за да опазят безопасността на пътищата и камионите. Живот по австралийски Всяка събота през юли от събота, 6 юли, в 07:15 ч.\r\nОчакват ни невероятни съботи с всичките ни приятели от Австралия. Златотърсачите се раздават докрай в пустошта, ловците на омари рискуват живота си в Тасмания, Люк и екипът му се опитват да спасят каквото могат в Куинсленд. Отпуснете се в креслото, грабнете нещо за хапване и пийване и се насладете на приключенията им. Треска за дървени къщи Всяка вечер от понеделник, 22 юли, в 22:00 ч.\r\nСезон: 2\r\nБрой епизоди: 13 x 60 мин.\r\nОригинално заглавие: Log Cabin Fever\r\nГодина: 2018 Във втория сезон на поредицата Чарли Норман и екипът му от първокласни майстори навлизат още по-дълбоко в хълмовете и котловините на Апалачите, увлечени в мисията си да открият още забравени къщи и плевни за спасяване.\r\nВъоръжени с исторически познания за работа с дърво и с помощта на малко строителна магия, старите сгради грейват като нови, след като структурите им на няколко века биват внимателно разглобени и възстановени.\r\nЗа Чарли Норман и екипа му работата им представлява възстановяване на американската мечта и нищо по-малко от това! ", "date": "2019.07.01", "title": " Животински YouTube по Viasat NATURE и Живот по австралийски по Viasat EXPLORE през юли"}
{"url": "https://www.actualno.com/europe/ima-li-polza-ot-g-20-vyprosyt-kojto-kynti-sled-sreshtata-v-osaka-news_764351.html", "text": "    Глобалният подход на Доналд Тръмп и разширяването на глобалните различия от въпросите от търговията до изменението на климата , казват анализатори, което повдига въпроси за това дали обединението все още има роля в света.      Блокът, който се разраства от първоначалния клуб на богатите страни от Г-7, през годините се сблъсква с критики за липсата на харта, ясен мандат или правоприлагане, както и за провеждането на изключително скъпи, но безрезултатни срещи на върха, като едновременно с това изключва повечето от развиващите се страни.\r\nНо докато натискът върху блока дойде от антиглобалистките протестиращи, срещата на върха този уикенд в Осака показа, че най-големите предизвикателства пред легитимността му могат да дойдат отвътре.\r\nТръмп пристигна в Осака, след като отправи нови търговски заплахи на партньорите от Г-20 Китай и Индия.  Япония не успя да постигне основния приоритет на домакина на срещата на върха, премиерът Шинзо Абе: постигане на по-силен, единодушен ангажимент към парижките климатични споразумения - поради съпротивата на САЩ. каза на срещата на върха, че дългогодишният либерализъм на Европа и САЩ  е \"остарял\".\r\nБлокът изглеждаше безсилен по най-големия проблем в Осака - американско-китайската търговска война, която бе премахната на двустранна среща в кулоарите.       \"Г-20 беше създадена като форум за сътрудничество и въпросът може да бъде: стигнахме ли до точката, в която вече не може да служи на тази цел?\" каза Томас Бернс, сътрудник на Центъра за иновации в международното управление на Канада. Наблюдатели Основната цел на Г-20 е запазването на световната икономическа стабилност, но Тръмп размахва   чук над това с търговската война на „Америка на първо място“  срещу Китай и митата,  налагани на дългогодишните търговски партньори, които сега дразни, наричайки ги търговски измамници.\r\nКакто при миналогодишната среща на върха в Буенос Айрес, събирането в Осака бе по същество подчинено на търговската битка между двете най-големи икономики в света, с което останалите 18 членове бяха поставени  в ролята на случайни наблюдатели.\r\nСлед среща в събота с китайския президент Си Дзинпин, Тръмп заяви, че двете страни ще подновят преговорите за рестартиране на търговията, прекъснати преди няколко седмици, след като САЩ обвиниха Пекин в отстъпление от предишни обещания.      Макар че това вероятно ще успокои финансовите пазари засега, все още остават дълбоки различия и се очаква търговската война да продължи да къкри.\r\nПримирието беше изработено независимо от Г-20, засенчвайки заключителната декларация на срещата, по същество само обобщение на дългосрочните точки на обсъждане в блока.\r\nЗа съжаление за Г-20, каза Бернес, няма заместител на американското лидерство.\r\nВеликобритания е затънала в Брекзит и Китай все още не е доказал своето глобално лидерство. Кариерата на германския лидер Ангела Меркел е в здрача си и резултатите от Осака вероятно ще подчертаят съмнения относно ефективността на Япония.\r\n\"Въпросът е къде е ръководството? Хората може да се оплакват от американското лидерство в миналото (но) САЩ поне предоставиха някои, на които тогава биха могли да реагират други\", каза Бернс.   „ Ако се огледаш наоколо: кой друг може да играе тази роля?“. Мрачни облаци Упадъкът  на Г-20 не можеше да дойде в по-лошо време.\r\nОксфорд Икономикс заяви в проучване, че растежът на световната търговия вероятно е спаднал до нула, в сравнение с около 6% годишен растеж в началото на 2018 г. - най-лошия резултат  от средата на 2009 г. по време на световната финансова криза.\r\nВодещите индикатори показват, че търговията ще се свие още повече,а  срещите на върха като Г-20 \"често разочароват по отношение на генерирането на конкретни действия\".   „Нещо повече, проблемите надхвърлят чистия растеж, с двустранни спорове, особено между САЩ и Китай, заплашвайки значително да подкопаят глобалната търговска система, основана на правила, изградена през последните няколко десетилетия“, се казва в доклада.\r\nГ-20 беше критикувана отчасти заради приемането на прекалено широк дневен ред, водещ до разногласия и объркани резултати.\r\nАбе бе заложил председателството си главно за преместването на топката в областта на изменението на климата, но резултатът от Осака изглежда само подчертава неефективността на блока, като окончателната декларация просто повтори езика, използван миналата година.\r\n\"За съжаление резултатите по изменението на климата подчертават ограниченията на Г-20. Всички те са в една и съща лодка, но с различни интереси\", казва Такехико Ямамото, международен политически експерт в университета Васеда в Япония.  ", "date": "2019.07.01", "title": "Има ли полза от Г-20 - въпросът, който кънти след срещата в Осака"}
{"url": "https://www.actualno.com/pleven/cheshma-pametnik-na-donorite-otkrivat-v-pleven-news_764279.html", "text": "    Чешма в памет на донорите , и спасили нечий живот, ще бъде открита в Плевен. Инициативата е на Народното събрание и Сдружението на пациенти с дихателна недостатъчност и белодробна трансплантация, съобщиха днес от общинската управа.      Чешмата ще бъде в градинката пред плевенската  ж.п. гара. Откриването й е в петък, 5 юли, в 17,00 ч. В края на ноември м.г. местният парламент даде съгласието си за нейното изграждане.\r\nСпоред едно от последните проучвания България е на в Европейския съюз. ", "date": "2019.07.01", "title": "Чешма-паметник на донорите откриват в Плевен"}
{"url": "https://www.actualno.com/europe/syd-v-moskva-osydi-navalni-na-10-dni-zatvor-news_764392.html", "text": "    Съд в Москва осъди руския опозиционен лидер Алексей Навални на 10 дни затвор, предаде Ройтерс, цитирана от БТА и \" \".      Навални бе признат за виновен за това, че миналия месец е участвал в неразрешена улична демонстрация в Москва в подкрепа на обвинения в разпространение на наркотици журналист на интернет изданието \"Медуза\" Иван Голунов. Редом с Навални в демонстрацията взеха участие над 500 души, които бяха задържани от полицията.   \"Десет дни в затвора заради демонстрация срещу произвола. Неприятно е, но си мисля, че сторих правилното нещо. Ако продължим да си мълчим и да си седим у дома, произволът никога няма да приключи\", написа Алексей Навални в Тwitter.\r\nНавални, който е един от най-видните опозиционни дейци в Русия, на няколко пъти бе вкарван в затвора през последните години заради организирането на демонстрации срещу правителството.   ", "date": "2019.07.01", "title": "Съд в Москва осъди Навални на 10 дни затвор"}
{"url": "https://www.actualno.com/europe/voenen-helikopter-katastrofira-v-germanija-news_764394.html", "text": "    В понеделник военен хеликоптер се разби в Северна Германия и пилотът загина, заявиха представители на Министерството на отбраната, във втора фатална катастрофа само за седмица с военни летателни средства, предава AFP, цитирана от БГНЕС.      Хеликоптерът се разби в земята в град Ерцен, в Северозападна Германия, около 13:45 часа местно време (14:45 часа българско време). Причината за катастрофата все още не е известна. В резултат на катастрофата е възникнал малък горски пожар. Мястото на удара е около 30 километра от центъра за обучение на пилоти на хеликоптери в Бундесвера в Бюкебург.   Пилотът е загинал и един човек е ранен, съобщи говорител на Министерството на отбраната.\r\nСамо преди седмица два самолета \"Юрофайтър\" се разбиха в Североизточна Германия след сблъсък във въздуха, като един от пилотите загина, а втори катапултира успешно.   ", "date": "2019.07.01", "title": "Военен хеликоптер катастрофира в Германия"}
{"url": "https://www.actualno.com/balkani/tachi-vnese-v-parlamenta-rezolucija-za-prisyedinjavane-na-preshevskata-dolina-kym-kosovo-news_764389.html", "text": "    Президентът на Косово Хашим Тачи представи днес пред парламента за разглеждане и приемане проекторезолюция по исканията на албанците от долината Прешево, регион в Южна Сърбия, населена с мнозинство албанско население, да се обединят с Косово.      Тачи, в писмо до Парламента, казва, че предложеният от него документ се основава на конституцията на Косово и \"постоянните искания на албанците от долината на Прешево, насочени към институциите на Република Косово, за да защитят и подобрят положението си и да изпълнят своите исторически изисквания“ за присъединяване към Косово, предаде БГНЕС.   Според проекторезолюцията на Тачи, косовските институции се ангажират да \"зачитат политическата воля на албанците от Прешевската долина за обединение с Косово, изразена в референдума от 1992 г., както и с борбата на Освободителната армия на Прешево, Медведжа и Буяновац (ОАПМБ)\". .\r\n„ Изискванията на албанците от Прешевската долина, т.е. албанците, живеещи в техните автохтонни области, в общините, управлявани от Сърбия - Прешево, Медведжа и Буяновац, според тяхната свободна воля за самоопределение, са легитимни в съответствие с международното право и всички изисквания, които се отнасят до историческите и политическите права и правата на населението, което иска да живее на свобода, както и всички европейски нации“, се казва наред с други неща в проекторезолюцията.  Според идеята на Тачи, който отпреди една година се застъпва за разрешаване на спорове със Сърбия с \"корекция на границите\", но без да се откаже от косовската територия, исканията на албанците от южна Сърбия за присъединяване към Косово \"ще помогнат за дългосрочна стабилност и ще допринесе за постигането на дългосрочен мир в региона.\" ", "date": "2019.07.01", "title": "Тачи внесе в парламента резолюция за присъединяване на Прешевската долина към Косово "}
{"url": "https://www.actualno.com/plovdiv/ivan-totev-uvolni-edin-ot-zam-kmetovete-si-news_764255.html", "text": "    Дясната ръка на пловдивския кмет инж. Димитър Кацарски от днес е , стана ясно от заповед на кмета Тотев, с която той е уволнен. Единственото обяснение към този момент е \"търсене на нови предизвикателства\" от страна на Кацарски.       Зам.-кметът отговаряше за общинските имоти и е във всички сделки с тях, в обществените поръчки, свързани със строителни обекти и ремонти. Той е на поста от . Заедно с кмета Иван Тотев, инж. Кацарски беше разследван от спецпрокуратурата по обвинение за нарушения на процедурата за възлагане на обществена поръчка за . По документите личи, че именно той е провеждал поръчката, която, според държавното обвинение, е . \r\nТотев има шестима ресорни заместници, на мястото на Кацарски задълженията, свързани с общинската собственост, се поема от главния инженер на общината Йордан Калев.   ", "date": "2019.07.01", "title": "Иван Тотев уволни един от зам.-кметовете си"}
{"url": "https://www.actualno.com/society/dete-na-tri-godini-podkara-kola-i-rani-jena-v-haskovo-news_764269.html", "text": "    3-годишно момченце подкара автомобил и рани тежко жена в Хасково, съобщи БНР.      Инцидентът е станал на булевард \"Васил Левски\".   Автомобилът, собственост на 25-годишен младеж, е оставен отворен, с поставен ключ в контакта. Детето се качило и завъртяло ключа.\r\nСлед като колата потеглила е ударила възрастна жена, която била седнала пред блока.  Пострадалата е с ампутиран крак, в тежко състояние, но стабилизирана. ", "date": "2019.07.01", "title": "Дете на три години подкара кола и рани жена в Хасково"}
{"url": "https://www.actualno.com/velikotarnovo/velikotyrnovskijat-obshtinski-syvet-nabira-kandidati-za-sydebni-zasedateli-news_764253.html", "text": "    От 1-ви до 26-ти юли 2019 г. Великотърновският общински съвет ще събира кандидатурите на български граждани за съдебни заседатели при Окръжен съд - Велико Търново за нов четиригодишен мандат.       Процедурата е открита с решение №1521 от 27.06.2019 г. на Великотърновския общински съвет. Тя е предприета поради изтичането на мандата на настоящите съдебни заседатели и необходимостта от избирането на нови. Обявени са следните :   - възраст от 21 до 68 години;\r\n- имат настоящ адрес в община Велико Търново, която попада в рамките на съдебния район на Окръжен съд – Велико Търново;\r\n- имат завършено най-малко средно образование;    - не са осъждани за умишлено престъпление, независимо от реабилитацията;\r\n- да не страдат от психически заболявалия;\r\n- да не са съдебни заседатели в друг съд;\r\n- да не са общински съветници от съдебния район на Окръжен съд– Велико Търново;\r\n- да не участват в ръководството на политическа партия, коалиция или организация с политически цели;   - да не работят в съд, прокуратура, следствени органи, Министерството на вътрешните работи или в други органи от системата за национална сигурност, намиращи се в съдебния район на Окръжен съд – Велико Търново;\r\n- да не са избирани за съдебни заседатели повече от два последователни мандата към същия съд. което се намира в сградата на Община Велико Търново, пл. „Майка България“ № 2, етаж 3, стая 311, всеки работен ден от 08.30 до 17.00 часа,            за заявяване на участие в процедурата за определяне на съдебени заседатели към Окръжен съд – Велико Търново можете да намерите в уеб-сайта на община Велико Търново, на , в . ", "date": "2019.07.01", "title": "Великотърновският общински съвет набира кандидати за съдебни заседатели"}
{"url": "https://www.actualno.com/kustendil/kustendilskoto-chitalishte-bratstvo-1869-praznuva-150-godishen-ubilej-news_764265.html", "text": "    Днес отбелязва своята 150 годишнина. В далечната 1869 г. родолюбиви наши съграждани прозорливо решават, че на България ще са нужни културни, образовани и духовно извисени хора.      Така на 1-ви юли пламва огъня на знанието за основаването на читалище „Братство”. Тогава неизвестен калиграф е записал в първия устав впечатляващият девиз - „Богатството е смертно, добродетелта - безсмертна”. \r\nТози девиз е крепял през годините на възход и униние, духът на кюстендилци, за културно възраждане и просперитет, крепи духа и традициите ни и в днешния ден, ще поддържа оптимизма и пази нашата идентичност на българи в голямото семейство на европейските народи.  „Читалище „Братство” е най-старата културна институция в кюстендилския регион, дала началото на библиотеката, театъра, историческия музей и др. в областния град. Известна е голямата роля на читалищата за културно-просветното развитие на народа ни през Възраждането. Още в началото те се изградили като масови народни организации на самодеен принцип.\r\nПрез годините читалище „Братство” се утвърждава като важен център за културна дейност на територията на Югозападна България.\r\nДнес в читалище „Братство” творят Китарен  оркестър \"Кюстендил\", Танцова формация \"Вдъхновени”, Фолклорна формация \"Струмски полъх\", Вокална група Фолк-Арт, Детска фолклорна група “Трепетлика”, Смесен хор \"Братство\", Туристически хор \"Осоговско ехо\", Вокална формация \"Неразделни\", Музикална компания „Пей сърце”, Студио \"Дебют”, Клуб по спортни танци \"Пауталия\", Танцов състав \"Осогово\", ДФГ „Звездици”, Детска музикална школа с класове по китара, цигулка, пиано, флейта, синтезатор, акордеон, народно пеене, поп и класическо пеене, солфеж и елементарна теория на музиката, курсове по рисуване и езикова школа.     Читалището ежегодно организира Международен конкурс за класическа китара \"Акад. Марин Големинов\", Международен фолклорен фестивал \"Пауталия\", Национален фестивал на старата градска песен \"Пей сърце\", Национален литературен конкурс за поезия \"Биньо Иванов\", Международна камерна музикална академия и Международен коледен хоров фестивал.\r\nЧиталището е съорганизатор на Международен фестивал „Велики учители” и международен конкурс за пианисти „Виктор Мержанов”.\r\nМножество са наградите и отличията, спечелени от индивидуалните изпълнители и творческите колективи към читалището, от участието им в местни, регионални, национални и международни конкурси и фестивали. ", "date": "2019.07.01", "title": "Кюстендилското читалище „Братство 1869” празнува 150-годишен юбилей"}
{"url": "https://www.actualno.com/asia/sasht-tvyrdjat-che-udarili-klon-na-al-kajda-v-severozapadna-sirija-news_764272.html", "text": "    САЩ заявиха, че ден по-рано са извършили въздушни удари в северозападна Сирия срещу  свързана с Ал Кайда джихадистка групировка, при което са били убити осем екстремисти, включително и командири.      „Американски сили извършиха удар срещу ръководството на Ал Кайда в Сирия (АК-С) рано тази сутрин в тренировъчен обект близо до провинция Алепо на 30 юни 2019 г.“, съобщи в изявление американското централно командване. „Тази операция имаше за цели членове на АК-С, отговорни за планиране на атаки в чужбина срещу американски граждани, наши партньори и невинни цивилни“, предаде БГНЕС. \r\nСирийски наблюдател за човешки права (СНЧП), базираната в Лондон организация, следяща конфликта в близкоизточната страна, съобщи, че при удара са били убити шестима командири на джихадистите от групировката Хурас ал-Дийн. Убитите са двама тунизийци, двама алжирци, египтянин и сириец, допълват от СНЧП.\r\n\"С нашите съюзници и партньори ще продължим да държим на прицел ИД и Ал-Кайда, за да попречим на двете групировки да използват Сирия като убежище,\" казаха от  Централното командване на САЩ.  Хурас ал-Дийн поддържа връзки с Ал-Кайда и се бори заедно с бившия сирийски филиал на глобалната мрежа на джихадистите Хаят Тахрир ас-Шам - който доминира в голяма част от провинция Идлиб, както и в части на съседните Хама, Алепо и Латакия. ", "date": "2019.07.01", "title": "САЩ твърдят, че ударили клон на \"Ал Кайда\" в Северозападна Сирия "}
{"url": "https://www.actualno.com/europe/shvecija-zabrani-pusheneto-na-otkrito-news_764266.html", "text": "    В Швеция от днес влиза в сила забрана за пушене на открито на някои обществени места, като например площадки и перони на железопътни гари.      Новите правила забраняват също пушенето  в откритите зони на ресторантите, както и в сепаретата за пушачи. Забраната включва и електронните цигари.\r\nОфициалните данни показват, че през 2016 г. 11% от 10-милионното население на Швеция са заклети пушачи, а 10% пушат понякога.\r\nПрез 2015 г. скандинавската държава забрани пушенето в барове и ресторанти.  Целта на новия закон е до 2025 г. пушенето да бъде напълно забранено в северната страна. ", "date": "2019.07.01", "title": "Швеция забрани пушенето на открито "}
{"url": "https://www.actualno.com/tips/razbirate-ot-tenis-10-hiljadi-leva-nagraden-fond-ot-nacionalnata-lotarija-za-uimbyldyn-news_764181.html", "text": "    Най-великият тенис турнир започва тази седмица. През следващите две седмици ще се проведе легендарният \" \", а Националната лотария предлага страхотна игра на своите потребители по време на надпреварата, която ще е с награден фонд 10 хиляди лева.       7777.bg стартира на 1-и юли играта, която може да донесе на победителя 2000 лева като допълнителна печалба на вече реализираните успешни тенис прогнози. Но каква е формулата?    Идеята е да бъдат поощрени най-добрите познавачи. Формулата е сравнително проста, като събирате точки в продължение на две седмици. Те се определят от печалбите и селекциите, които имате във вашия фиш. Например: играете два мача на общо 3 коефициент с 10 лева. Така самата печалба е 20 лева и я умножавате по броя срещи (2). В случая печелите 40 точки, които  се трупат към актива ви в своеобразна ранглиста.  Надпреварата ще се проведе от 1 до 14 Юли 2019, като за класирането важат всички залози за основните схеми от турнира. Със самата ! ", "date": "2019.07.01", "title": "Разбирате от тенис? 10 хиляди лева награден фонд от Националната лотария за \"Уимбълдън\" "}
{"url": "https://www.actualno.com/society/cacarov-poiska-imuniteta-na-deputata-georgi-mihajlov-news_764180.html", "text": "    Главният прокурор Сотир Цацаров сезира повторно Народното събрание с искане за даване на разрешение за започване на разследване срещу народния представител Георги Михайлов за извършено от него данъчно престъпление, съобщиха от пресцентъра на прокуратурата.      В края на миналата година главният прокурор внесе искане за снемане на имунитета на Михалов за безстопанственост и сключване на неизгодни сделки в качеството му на изпълнителен директор на \"СБАЛХ\" ЕАД. От това били нанесени щети на предприятието за 164 106 лв. Михайлов сам е дал съгласие да бъде разследван и на 26 юни беше обвинен в безстопанственост и му бе наложена парична гаранция в размер на 15 000 лв.   В хода на разследването, възложено на НСлС, са били събрани обаче и доказателства за извършено от Михайлов данъчно престъпление, достатъчни за второ обвинение. Поради тази причина главният прокурор сезира повторно НС с искане за снемане имунитета на народния представител. ", "date": "2019.07.01", "title": "Цацаров поиска имунитета на депутата Георги Михайлов"}
{"url": "https://www.actualno.com/curious/koi-sa-naj-samotnite-evropejci-news_764262.html", "text": "    Гърците, заедно с другите източно- и южно-европейци се чувстват по-самотни и социално изолирани от другите жители на Стария континент, показва проучване на общественото мнение, проведено от Joint Research Centre (ДРС) за Европейската комисия, пише електронното издание на гръцкия консервативен ежедневник Protothema.      Резултатите от анализите на ДРС се основават на данните от European Social Survey (ЕСС).   Изследователите от ДРС разглеждат два показателя. Един индикатор се основава на субективни чувства на самота. Той измерва количеството на „самотни хора“, т.е. тези, които се чувстват самотни, допълва агенция Фокус.\r\nВторият показател се основава на специфични детерминанти на самотата, като честотата на срещите с приятели. Той измерва броя на „социално изолираните индивиди“, т.е. тези, които се срещат с приятели, роднини или работни колеги (извън работата) само веднъж месечно или по-малко.  Според този анализ около 30 милиона възрастни в Европа (7%) често се чувстват самотни.\r\nТози брой достига до 10% в Унгария, Чехия, Италия, Полша, Франция и Гърция.   Най-нисък е делът на хората, които се чувстват самотни, в Холандия и Дания (3%), Финландия (4%), както и в Германия, Ирландия и Швеция (5%).    Над 40% от унгарците и гърците общуват само с приятели или семейство само веднъж месечно или по-малко. В Литва, Естония и Полша цифрата достига 35%.\r\nВ другия край на спектъра социалната изолация е най-ниска в Холандия, Дания и Швеция, като около 8% от възрастните се срещат само с приятели или със семейството си на месец или по-малко. ", "date": "2019.07.01", "title": "Кои са най-самотните европейци?"}
{"url": "https://www.actualno.com/business/rumynci-blokiraha-kompresornite-stancii-za-turski-potok-news_764162.html", "text": "    Четири дни преди \"Булгартрансгаз\" да отвори офертите за изграждане компресорни станции \"Расово\" и \"Нова Провадия\" към \"Турски поток\", румънска компания блокира поръчката, чиято прогнозна стойност е 351,6 млн. лв. без ДДС. Новината е поредният удар по проекта на българска територия, след като КЗК спря на трасето до Сърбия.      На практика до отваряне на офертите, планирано за 11-ти юни, не се стигна, защото Комисията за защита на конкуренцията (КЗК) образува производство по жалбата срещу дадени от възложителя разяснение. Впоследствие КЗК отказа да наложи временна мярка \"спиране на производството\", която румънската фирма \"ДЖ. КРИСТОФ Е&П СЪРВИСИЗ СРЛ\" бе поискала. В края на миналата седмица Антимонополната комисия отхвърли и жалбата ѝ по същество. Въпреки това поръчката остава блокирана, тъй като решението на КЗК подлежи на обжалване пред ВАС . Ако и ВАС се произнесе в полза на \"Булгартрансгаз\", предстои да се обяви нова дата за отваряне на офертите.   Седалището на румънската фирма е в село Бразии де Суд, община Брази, окръг Прахова. Дружеството се управлява и представлява от Маркус Гран и Фридрих Реннер. Цялото ѝ наименование е \"Инвестиционно проектиране, доставка на необходимите материали и оборудване, изграждане и въвеждане в експлоатация на етап КС \"Расово\" и етап КС \"Нова Провадия\" към обект \"Разширение на газопреносната инфраструктура на \"Булгартрансгаз\" ЕАД, паралелно на северния (магистрален) газопровод до българо-сръбска граница\". \r\nСпоред съобщението от \"Булгартрансгаз\", реализацията на поръчката цели повишаване сигурността на доставките на природен газ за страната и региона на Югоизточна Европа, както и затвърждаване ролята на България като транзитен център в Европейския съюз. Основните дейности в обществената поръчка предвиждат изработване на инвестиционен проект, доставка на материали и оборудване и строително-монтажно работи.  За КС \"Расово\" ще бъдат инсталирани три газотурбокомпресорни агрегати (ГТКА) в конфигурация два работещи и един резервен с номинална мощност 12 MW всеки. За КС \"Нова Провадия\" се предвиждат четири агрегата в конфигурация три работещи и един резервен с номинална мощност 10 MW всеки.\r\nЗа да се свържат новите компресорни станции с газопреносната мрежа на \"Булгартрансгаз\" ЕАД, ще бъдат проектирани и изградени входящи и изходящи шлейфи и оптична кабелна линия, а за присъединяването им към мрежите на техническата инфраструктура ще се проектират и изграждат пътни връзки, електрозахранване, водоснабдяване и канализация и др.   Икономически най-изгодна оферта ще се определя въз основа на критерий \"оптимално съотношение качество/цена\", включващ срокове за изпълнение, показател, свързан с работата на газотрубинните двигатели, ценови параметри и процент на оскъпяване във връзка с разсроченото плащане.     ", "date": "2019.07.01", "title": "Румънци блокираха компресорните станции за \"Турски поток\""}
{"url": "https://www.actualno.com/curious/dneven-horoskop-za-2-uli-news_764233.html", "text": "     Овен       Днес няма да имате възможност да лавирате. От вас ще се изисква ясен и точен отговор. Това ще е полезно и за вас самите. Телец Това е ден, в който ще откриете нещо много важно за вас. Покажете, че цените случилото се пред човека, който има заслуга за това.   Близнаци Това е ден, в който да потърсите истината в малките неща. Засега оставете големите планове, още не им е дошло времето. Рак     Това е ден за мънички радости. Обърнете внимание на малките жестове от страна на любимия ви човек и ги изживейте заедно. Лъв Днес помислете за забравените дейности, които преди са ви носили удоволствие и наслада. Време е да възобновите свое хоби. Дева Това е ден, в който да помислите за вашето развитие в професионална или лична насока. Идеите ви ще са плодотворни.   Везни През този ден не попадайте в плен на тъгата. Може да ви се струва, че сте отчаяни, но едно малко усилие ще ви извади от унинието. Скорпион Днес ще имате възможността да помогнете на приятел и да го ободрите. Не пестете добрите думи и надеждата за него. Стрелец Днес може да ви потърсят от необичайно място. Ще получите интересно предложение, но не бързайте да приемате. Проучете добре условията. Козирог    Този вторник е добър ден за финансови операции. Ако ви предстоят крупни покупки изберете червения цвят. Той ще ви носи късмет. Водолей Този вторник не бъдете прекалено големи съдници. Може да посочите нечии грешки, но не наблягайте прекалено на тях. Посочете решение. Риби Този вторник оставете нещата да се развиват от само себе си. Вероятно няма да сте във форма да взимате решения. Не започвайте важни разговори. ", "date": "2019.07.01", "title": "Дневен хороскоп за 2 юли"}
{"url": "https://www.actualno.com/tennis/grigor-dimitrov-startira-na-uimbyldyn-kyde-da-gledame-macha-news_764204.html", "text": "    Първата ракета на България Григор Димитров започва своето участие на Уимбълдън.      Звездата ни ще се изправи в първи кръг срещу французина Корентен Муте, а двубоят е трети по програма на корт номер 15. Мачовете на него започват в 13,00 часа българско време.   Димитров е полуфиналист на Уимбълдън през 2014 година, докато 20-годишният Муте ще дебютира на турнира от Големия шлем на трева в Лондон.\r\nБългаринът влиза в битката под номер 49 в света, докато Муте е 84-ти в ранглистата.  Вижте къде да гледате двубоя в  ", "date": "2019.07.01", "title": "Григор Димитров стартира на Уимбълдън, къде да гледаме мача"}
{"url": "https://www.actualno.com/crime/prokuraturata-otnovo-iska-imuniteta-na-deputata-ot-bsp-georgi-mihajlov-news_764297.html", "text": "    Иска се снемане на имунитет на Георги Михайлов за извършени данъчни престъпления. Това каза говорителят на главния прокурор Румяна Арнаудова по време на изявление пред Съдебната палата във връзка с поисканото от главния прокурор снемане на имунитета на депутата от БСП Георги Михайлов, предаде агенция „Фокус“.      По думите на Арнаудова финансова инспекция на Специализираната болница за лечение на хематологични заболявания показва, че много търговски дружества са доставяли значителен обем от медикаменти, въпреки че е налице презапасяване с лекарства. „За едно от лекарствата, което е за онкологични заболявания, сме установили сигурни доказателства за това, че са изплащани парични средства на стойност 164 000 лева за този медицински препарат без законно основание“, обясни Арнаудова и добави, че тези медикаменти само са били заприходени само на документи и не са постъпвали в болничната аптека. Парите са отивали по сметка на фирмата, уточни говорителят на главния прокурор.   Арнаудова припомни, че още през ноември мината година главният прокурор е поискал снемането на имунитета на народния представител, но за други две престъпления - безстопанственост и сключване на неизгодни сделки. По думите ѝ в рамките на разследването по тези обвинения се е стигнало до отправяне на искане за разкриване на данъчно-осигурителна информация за лицето и на банкова тайна. „Въз основа на доказателствата, които бяхме събрали, се установиха обстоятелства, че народният представител е получавал финансови средства от едно търговско дружество. „Установихме, че д-р Михайлов е получавал средства, тъй като е предоставил 200 000 евро на търговско дружество, което е плащало лихви за срока на договора за заем“, заяви Арнаудова. Установени са неверни обстоятелства в декларираните от него обстоятелства в справките декларации по ЗДДС. „За 2016 година народният представител не е декларира 44 000 лева, които всъщност е получил като лихви от дружеството, на което през 2013 г. е предоставил 200 000 евро заем“, допълни тя.\r\nАгенцията за държавна финансова инспекция е затруднена от хаоса в документацията, каза още говорителят на главния прокурор. Прокуратурата очаква периодът на извършване на престъпленията и обемът на сумите да се разшири, подчерта още Арнаудова.   ", "date": "2019.07.01", "title": "Прокуратурата отново иска имунитета на депутата от БСП Георги Михайлов"}
{"url": "https://www.actualno.com/europe/njama-razbiratelstvo-za-nov-predsedatel-na-evropejskata-komisija-news_764214.html", "text": "    След продължила повече от половин денонощие среща на Европейския съвет, председателят на Съвета Доналд Туск обяви край на работния ден, преминал през работна вечер и работна нощ. Европейският съвет ще продължи да заседава утре, 2 юли, от 12:00 часа българско време.      До момента няма съгласие относно пакета от 4 поста на най-важните европейски институции, заради който евролидерите се събраха на извънредно заседание. Основният проблем е кой да стане председател на Европейската комисия (ЕК).\r\nДотук, на масата за преговорите е следното - кандидатът на Партията на европейските социалисти (ПЕС) Франс Тимерманс да стане председател на ЕК, а кандидатът на Европейската народна партия (ЕНП) Манфред Вебер, заедно с бившия белгийски премиер и лидер на либералите Ги Верховщад да се редуват като председатели на Европейския парламент (ЕП). За председател на Европейския съвет на мястото на Доналд Туск вече се спряга името на Кристалина Георгиева, а кандидатът на либералите Маргрете Вестегер и служебният белгийски премиер Шарл Мишел излязоха като опции за поста на върховен представител на ЕС по външната политика.\r\nСъс сигурност твърдо против опцията \"Тимерманс\" е Полша. В Белгия пък изобщо не са във възторг от опцията \"Мишел\", защото там ситуацията традиционно е трудна и софрмирането на нормален кабинет остава под въпрос.     Българският премиер Бойко Борисов засега не потвърждава, че е възможно и Кристалина Георгиева, и Мария Габриел да бъдат част от новото управление на Европейския съюз. \"Няма как да стане\", отсече Борисов. Премиерът заяви и, че Георгиева иска да оглави Европейската комисия, а не Европейския съвет . Всъщност Борисов отказа да коментира \"глупости\" и не потвърди горния вариант на разпределение, като коментира, че неговата визия е да има коалиция между ЕНП, ПЕС и евентуално либералите за \"голяма коалиция\". Борисов подчерта и, че България нямала интерес към поста на върховен представител на ЕС за външната политика заради Мария Габриел и участието ѝ в ЕК, защото \"ще ни изгори място за комисар\".\r\nЩо се отнася до разговора му с Тимерманс, Борисов обясни, че пуснатото от него видео във Facebook прекъсва, но било направено, за да покаже колко широко скроени сме. Освен това, премиерът не пожела конкретно за какво са говорили с Тимерманс след това - дали е имало разговор и за Механизма за сътрудничеството и проверка. По този въпрос се счита, че Източна Европа масово не иска Тимерманс именно за - в Полша и Румъния например.\r\nЗа финал Борисов обясни каква е ситуацията в ЕС в момента - \"и аз спечелих изборите, но БСП и ДПС си направиха коалиция и сложиха Орешарски\".      ", "date": "2019.07.01", "title": "Няма разбирателство за нов председател на Европейската комисия"}
{"url": "https://www.actualno.com/crime/prokuraturata-poiska-postojanen-arest-za-rumyneca-pregazil-dete-vyv-varna-news_764178.html", "text": "    Окръжната прокуратура във Варна внася искане във Варненския окръжен съд за определяне мярка за неотклонение „Задържане под стража“ на румънския гражданин Адриан К.      В неделя, 30 юни, той е бил привлечен като обвиняем за причиняване по непредпазливост смъртта на 5-годишно дете на паркинг в Морската градина във Варна  – престъпление по член 343, ал. 1, буква „в“ от НК. С постановление на дежурния прокурор в Окръжната прокуратура е задържан за срок до 72 часа с цел довеждането му в съда, припомнят от Апелативна прокуратура - Варна.   Роденият през 1986 г. Адриан е без постоянен адрес в България и затова има реална опасност да се укрие, смята прокуратурата, което е едно от основанията да се поиска най-тежката мярка за неотклонение.\r\nТежкото пътно-транспортно произшествие, при което бе прегазено 5-годишно дете стана в събота, 29 юни, около 17 часа, на паркинг в Морската градина. Румънският гражданин навлязъл с автомобила си в паркинга до зоологическата градина, за да паркира. Семейството на пострадалото дете вървяло към своя автомобил, който вече бил паркиран на там.Механизмът на настъпване на произшествието е в процес на установяване чрез всички надлежни процесуални способи и средства.  Адриан К. бил тестван с дрегер, който не показал наличие на алкохол в кръвта.  Взета му е и кръвна проба, която ще установява дали е употребил упойващи вещества. В автомобила освен водача била съпругата му и нейните родители, които предстои да бъдат разпитани.\r\nРазпитани са очевидци на тежкото пътно-транспортно произшествие. Назначени са автотехническа, биологична и съдебномедицинска експертиза.    ", "date": "2019.07.01", "title": "Прокуратурата поиска постоянен арест за румънеца, прегазил дете във Варна"}
{"url": "https://www.actualno.com/crime/sinyt-na-gylybin-boevski-ostava-v-aresta-news_764187.html", "text": "    Синът на легендарния ни тежкоатлет Гълъбин Боевски - Пол, остава в ареста. Съдът реши мярката му да бъде запазена на \"задържане под стража\".      В началото на април т.г. Софийската градска прокуратура привлече като обвиняем сина на Гълъбин Боевски. Срещу него е повдигнато обвинение за държане и разпространение на наркотични вещества.\r\n26-годишният Пол Боевски е подсъдим, че на 4 април за времето от 14.40 ч. до 22.30 ч. в София без разрешително е държал общо 46,73 грама наркотици (2,31 грама марихуана, 17,41 грама амфетамин и 27,01 грама кокаин) с цел разпространение.\r\nТой е обвинен, че:     - за времето от 14.40 ч. до 15.30 ч., в София в паркиран лек автомобил без разрешително е държал с цел разпространение кокаин, разпределен в осем обекта с общо тегло 2,87 грама;\r\n- за времето от 16.42 ч. до 17.40 ч. в жилище в ж.к. \"Люлин\" е държал с цел разпространение марихуана, амфетамин и кокаин с общ тегло 13, 64 грама;\r\n- за времето от 21.40 часа до 22.30 часа в апартамент в ж.к. \" Младост 1\" е държал с цел разпространение марихуана, амфетамин и кокаин с общ тегло 30,22 грама.    Ако бъде признат за виновен, Пол Боевски е заплашен да лежи между 2 и 8 години в затвора и с глоба от 5000 лева до 20 000 лева. ", "date": "2019.07.01", "title": "Синът на Гълъбин Боевски остава в ареста"}
{"url": "https://www.actualno.com/sofia/predvijda-li-se-promjana-v-noshtnija-transport-v-sofija-news_764198.html", "text": "    Към момента не предвиждаме промяна в Това каза кметът на София Йорданка Фандъкова след среща със синдикатите във връзка със заплатите на шофьорите от градския транспорт, предаде репортер на Агенция \"Фокус\".      \"По отношение на нощния транспорт не сме постигнали съгласие със синдикатите. Въвеждането на нощния транспорт беше стъпка към подобряването на условията в града. Факт е, че разходите са много, но предстои тепърва да мислим. Ще продължим да разсъждаваме по тази тема, към момента не предвиждаме някаква промяна\", обясни Фандъкова.   Тя посочи, че за 5 години е постигнат изключително сериозен напредък по отношение на модернизацията на градския транспорт. \"Много средства са вложени - и от Европа, и от Общината. В момента недостигът в електро- и автотранспорта е по над 100 водачи във всяко едно от дружествата – т.е. над 200 души. В системата на \"Метрополитен\" няма недостиг, служителите там не полагат извънреден труд\", обясни Фандъкова.\r\nКметът на София коментира и търга за къщата на Яворов, като посочи, че се търсят варианти Общината да придобие сградата. \"Нашата стратегия е успешна. Все още проучваме въпроса\", обясни тя. По думите ѝ все още не е ясно обаче дали Общината ще участва в следващия търг.  Стана ясно и че ще бъде внесено предложение за тригодишно споразумение за увеличаване на от градския транспорт с 10% на година. \r\nКметът на София посочи, че има напредък и по отношение на социално-битовите условия на служителите в столичния градски транспорт – депата, спирките, сервизните помещения и др. \"За мен е важно ние да работим последователно, както го правим, за да може професията на водачите да бъде привлекателна. Сериозен е ангажиментът на общината\", обясни тя. \"Постигнахме споразумение, че аз и зам.-кметът Барбалов поемаме ангажимент да внесем в общината тригодишно споразумение за увеличаване на заплатите в столичния транспорт с 10% годишно\", обясни тя.   Припомняме, че заплатите на шофьорите в градския транспорт в София бяха увеличени два пъти през 2019 г. - през февруари и април. С промените основната заплата в бранша стана 1150 лв., а средната брутна – 1800 лв. Има и предвиден бонус от 100 лв. за добре свършена работа. Целта на мерките е да се облекчат условията за работа на шофьорите в градския транспорт и да се намали извънредният труд. До промени в заплащането се стигна, след като водачите алармираха Столична община за тежките условия, в които работят, както и за извънредния труд, който им се налага да полагат заради липсата на кадри.     ", "date": "2019.07.01", "title": "Предвижда ли се промяна в нощния транспорт в София?"}
{"url": "https://www.actualno.com/ruse/folklorni-ritmi-zavladjaha-brega-na-dunav-kraj-selo-sandrovo-news_764191.html", "text": "    В будното крайдунавско село Сандрово се проведе VIII Фолклорен фестивал „Сандрово пее и танцува“. Културното наследство на нашите предци представиха 58 самодейни състава и индивидуални изпълнители, включващи общо 625 танцьори и певци от Североизточна България. На сцената излязоха самодейци на възраст от 10 до 87 години.       Участниците във Фестивала се оценяваха компетентно и безпристрастно от жури в състав: Величка Бистрашка – председател, Людмила Григорова и Радко Прокопиев.\r\nСпециалните награди завоюваха НЧ „Просвета“ - 1905, с. Ветрино и НЧ „ Искра – 1893“, с. Паламарца. Наградата на Кмета на село Сандрово получи Детски танцов състав от с. Хотанца.  Победител при Индивидуалните изпълнители под 18 г. бе Кристина Димитрова от с. Николово, а при пълнолетните отличени бяха Янко Янков от с. Хотанца, и Иванка Илиева от Женска фолклорна група „ Дунавски бисери\". НЧ „Н. Вапцаров“ от село Попина заслужи първото място за автентичен фолклор. ", "date": "2019.07.01", "title": "Фолклорни ритми завладяха брега на Дунав край село Сандрово"}
{"url": "https://www.actualno.com/smolyan/blizo-200-uchastnici-ot-cjalata-strana-pjaha-shlageri-v-chepelare-news_764197.html", "text": "    Завърши Националният фестивал на старите градски, шлагерни и популярни песни “Полъх от минали мечти” в Чепеларе. Близо 200 участници от цялата страна представиха своите изпълнения в рамките на двата конкурсни дни на фестивала. На 29 юни официалният старт на надпреварата даде . Талантливите изпълнители се изявяваха пред  публиката на площад „Олимпийски“ и компетентно жури с председател Христо Кидиков  и членове Екатерина Попова-Силкова и Феликс Бозов. Фестивалът за шлагерна и стара градска песен „Полъх от минали мечти“ се провежда на територията на Община Чепеларе. Той е единствен за региона на Родопите. Организатори на фестивала са Община Чепеларе, НЧ „Родопска искра 1880“ и Сдружение на ресторантьори, хотелиери и търговци - Чепеларе.       Фестивалът има конкурсен характер и целта му е да популяризира и съхрани традициите на българската шлагерна песен от 60-те, 70-те и 80-те години и старата градска песен от миналия век, за да ги възроди и им даде нов живот, както и да приобщи младите хора към тяхната непреходност и красота.  Наградите на четвъртото издание на фестивала бяха присъдени в две категории -  \"Стари градски песни\" /групи и индивидуални изпълнения/ и \"Шлагерни и популярни песни\"/групи и индивидуални изпълнения/. Отличието „Откритие на фестивала“ журито присъди на най-малкия участник – 7 годишната Теодора Евтимова от град Хасково. За чепеларци и гостите на града вечерта на 29 юни пяха обичаните изпълнители Мими Иванова и Развигов Попов, а поздрав с автентични фолкорни танци поднесоха гостите от “Група 21” от Община Просочани, Гърция. Вечерта на 29.06. и 30.06. от 21:30 ч. на Паметника на загиналите във войните чепеларци бе представен спектакълът “Звук и светлина - Паметта на Чепеларе” в рамките на проект “Интегриран подход за развитие на културни и природни обекти в Чепеларе, България и Просочани, Гърция” (INTEGRA_TOUR), който се финансира по Програмата за трансгранично сътрудничество ИНТЕРРЕГ V-A Гърция - България 2014-2020. ", "date": "2019.07.01", "title": "Близо 200 участници от цялата страна пяха шлагери в Чепеларе"}
{"url": "https://www.actualno.com/smolyan/obshtina-dospat-objavi-porychka-za-nov-gradski-centyr-news_764078.html", "text": "    Инженерингова поръчка -  за проектиране и изграждане на нов градски център на Доспат обяви общината. Прогнозната й стойност възлиза на 3 780 560 лева без ДДС .      В бъдещия градски център, който е изместен на около километър от стария , са предвидени множество обекти – мини футболно игрище с площ 1038 кв. метра, пешеходен преход за връзка на новия център със съществуващия еко парк и парк  музей на Родопската чешма с площ 1050 квадрата, открити паркинги с площ 335 кв.м, още един подход към двата парка върху площ от 3056 кв. м, който да е предназначен за велосипедисти и за хора в неравностойно положение.   Заложено е изграждане на водно съоръжение на площ от 212 квадрата със стъклени водни стени , подземен паркинг върху 2024 квадрата с търговска част и зона за рекреация. Планирана е също площадка за динамични игри и скейтборд.\r\nИзисква се от изпълнителя да изгради амфитеатър с места за сядане и сцена върху площ от 1563 кв. метра, пешеходни подходи към новата сграда на общинската администрация, училището и спортната зала.  За новия център изпълнителят има задача да създаде паметник с отношение към историята на Доспат.\r\nМаксималният срок, даден от възложителя за изготвяне на техническите проекти, е 60 дни, а за изпълнение на строително-монтажните работи е 730 календарни дни . ", "date": "2019.07.01", "title": "Община Доспат обяви поръчка за нов градски център"}
{"url": "https://www.actualno.com/curious/ot-kakvo-se-nujdae-vsjaka-zodija-za-da-byde-shtastliva-news_764120.html", "text": "    Случвало ли ви се е да се чудите какво точно не Ви достига, за да получите пълно щастие?      Всъщност всеки човек се нуждае от нещо различно, за да бъде щастлив. Всеки човек търси нещо различно, за да направи живота си приказен. За някои това е кариера и много пари. За други – пътувания и приключения. За трети – семейство и уютен дом. Влияние тук има зодиакалния знак. Всяка една зодия се нуждае нещо различно, за да постигне пълното щастие. Ако някога сте се чудили какво не Ви достига, вижте от какво се нуждаете: Овен Вие се нуждаете от нови предизвикателства всеки ден. Нужна Ви е конкурентна среда, за да се чувствате пълноценно. Победата е нещото, което може да Ви направи истински щастливи, особено когато е заслужена.   Телец Вие се нуждаете от дом, в който да се чувствате спокойни. Прекрасно подредени мебели, които да Ви хармонизират. Вашият дом е храма, в който можете да се чувствате най-спокойни и щастливи. Близнаци     Чувствате се истински живи, когато срещу Вас стои човек, с когото можете да говорите на всякакви теми. В тези моменти сякаш душата Ви лети. Вие искате не само да споделите какво чувствате, но и да изслушате внимателно отсрещния човек. Това Ви прави истински щастливи. Рак Вие се нуждаете от близки хора и семейство, които постоянно да Ви даряват с любов. Истински щастливи сте, когато знаете, че има рамо, на което да поплачете. Любовта Ви кара да се чувствате уникално и това да имате близки хора до себе си е най-важното за Вас. Лъв Душата на компанията, вечно изискваща внимание и обожание от околните. Колкото повече комплименти и внимание получавате, толкова по-щастливи ще се чувствате. Достатъчно е прожекторите да са насочени към Вас.   Дева Вие имате нужда да получите признание от околните. Не очаквате нищо в замяна на добрините, които постоянно вършите. Просто искате хората да го забележат. Вие се чувствате щастливи, когато всичко е подредено и в хармония. Везни Единственото, от което се нуждаете Вие, е любов и мир. Просто искате да има човек, в когото да сте влюбени. Човек, с когото да се чувствате спокойни и сигурни. Любовта за Вас е много важна и е нещото, което може да Ви направи истински щастливи.    Скорпион Вие имате нужда от човек до себе си, с когото да се чувствате спокойни и защитени. За да се чувствате напълно щастливи, този човек трябва да бъде искрен с вас и да не нарушава личното Ви пространство. Стрелец Нещото, което може да Ви направи истински нещастни е ограничението. Точно обратното може да Ви направи щастливи-свободата. Пътуванията са Вашата страст и Ви карат да се чувствате свободни и в хармония със себе си. А ако намерите някой, който споделя тази страст, щастието ще бъде пълно. Козирог    Вие се чувствате щастливи, когато всичко върви по план. Искате да имате пълен контрол над щастието си. Когато всичко е под контрол, Вие се чувствате истински щастливи и спокойни. Когато плана се проваля, това буквално може да Ви изкара извън кожата Ви. Водолей Вие сте уникални личности, които имат нуждата да се изявяват. Чувствате се истински добре, когато сте изправени пред нещо, което провокира ума ви. Обичате да бъдете под напрежение и да мислите как да решите някоя задача. Скуката може да Ви убие. Риби Вие се чувствате истински щастливи, когато имате възможността да изразите себе си чрез изкуството. Едни наистина много креативни личности, които имат иновативни идеи и нуждата да ги споделят. ", "date": "2019.07.01", "title": "От какво се нуждае всяка зодия, за да бъде щастлива"}
{"url": "https://www.actualno.com/music/za-pryv-pyt-na-pazara-izlizat-zapisi-na-opernata-prima-ulija-viner-news_764129.html", "text": "    Шармантна, с осанка на императрица и поглед, който може да стопи айсберг от разстояние на сцената  - така си спомнят Юлия Винер ценителите на оперното изкуство в столичните музикални среди. Сопраното с изключително драматично присъствие и гъделичкащ сетивата вокален диапазон е сред най-успешните ни културни експорти през 60-те и 70-те години, но няма нито един издаден албум на CD до момента. Единадесет от емблематичните ѝ дуети и арии и начело с Леонора в „Трубадур“ от музикална компания Gega New в поредицата „Прочутите оперни гласове на България“.      Родът на Юлия Винер е изтъкан от прочути математици и архитекти, баща ѝ е сред основателите на застрахователното дело в България, а дядо ѝ е бил учител по български език на Фердинанд. Певицата смята, че е наследила гласа си от баба си и го започва да го развива... от мързел. Първите си стъпки в изкуството тя прави като балерина, но пухкавата ѝ фигура не се вписва в стереотипа за професионален танцьор. Сяда зад пианото и показва феноменална памет за мелодията, но отказва да се упражнява, а учителят ѝ  спестява мъките, като заявява на родителите: „Тя винаги ще бъде една добра пианистка за Шопен, но няма да направи кариера. Има слаба китка“.   Юлия решава, че с пеене ще хаби най-малко енергия и време в зубрене на ноти и записва Консерватория с измама – добавя две години към документите си, тъй като по устав минималния възрастов праг за студентите е 18.  Влиза в класа на проф. Елена Ангелова-Урукин, но неин ментор завинаги остава прочутият бас Добри Кожухаров. Дебютира в Софийска опера на 23 г. с Леонора в „Трубадур“ от Верди. Лиза от „Дама Пика“, Виолета в „Травиата“, Дездемона в „Отело“ и Анна в „Дон Жуан“ са само част от ролите, с които покорява Европа. Най-обичана Юлия е в Берлинската щатс опера, където е солист в продължение на 12 години.\r\nОт всяко свое пътешествие Винер се връща с ново попълнение в екстравагантния си гардероб, като най-впечатляваща в оскъдицата на соца е появата ѝ в Софийската опера с палто от тюлен, трофей от скандинавски круиз. Отвъд Желязната завеса примадоната е посрещана не по дрехите, а по колосалния Вердиев репертоар, който изпълнявала съвършено на немски и италиански.  Юлия Винер е щастливо омъжена за режисьора Димитър Ченишев, който я подкрепя безусловно и се посвещава на кариерата ѝ. Гласът ѝ утихва завинаги през 2010 г. на родна земя. ", "date": "2019.07.01", "title": "За пръв път на пазара излизат записи на оперната прима Юлия Винер"}
{"url": "https://www.actualno.com/asia/ruska-raketa-se-e-vzrivila-v-severen-kipyr-news_764192.html", "text": "    Представители на Северен Кипър заявиха, че имат подозрение, че през нощта на територията на разделения остров по време на въздушна атака в Сирия.      \"Според предварителните констатации, ракета, произведена в Русия - част от система за противовъздушна отбрана, е избухнала по време на въздушна атака срещу Сирия – падайки на територията на нашата страна вчера вечерта\", написа в Twitter външният министър Кудрет Озерсей.   Маркировките на отломките са същите като тези на ракетата С-200, паднала в Турция миналата година, добави той. Смята се, че обектът е експлодирал преди да удари земята. Системата за противоракетна отбрана може да е била задействана по време на израелски въздушни удари, убили най-малко 15 души близо до Дамаск и в провинция Хомс късно снощи, предаде БГНЕС.\r\nРусия подкрепя сирийското правителство в 8-годишната война срещу бунтовническите групировки и е осигурила разширени системи за противоракетна отбрана.  Лидерът на Турската република в Северен Кипър (TRNC) Мустафа Акънджъ каза: \"Това е една от лошите последици от войната в региона.\"\r\nTRNC не е международно призната, тъй като е създадена след турско нахлуване през 1974 г. в отговор на преврат, спонсориран от гръцката военна хунта.    ", "date": "2019.07.01", "title": "Руска ракета се е взривила в Северен Кипър?"}
{"url": "https://www.actualno.com/society/gerb-oficialno-predloji-sybiraneto-na-tol-taksite-da-byde-otlojeno-news_764222.html", "text": "    От управляващата партия ГЕРБ внесоха промени в Закона за пътищата, които касаят       На брифинг Александър Ненков обясни, че от 1 март 2020 г. ще започне събирането на таксите. Ненков припомни, че на този етап обхватът на тол системата включва магистралите, пътищата от първи клас и част от второкласните пътища.   След срещи с се е стигнало до решение без таксуване да са третокласните пътища и част от второкласните.\r\nЗаради проблема с електронните винетки законово се регламентира събирането на таксите да е от началото на следващата година.  Това обаче, както обясни Ненков, е крайният срок. на таксите може да започне и по-рано събирането. Но този срок няма да може да бъде удължаван повече от 1 март 2020 г.\r\nПрипомняме, при официалното представяне на готовността за въвеждане на ТОЛ системата зам.-министър Николай Нанков изрази надежда, че няма да се повторят трудностите като при въвеждането на електронната винетка.   На 16 август ще стартира реалното тестване на тол системата на терен. До два месеца се очаква да станат ясни и крайният ѝ обхват и тарифите.    Предвиждат се три начина за тол таксуване - маршрутна карта, GPS тракери и бордови устройства. На 3 юли пък ще се състои нова среща с превозвачите, на която ще бъдат обсъдени тарифите. ", "date": "2019.07.01", "title": "ГЕРБ официално предложи събирането на тол таксите да бъде отложено"}
{"url": "https://www.actualno.com/curious/7-te-zodii-na-koito-shte-im-se-sbydne-naj-goljamoto-jelanie-news_763006.html", "text": "    Имате късмет. Всичко, което ще се случва през 2017 г. е заслужено щастие. Това са 7-те , които ще сбъднат най-голямото си желание през новата година.          Това е една от зодиите, които ще се радва на щастливо събитие в живота си. Мечтаете за голямо и щастливо семейство. Никога не сте предполагали колко близо е това във времето за вас. Ще срещнете човек, който ще ви даде света в краката. Радвайте се на тази любов.\r\nТя ще ви направи истински щастливи. Обичайте човека до вас. Той е вашата половинка. В края на годината ще получите предложение за брак като от филмите. Животът ви ще се превърне в приказка.    ", "date": "2019.07.01", "title": "7-те зодии, на които ще им се сбъдне най-голямото ЖЕЛАНИЕ  "}
{"url": "https://www.actualno.com/dobrich/sobstvenik-na-kyshta-za-gosti-v-balchik-pazaruval-s-bankovi-smetki-na-klienti-news_764134.html", "text": "    Три смартфона общо за 4525 лв . от сайтове за електронна търговия купил с банкови карти на клиенти собственик на къща за гости в Балчик. Ужилените са двама българи и една румънска гражданка в периода от 9 август 2016 г. до 4 юли 2017 г.      Мъжът имал регистрация в сайт за резервации и при резервация на нощувки през сайта и изисквал от гостите данни за банковите им карти, благодарение на което получавал достъп до парите в тях.\r\nБанката, издател на кредитната карта на румънската гражданка, възстановила сумата веднага след като потърпевшата от измамната схема оспорила транзакцията, а подсъдимият възстановил парите на двамата българи.\r\nЗа извършеното от 39-годишния собственик на къща за гости престъпление е получил условна присъда от една година с 3-годишен изпитателен срок . Той ще плати и направените по делото разноски 1167 лв. Окръжният съд в Добрич е одобрил споразумението на мъжа с прокуратурата.   ", "date": "2019.07.01", "title": "Собственик на къща за гости в Балчик пазарувал с банкови сметки на клиенти"}
{"url": "https://www.actualno.com/sofia/spirat-kamionite-na-vseki-30-min-po-am-trakija-news_764229.html", "text": "    На всеки 30 мин. на софийска територия на се спират товарните автомобили, съобщиха от МВР.      Причината за въведената временна организация е засиленият и в двете посоки трафик, както и ремонтните дейности в района на 12 км на магистралата. Полицейските екипи са на място и подпомагат движението на леките автомобили, като регулярно - на всеки 30 минути, спират движението на тежкотоварните.   От пътна полиция  препоръчват на излизащите от София ползването на  обходен маршрут:  Нови хан -  Вакарел -  АМ „Тракия“. ", "date": "2019.07.01", "title": "Спират камионите на всеки 30 мин. по  АМ \"Тракия\""}
{"url": "https://www.actualno.com/politics/milka-hristova-ne-iskam-da-me-prechisljavat-kym-njakakva-pretorianska-gvardija-news_764237.html", "text": "    Смятам, че моето избиране в Изпълнителното бюро на БСП е много добра оценка за работата на Градската организация в София. Това заяви заместник-председателят на ГС на БСП в столицата и на СОС в сутрешния блок на телевизия Bulgaria ON AIR.      На вчерашния пленум на Партията тя беше избрана за нов член на Изпълнителното бюро на БСП заедно с още 6 души - Георги Свиленски, Весела Лечева, Асен Гагаузов, Манол Генов, Стоян Мирчев и Николай Бериевски.   От досегашните членове беше . Така Изпълнителното бюро вече ще наброява 21 души, сред които е и лидерът на БСП - София Калоян Паргов. Досега съставът на управляващия орган беше от 15 членове,\r\nСпоред Милка Христова, с разширяването на състава на Изпълнителното бюро на БСП председателят Корнелия Нинова прави опит да събере личности от повече области и с различни мнения, за да даде максимална възможност за дискусия и съответно за взимане на правилни решения.  \" Не бих искала да бъда причислявана към някаква преторианска гвардия , заяви Милка Христова. - Смятам, че през годините съм си изградила авторитет на човек със собствено мнение и позиция по въпросите и съм доказала, че мога да ги отстоявам. Мисля, че и останалите членове на Изпълнителното бюро са такива личности\".\r\nМилка Христова е категорична, че българският гласоподавател се е наслушал вече предостатъчно на критики и би реагирал положително на тази политическа партия, която предложи решения на проблемите.   \"Смятам, че хората искат да чуят критика по отношение на провеждани политики, но много повече желаят да чуят отговор на въпроса \"Как?\" - как ще решим проблемите им\" , коментира тя.    \"Това е нашата амбиция в момента - при разработването на платформата на нашата партия за участие в местните избори, в частност в София, да се опитаме да предложим на столичани конкретни решения на проблемите. Тези проблеми в управлението на града ни вече са хронични . Гражданите ги знаят много добре.\r\nИ киселото, винаги язвително и критично отношение не носи дивиденти. В крайна сметка на една левица й подхожда да вдъхва надежди, да дава решения, да създава позитивни настроения и да се бори, за да направи качеството на живота на хората по-добро\". ", "date": "2019.07.01", "title": "Милка Христова: Не искам да ме пречисляват към някаква преторианска гвардия"}
{"url": "https://www.actualno.com/burgas/hvanaha-rekordno-kolichestvo-narkotici-v-burgas-news_764206.html", "text": "    На територията на Бургас са били задържани 55 кг наркотици, съобщиха от Апелативната прокуратура в морския град. Миниванът, в който е открито забраненото вещество, е бил спрян от полицията заради подозрително поведение на водача. Това в станало на кръстовището на улица „Транспортна“ и булевард „Стефан Стамболов“ малко след полунощ на 30 юни.      По случая Административният ръководител на Окръжна прокуратура Бургас Георги Чинев каза още:“\r\n„Образувано е досъдебно производство, касаещо държане с цел разпространение, на голямо количество наркотични вещества. Микробусът е спрян при рутинна полицейска проверка . На полицейските служители е направило впечатление поведението на водача. Той е бил изпробван за наркотици и е установено, че управлява след употреба на метамфетамин. При направената проверка в тайник в автомобила са намерени 110 броя пресовки с хероин с тегло около 55 килограма . Цената му е между два и пет милиона лева, по цени на съдопроизводството. Мъжът е задържан за 72 часа и му е повдигнато обвинение за притежание на наркотичното вещество и за шофиране след употреба на наркотик. Внесено е искане в БОС за постоянна мярка за неотклонение, „задържане под стража“.  Ангел Георгиев, който е наблюдаващ прокурор по случая поясни, че за подобно престъпление законът предвижда наказание лишаване от свобода от 5 до 15 години и глоба от 20 до 100 хиляди лева. Назначени са всички експертизи за определяне на точното количество и на окончателната цена на наркотичното вещество. Обвинението ще бъде прецизирано и внесено в БОС съд за разглеждане по същество.\r\nСпоред старши комисар Калоян Калоянов, директор на ОД на МВР-Бургас, това е най-голямото количество наркотик задържан от полицията през тази година . За задържания мъж се зае, че е 47 години, реабилитиран по право, от населено място в област Търговище.    Доброто взаимодействие между полиция и Окръжна прокуратура е позволило бързо да се повдигне обвинение и да се внесе искане за мярка за неотклонение ", "date": "2019.07.01", "title": "Хванаха рекордно количество наркотици в Бургас"}
{"url": "https://www.actualno.com/analysis/spored-pentagona-rusija-prevyzhojda-sasht-v-bitkata-za-globalno-vlijanie-news_764092.html", "text": "           \"САЩ не са добре подготвени да се противопоставят на все по-нахалната политическа война, която Русия води, за да подкопае демокрациите\", предупреждават от Пентагона. В Бялата книга се твърди, че САЩ все още подценяват обхвата на , която включва използването на пропаганда и дезинформация, за да въздейства върху общественото мнение в Европа, Централна Азия, Африка и Латинска Америка. Проучването сочи също опасностите от нарастващото сближаване между Русия и Китай, които са свързани от споделения страх от на САЩ и привързаността си към \"авторитарната стабилност\".   В документа не се съдържат никакви критики към американския държавен глава . Стопанинът на Белия дом е представен на фона на раздразнението сред мнозина от демонстративното одобрение, което той показва спрямо авторитарни лидери като Владимир Путин и . На редица критици във Вашингтон не се харесва и фактът, че Тръмп често се присмива на твърденията за от 2016 г.\r\nВ интервюта пред изданието Politico други наблюдатели подкрепиха предупрежденията в доклада, като заявиха, че САЩ трябва да положат допълнителни усилия. \"Русия атакува западните институции по начин, по-проницателен и стратегически дискретен, отколкото мнозина осъзнават\", каза Наталия Арно, председател на фондация \"Свободна Русия\" - антипутиновски мозъчен тръст, базиран във Вашингтон. Наскоро фондацията е провела проучване на руските усилия за подкопаване на Запада. \"Атаките може и да изглеждат по-фини и хитри, но са също и разрушителни, защото повлияват на правителства, подкопават закони, възпрепятстват правоприлагащите органи и прикриват военната намеса\".  Некласифицираната „Стратегическа многопластова оценка“ отбелязва ясно заплахата за националната сигурност, която, ако не бъде туширана, в крайна сметка може да доведе до въоръжен конфликт, става ясно още от заключенията на Пентагона. ", "date": "2019.07.01", "title": "Според Пентагона Русия превъзхожда САЩ в битката за глобално влияние"}
{"url": "https://www.actualno.com/society/katastrofa-i-remont-zatrudnjavat-trafika-po-am-trakija-news_764130.html", "text": "    Рано сутринта на км 193 в посока София, самокатастрофира лек автомобил, съобщиха от полицията в Стара Загора, предаде кореспондентът на БГНЕС в региона.      Предницата на колата е смачкана, вероятно от удар в манинелата. Парчета от бронята на автомобила са се разхвърчали на около 20 метра от мястото на инцидента.  По чудо шофьорката се разминава само с комоцио.   Причините за катастрофата тепърва ще се изясняват.\r\nЗаради инцидента за повече от три часа движението по АМ \"Тракия\" в района на 193 километър е затруднено. То се осъществява само в скоростната лента и се регулира от КАТ.  Междувременно и в близост до София има проблем с движението по магистралата - заради ремонт при 12-ти километър в посока София - Пловдив. От полицията  препоръчват ползването на  обходен маршрут -   през  Нови хан -  Вакарел -  АМ \"Тракия\". ", "date": "2019.07.01", "title": "Катастрофа и ремонт затрудняват трафика по АМ \"Тракия\""}
{"url": "https://www.actualno.com/europe/slovenija-i-italija-shte-pazjat-granicata-si-zaedno-sreshtu-migranti-news_764147.html", "text": "    От днес до 30 септември словенски и италиански полицаи ще патрулират заедно по протежението на границата между двете държави, с цел препятстване на нелегалната миграция.      Мярката е част от подписания между Италия и договор и се очаква да продължи до края на септември.   По данни на словенската полиция, са планирани четири съвместни дежурства на патрулите седмично – три на територията на Словения и едно на Италия, предаде БГНЕС.\r\nПатрулите ще бъдат разположени на местата, където най-често има като в тях ще бъдат включени полицейски подразделения от Копар и Нова Горица.  Италианският министър на вътрешните работи Матео Салвини заяви, че ако съвместните патрули не се справят с нелегалната миграция, Италия ще постави физически бариери по границата със Словения.     ", "date": "2019.07.01", "title": "Словения и Италия ще пазят границата си заедно срещу мигранти"}
{"url": "https://www.actualno.com/crime/trima-dushi-se-udaviha-samo-za-edin-den-v-burgasko-news_764157.html", "text": "    Трима души са се удавили само в неделния ден в морето в Бургаска област. Това съобщиха от областната дирекция на МВР в Бургас.      На 30.06. около 12:15 ч. в Участък – Обзор към Районно управление - Несебър е получено съобщение за инцидент в местността \"Иракли\", при който се удавила 48-годишна бургазлийка - установено е, че жената заедно със съпруга си малко по-рано дошла на неохраняемия плаж, като влязла 30-40 м. навътре в морето. Въпреки опитите ѝ да излезе от бурното море, бургазлийката не успяла. Тялото ѝ е извадено от плажуващ мъж от Враца.   На 30.06. около 14:10 ч. в Районно управление - Царево е получено съобщение за това, че в бурно море край неохраняемата зона на плаж \"Делфин\" до Ахтопол, се удавил 44-годишен пловдивчанин. Тялото му е откарано за аутопсия в отделение \"Съдебна медицина\" при УМБАЛ – Бургас. Работата по случая продължава от служители на Районно управление – Царево.\r\nНа 30.06. около 17:40 ч. в Районно управление - Поморие е получено съобщение за удавен мъж в морето край поморийската местност \"Косата\" - установено е, че това е 64 годишен софиянец, влязал малко по-рано да се къпе в морето. Тялото му е открито на пясъчната ивица на неохраняем плаж пред почивна станция \"Мак\" - Габрово.   ", "date": "2019.07.01", "title": "Трима души се удавиха само за един ден в Бургаско"}
{"url": "https://www.actualno.com/ruse/unikalen-triatlon-obedini-prirodozashtitnici-i-lubiteli-na-sporta-news_764148.html", "text": "    На 29 юни – близо 70 души – жители и гости на Русе се включиха в Природен триатлон „Свободен Дунав“, организиран от WWF България. С него природозащитната организация насочи общественото внимание към непознатото богатство на великата река. С велосипеди, каяци и бягане и въпреки горещото време състезателите се справиха с предизвикателната 70-километрова дистанция. Най-бързите от тях успяха да изминат живописния, но труден маршрут само за пет часа и половина.       Стартът бе даден точно в 9 часа на площад „Свобода“ в центъра на Русе. С ентусиазъм и водени от пандата, участниците се отправиха на първото по рода си приключение. Маркирано с ленти специално за триатлона, трасето за колоездене премина през кварталите „Средна кула“ и „Долапите“ преди да продължи през красиви местности по поречието на р. Русенски Лом, през селата Басарбово, Красен, Божичен и Мечка. Част от участниците се запознаха и с местното културно наследство, като се отклониха към Ивановските скални църкви.\r\nСлед 45 км колоездачите финишираха в местността Стълпище, където замениха велосипедите с каяци. Следващите 20 километра те изминаха с гребане по течението на р. Дунав обратно към Русе. А най-издръжливите покриха последния етап от триатлона с бягане през парковите пространства на крайдунавския град. Финалът бе отново в центъра на Русе, където състезателите получиха своята грамота за участие, специално подпечатана от WWF.   На метри от финала бе разположена фотоколажна работилница. А на площада „акостира“ и рибарско корабче в реален размер с тематични игри на борда. Всички присъстваши получиха полезни съвети как да избират отговорно морска храна без да вредят на живота в океана.   Хората се докоснаха до природата в дунавския край и показаха, че е възможно да живеем в хармония с нея и с нейните обитатели. ", "date": "2019.07.01", "title": "Уникален триатлон обедини природозащитници и любители на спорта "}
{"url": "https://www.actualno.com/varna/bjal-vylk-se-rodi-v-zooparka-vyv-varna-snimki-news_764154.html", "text": "    На 3 май в зоопарка във Варна сивите вълци Амарок (4г) и Чикита (7г) станаха горди родители на пет вълчета – три женски и две мъжки, съобщиха от зоопарка.       За изненада на таткото, едното момченце се роди с бяла окраска. Подобно на дивите си събратя, родителите извеждат малките от бърлогата призори и по здрач, като през деня ги оставят скрити от посетителите. Това е и причината радостната вест да става известна едва днес.    ", "date": "2019.07.01", "title": "Бял вълк се роди в зоопарка във Варна (СНИМКИ)"}
{"url": "https://www.actualno.com/society/knsb-iska-pone-10-ejegoden-ryst-na-zaplatite-v-stolichnija-transport-news_764117.html", "text": "    Ще настояваме в следващите три години възнагражденията на всички служители от системата на градския транспорт да нарастват с по десет процента на година.      Това каза президентът на КНСБ Пламен Димитров преди да влезе на среща с кмета на София . Председателят на транспортната комисия в СОС Екатерина Йорданова и Димитър Манолов, председателят на КТ \"Подкрепа\" и шефът на Столичния автотранспорт Слав Монов също присъстват на преговорите в сградата на общината, предаде БГНЕС.   Пламен Димитров даде пример как ситуацията значително се е подобрила по отношение заплащането на учителите, чиито възнаграждения бяха увеличени поетапно. Според него на това се дължи повишеният брой на студентите в педагогически специалности, и той е категоричен, че подобни стъпки ще стабилизират и подмладят състава на четирите транспортни дружества.\r\nТой добави, че е важно да има визия за развитието на четирите транспортни дружества и поетапното, но редовно повишаване на доходите на служителите в тях.  „Нашето предложение е да постигнем споразумение с кмета и общинския съвет да поемат ясен ангажимент, че поне през следващите 3 години възнагражденията на служителите в четирите транспортни дружества ще нарастват с не по-малко от 10%“, заяви Димитров.\r\nКолегата му от КТ „Подкрепа“ Димитър Манолов каза, че ще поставят въпроса за нощния в София.   „Трябва да се разберем за чудовищните разходи, които се правят там и които нямат нищо общо с приходите от него“, подчерта президентът на синдиката и добави, че тази история му напомня за Мария Антоанета, която казала, че като няма хляб - да се ядат пасти.    „Всичко е за сметка на хората, които ги карат празни през нощта“, подчерта още Манолов и добави, че по време на срещата ще начертаят пътя, по който ще се движи увеличението на заплатите им, както и възможността, шофьори, които не са от София да могат да използват общежития и регулиране на извънредния труд. ", "date": "2019.07.01", "title": "КНСБ иска поне 10% ежегоден ръст на заплатите в столичния транспорт"}
{"url": "https://www.actualno.com/society/ljato-e-koi-sa-opasnostite-za-decata-kraj-vodoemite-news_764142.html", "text": "            1. Погрешно е да се мисли, че надуваемите пояси или плувки осигуряват достатъчна защита. Това не трябва да е повод на родителите да оставят детето без надзор. Детето може да се изхлузи от пояса или плувките.    2. Намиращите се наблизо възрастни не винаги разбират, че детето потъва. Децата потъват бързо, тихо и страшно и съвсем не така, както изглежда във филмите. Околните дори може да не разберат какво се случва. 3. По-големите деца се изкушават да проявяват самостоятелност: правят салове, плуват върху дюшеци или се гмуркат на опасни места.   Съвети за родителите: Във всяка една секунда трябва да наблюдавате детето, когато е в близост до воден басейн. Непрекъснато напомняйте на децата за опасностите от водата. Ако не се говори често, привлекателността на водата може да вземе превес над полузабравените предупреждения.   Научете децата да плуват - това със сигурност ще им е от полза и повишава шанса им да оцелеят при падане във водата.     ", "date": "2019.07.01", "title": "Лято е - кои са опасностите за децата край водоемите"}
{"url": "https://www.actualno.com/burgas/koncesioner-objasni-video-na-praznija-severen-plaj-v-slynchev-brjag-oshte-ne-e-sezon-news_764059.html", "text": "    Видео на празен плаж на Слънчев бряг – т.нар. Северен плаж, докато задръстванията в посока към Гърция стават все по-големи.      Според концесионера на Северния плаж Кирил Спасов в този период от сезона винаги било така, а от 10 юли почвало да се пълни с туристи. „Има може би един лек спад на младежкия туризъм, който може би се дължи на драстичните проверки през миналия сезон”, добави Спасов пред Нова телевизия.\r\nСпасов коментира и, че такива видеа правят негативна реклама на Черноморието ни и, че сезонът е по-кратък от тези в Гърция и Турция. Той отрече, че цените на чадърите и шезлонгите са променяни и това довело до картинката. На Северния плаж цените били 9 лева за чадър и 9 за шезлонг, а на Централния плаж е с левче по-скъпо, като Спасов обеща тези цени да не бъдат променяни през сезона.\r\nХотелите не са по-празни от същите периоди през миналата година, заяви представителят на хотелиерите в Слънчев бряг Стойка Терзиева. Тя обаче каза, че хотелиерите правели акции, за да има повече туристи за високия сезон – става въпрос дори за самолетни резервации. Хотелите с добра услуга обаче били спокойни за сезона си още от март-април, добави Терзиева.   Междувременно, продължава да е впечатляваща - въпреки, че вече е понеделник сутрин. А от \"Гранична полиция\" обясниха, че причината за такива задръствания били автобусите и техните проверки, както и това, че гръцките граничари имали по-различен метод на проверка спрямо някои граждани. Имало обаче пълно разбирателство между българската и гръцката страна за облекчаване на трафика - кога обаче ще стане това, не е ясно. ", "date": "2019.07.01", "title": "Концесионер обясни ВИДЕО на празния Северен плаж в Слънчев бряг: Още не е сезон"}
{"url": "https://www.actualno.com/europe/kristalina-georgieva-verojatno-shte-oglavi-evropejskija-syvet-news_764152.html", "text": "    По непотвърдена информация Кристалина Георгиева ще оглави Европейския съвет, а ще бъде избран за председател на Европейската комисия (ЕК), въпреки че Полша твърдо не подкрепя тази кандидатура.      Дипломати твърдят, че споразумение за хората, които ще заемат тези постове, вече е постигнато на срещата на върха в Брюксел, предаде агенция Reuters, цитирана от Нова телевизия.   Белгийският премиер Шарл Мишел ще оглави външната политика на ЕС. Той наследява на поста Федерика Могерини. За този пост обаче се бори и Маргарет Вестегер, уточнява изданието Politico. Манфред Вебер пък, който беше кандидатът на ЕНП за шеф на ЕК, става председател на Европейския парламент.\r\nПрипомняме, че започна в неделя и продължава и в момента.   ", "date": "2019.07.01", "title": "Кристалина Георгиева вероятно ще оглави Европейския съвет"}
{"url": "https://www.actualno.com/america/gradushka-natrupa-dvumetrovi-prespi-v-meksiko-video-i-snimki-news_764155.html", "text": "    Уникална градушка падна в мексиканския град Гуадалахара, причинявайки натрупвания на лед до 1,5 метра на места, съобщават местни жители. Пътищата били блокирани, нанесени са големи щети.      Проливен дъжд и голяма градушка ударили части от Гуадалахара, столицата на щата Халиско в Западна Мексико. Ранчо Бланко и Индустриалната зона се оказали най-силно засегнатите райони. \"Отидох там, за да преценя ситуацията и станах свидетел на сцени, които никога преди не бях виждал: лед, дебел повече от метър. Чудите се все още, дали изменението на климата съществува?\", заявява губернаторът на Халиско Енрике Алфаро Рамирес, цитиран от dir.bg.  Много превозни средства са повредени, пътищата са блокирани. Някои улици буквално са превърнати в реки от движещ се лед. Няколко души трябвало да бъдат спасени от покривите на техните превозни средства.  \"Най-важното от всички е, че в момента няма съобщения за ранени или смъртни случаи\", заяви губернаторът Алфаро Рамирес.       Аварийните работници и градските служители, с помощта на армията, работели и през нощта и сутринта за почистване на градските пътища, които са били блокирани от градушката.  Местни жители споделят, че градушката в неделя е напълно безпрецедентна за региона.\r\nЖители на Гуадалахара казват, че не са виждали никога подобно нещо. Те разказват, че градушката е била като обилен снеговалеж и че на земята сякаш имало снежна покривка. На места тази покривка била с дебелина два метра. ", "date": "2019.07.01", "title": "Градушка натрупа двуметрови преспи в Мексико (ВИДЕО и СНИМКИ)"}
{"url": "https://www.actualno.com/shumen/258-mln-lv-dava-nkji-za-18-km-relsi-mejdu-hitrino-i-pliska-news_764127.html", "text": "    25,8 млн. лв. с ДДС дава Националната компания „Железопътна инфраструктура“ за подмяна на 18 380 метра релси между Хитрино и Плиска. Това прави 1,4 млн. лв. с ДДС за километър железен път, става ясно от обявена обществена поръчка.      Без ДДС прогнозната стойност на обекта е 21 4995 11 лв. От изпълнителя се очаква да изготви работен проект, да изпълни строително-монтажните работи, които включват демонтаж на старите релси и полагане на нови, а също така пресяване на баластова призма, баластиране и нивелации. Предвидени са СМР и по водостоци, ЖП-прелези и спирки, преустройство на контактна мрежа и др.   Контактната мрежа по релсовия път е в експлоатация повече от 45 години. Механизиран ремонт на релсите е правен през 2013 г., а подновяване – през 1981 г.\r\nПроектната скорост в междугарието от Хитрино до Плиска След механизираното обновяване е 80 км/час. По разписание сега е 70 километра в час.   ", "date": "2019.07.01", "title": "25,8 млн. лв. дава НКЖИ за 18 км релси между Хитрино и Плиска"}
{"url": "https://www.actualno.com/society/izdavalite-falshivi-telkove-ostavat-v-aresta-news_764151.html", "text": "    На 30 юни 2019 г. Специализирания наказателен съд определи най-тежката мярка за неотклонение „Задържане под стража“ на четиримата обвинени от Специализираната прокуратура за участие в организирана престъпна група за -решения на здрави лица срещу подкупи в София, съобщиха от спецпрокуратурата.      Съдът прие изцяло тезата на обвинението, че са налице достатъчно доказателства, за да се предположи, че участниците са извършили престъпленията, за които са обвинени, както и че могат да извършат нови. Трима от задържаните са лекари - двама председатели на ТЕЛК-комисии и психиатър, управител на медицински център. Четвъртият от групата, който играел ролята на посредник, осигурявал „клиенти“, които срещу сумата от 1500 лв. до 3000 лв., получавали степен на инвалидност, без дори да се явят на преглед.   Т.нар. посредник е задържан след както осигурил на служител в МВР над 50 процента нетрудоспособност срещу 400 евро капаро и 1200 лв. при получаване на документа. Решението на Специализирания наказателен съд не е окончателно и може да се обжалва пред Апелативния специализиран наказателен съд. ", "date": "2019.07.01", "title": "Издавалите фалшиви телкове остават в ареста "}
{"url": "https://www.actualno.com/cite/mnozina-otivat-kym-gyrcija-no-vse-oshte-ima-takiva-koito-se-vryshtat-news_764049.html", "text": "    Това заяви водещата на сутрешния блок на Нова телевизия Аделина Радева, коментирайки потребителска тема номер едно на почивните дни - и огромните задръствания. Радева каза репликата, гледайки заснето видео по пътя за Кулата.       ", "date": "2019.07.01", "title": "Мнозина отиват към Гърция, но все още има такива, които се връщат"}
{"url": "https://www.actualno.com/viewpoint/novinata-e-che-e-toplo-novinata-e-che-vali-dyjd-news_764165.html", "text": "    Новината е, че е топло.      Температурите са над 30 градуса. Градусите автоматично влизат заедно с топлия въздух в угрижената уста на водещи, пишещи и разпространяващи информации. Както се казва на новинарски език: ТОП новина. Цари напрежение. Работи разследващата журналистика - нека видим кога в последните години е било толкова топло и дали сега не е по-топло. Познай, винаги всяко лято е по-топло. От 2002 година до днес всяко следващо лято е с пет градуса по-топло. Навън е 35, но ти четеш медии и вече се чувства като 60. Жегите са \"невиждани\", непоносими. И най-голям пек е в Пловдив. Ако случайно сте в Пловдив, може да умрете. Да поканим експерт по хидратиране и той да обясни колко чаши вода трябва да изпиеш, когато ти е топло. Понеже когато ти е топло въобще не ожадняваш и забравяш да пиеш вода. Може да умреш. \r\nНовината е, че вали. \r\nКакто е топло, от време на време завалява. Понякога действително вали малко повече. Ако дъждът е по-голям от други пъти, това е новина. На помощ идва фейсбук. Всички виждат, че вали, но само някои са го заснели с телефон. Видеата се появяват във фейсбук и онези, които са видели, че вали, но не са го заснели, могат да видят черно на бяло - действително, вали. Да джапаш по наводнена улица не е достатъчно, за да те увери в действителността на случващото се - но прикачено клипче от социалните мрежи към новинарска емисия категорично потвърждава: вали страшно много. Ако не бе гледал новинарската емисия може би нямаше да се намокриш чак толкова. Сега те втриса. Може да умреш. Удари един парацетамол. А видеото има 100 000 споделяния във фейсбук. Коментарите са два: \"Ужас\" и \"Фандъкова\". Фандъкова разтваря небесата и излива кубични метри дъждове. Фандъкова трябва да лежи отдолу и да разпъва десет километрови найлони, за да спаси града от наводнение. Защо допусна да вали дъжд над София, Фандъкова? Вие някога виждали ли сте европейски град да е така наводнен? В Англия например отдавна са се справили и там просто не вали. Не е валяло поне от 2007-а, защото са напреднала държава.  Новината е, че има задръстване. \r\nПетък е и много хора отиват на море. Тъй като много хора отиват на море, на двата свещени изхода - от София, и от България, има задръстване. Задръстването представлява струпване от стотици коли, които не мърдат. През 10 минути мръдват, но малко. Това пак е страшна новина. Репортери бродят с камери и търсят напрегнати физиономии. Репортерът пита: Как се чувствате в задръстването? Шофьорът: Зле, вижте колко коли има. Репортерът към зрителите: Вижте колко има, хората се чувстват зле, има задръстване. От студиото: Благодарим, че ни разказахте за задръстването. \r\nА сега, за жегите.     Автор:   ", "date": "2019.07.01", "title": "Новината е, че е топло. Новината е, че вали дъжд"}
{"url": "https://www.actualno.com/health/jenite-koito-sa-optimisti-jivejat-po-dylgo-news_764033.html", "text": "    Жените, които са оптимисти в живота, живеят средно по-дълго и е по-малко вероятно да умрат от рак, сърдечни заболявания, инсулт или пневмония от депресираните си връстнички. Това се твърди в статия на American Journal of Epidemiology. Авторите на материала са учени от Харвард, провели проучване в САЩ и Дания, уточнява БГНЕС.      \"Днес усилията ни са насочени главно към намаляване на рисковете от придобиване на определена болест във физическия смисъл на думата, но в същото време, както показват нашите и други проучвания, укрепването на психологическата стабилност също може да засегне здравето и дълголетието ни, защото кара хората да се придържат към по-здравословен начин на живот\", казва Ерик Ким от Харвардския университет в САЩ.   Ким и неговите колеги стигат до това заключение, след като проучиха данни, събрани от социалните и здравните служби, като част от проект за мониторинг в здравеопазването. Изследователите са оценили настроението на 600 пациенти с исхемична болест, използвайки въпросници.\r\nКато цяло учените са успели да получат данни за храненето и здравето на над 70 хиляди американци и американки. В допълнение към данните за болестите и здравния статус на респондентите, учените събират и анализират и информация за тяхното психологическо състояние.  Авторите на статията сравняват колко често жените умират или са болни, с това колко добре се чувстват и дали се смятат за оптимисти. Това сравнение е довело до неочаквани и ясно изразени резултати.\r\nПо-специално се оказва, че най-оптимистично настроените жени са умирали с 30% по-рядко от своите връстници и колеги, които са били по-често в депресивно настроение. В допълнение, при тях ракови заболявания се появяват 16% по-рядко, отколкото при песимистите, сърдечни заболявания - с 38% по-рядко, инсулт - с 39%, белодробни заболявания - с 38%.   Изследователи са установили, че компютърните игри и тестовете подобряват настроението и забавят загубата на умствени способности при по-възрастните хора с висок риск от развитие на деменция. Учените смятат, че такива \"плюсове\" на оптимистично настроение са свързани с факта, че хората, които се чувстват добре, са по-малко склонни да придобиват лоши навици и да водят нездравословен начин на живот, отколкото хората, които са депресирани. Това, според авторите на статията, трябва да насърчи здравните власти на САЩ не само да насърчават здравословния начин на живот и да минимизират рисковете от болести, но и да помагат на хората да поддържат положителни отношение към нещата от живота.     ", "date": "2019.07.01", "title": "Жените, които са оптимисти, живеят по-дълго"}
{"url": "https://www.actualno.com/politics/nikoj-ne-e-iskal-da-pravi-odit-na-mashinite-za-glasuvane-news_764010.html", "text": "    Отказ да одитират и сертифицират машините за гласуване преди е получила ЦИК от шест институции, пише . Информацията става ясна от анализа на изборната комисия, публикуван на сайта на комисията. Докладът на ЦИК за резултатите от изборите бе представен пред депутатите от правната комисия преди няколко дни. Тогава Стефка Стоева - шеф на комисията - съобщи, че има нужда от законодателно уреждане на няколко въпроса. Един от тях бе точно този, като тя поиска занапред проверката на машините да се извършва от държавен орган .      Фактът, че на евроизборите през май те наброяваха 3 000, а за местния вот се предвижда да са двойно повече – 6 000, засилва необходимостта от одит. Преди изборите за Европейски парламент през тази година, писма за извършване на услугата са били изпратени до Държавната агенция по метрология и технически надзор, Държавната агенция за електронно управление, ДАНС, МВР, Българския институт за стандартизация, както и до Българския институт по метрология, става ясно от доклада на ЦИК.   Всички институции обаче отказали и затова се наложило комисията да изпрати писмо до Министерски съвет с искане да бъде посочен конкретен държавен орган, който може да одитира устройствата. Отговор от ведомството така и не бил върнат на ЦИК и затова се наложило комисията сама да сформира екип от експерти от БАН и СУ. А заради цялото това забавяне и поради големия брой на машините докладът по одита и сертфицирането бил готов два дни преди самите избори.  От документа става ясно също, че за първи път МВР е охранявало склада, където се съхранявали машините, както и тяхното транспортиране до секциите. Това нововъведение пък довело до проблеми в организацията и комуникацията между ЦИК, МВР, доставчика и самите секции. Очаква се за местните избори наесен да се достигне и до балотаж. Всичко това означава, че за седмица машините ще трябва да бъдат върнати до склада, където отново да бъдат охранявани. После пак трябва обратно да се транспортират до секциите. Междувременно, на софтуера им ще се наложи да бъдат направени и нови настройки.  В заключение от ЦИК заявяват, че закупуването, вместо наемане на машините за гласуване, ще изисква сериозна логистика. В такъв случай ще трябва да бъде извършена организация по придобиването, актуализирането, транспорта до секциите, наемането на складовете, съхраняването и стопанисването между изборите. От ЦИК искат всичко това да се извърши от администрацията на МС. ", "date": "2019.07.01", "title": "Никой не е искал да прави одит на машините за гласуване"}
{"url": "https://www.actualno.com/politics/georgi-svilenski-kasata-na-bsp-ne-e-pylna-i-ne-trjabva-da-e-news_764060.html", "text": "    \"На този пленум бяха отхвърлени всички спекулации, че липсват Няма никакви проблеми. Касата не е пълна и не трябва да е. Със субсидията си БСП изпълнява определена дейност.\" Това каза новоизбраният член на Георги Свиленски в интервю за bTV.      По думите му \"решението за кадровите промени в Изпълнителното бюро на БСП са в резултат от Пленума на БСП. Трябваше да се случат промени в управлението на партията в Изпълнителното бюро, в политиките и хората, които ще ги провеждат, с оглед на предстоящите местни избори. Продължаваме към местните избори.\"   \"Председателят на партията избира екипа, с който да работи и тя се възползва от правото си. Повод за смяната на бе липсата на екипност, не се е постарал достатъчно, за да подготви доклада за Конгреса, за недобра работа на Комисията за програмно развитие на партията, третата причина е свързана с неговото отсъствието от заседанието на ПАСЕ, състояло се през настоящата седмица\", допълни още той.\r\nСпоред него \"председателят на партията пое своята отговорност, подаде своята оставка, но не прецени последствията, които това решение ще има за партията.\"  Той коментира избора му за член на Изпълнителното бюро на БСП, Свиленски коментира така: \"Това не е награда, а отговорност. Оставката е акт на отговорност, когато си поел някакви ангажименти, но не си ги изпълнил\".\r\nМеждувременно депутатът на социалистите Александър Симов също посочи като причини бившият зам.-председател на БСП Валери Жаблянов да си тръгне от Изпълнителното бюро на Столетницата липсата на доверие и най-вече отсъствието от важно заседание на ПАСЕ, на което беше решено Русия да се върне в Съвета на Европа и това предизвика , която напусна засега организацията. Критиките към Жаблянов на вчерашния пленум на БСП бяха, че България не е помогнала за връщането на Русия.   Пред Нова телевизия Симов категорично отрече, че това е еднолично управление и даде пример с пренареждането на евролистата на БСП. Той добави, че Жаблянов си остава в Нацоналния съвет на БСП, а соцлидерът Нинова има право да избере с кого да работи в Изпълнителното бюро.    Симов обясни и, че нямало финансови манипулации в БСП, защото бил представен заверен финансов отчет и, че не било големият въпрос защо БСП няма пари да върне надвзетата партийна субсидия, а откъде ГЕРБ има пари да го направи. Щяло да има административни ограничения на разходи, но не и от партийната телевизия и вестник \"Дума\", защото БСП не можело без медии. ", "date": "2019.07.01", "title": "Георги Свиленски: Касата на БСП не е пълна и не трябва да е"}
{"url": "https://www.actualno.com/europe/novo-predlojenie-za-ek-na-bivsh-predsedatel-na-pes-news_764063.html", "text": "    Бившият председател на Партията на европейските социалисти (ПЕС) и председател на Европейския парламент (ЕП) Мартин Шулц изненадващо даде ново предложение, с което да бъде разплетен възелът за новия председател на Европейската комисия, предаде Politico.      Шулц е предложил на португалския министър Антонио Коста да постави на масата следния вариант - Манфред Вебер, кандидатът на Европейската народна партия (ЕНП), която победи на европейските избори, но загуби места спрямо предишния Европейски парламент, да стане председател на ЕП за 5 години, вместо за 2,5 години, но в замяна да подкрепи Франс Тимерманс за председател на Европейската комисия (ЕК).\r\nПрипомняме, че Европейският съвет се събра на извънредно заседание по въпроса с наследника на Жан-Клод Юнкер начело на ЕК, както и за постовете на председател на Европейския парламент, на европейски върховен представител по външната политика и нов председател на ЕЦБ. За момента обаче разбирателство няма и заседанието продължава, като вариантите за нов председател на ЕК са Манфред Вебер и Франс Тимерманс. Интересен момент е, че германският канцлер Ангела Меркел е съгласна председател на ЕК да е Тимерманс, но масово премиерите на ЕНП, особено в Източна Европа, са против. ", "date": "2019.07.01", "title": "Ново предложение за ЕК - на бивш председател на ПЕС"}
{"url": "https://www.actualno.com/education/bujstvashtijat-uchenik-ot-plovdiv-shte-byde-premesten-v-drugo-uchilishte-news_764077.html", "text": "    Ученикът от Пловдив, който беше заснет да се гаври със свой учител, ще бъде преместен в друго училище, съобщи bTV. Решението е било взето преди случаят да придобие обществена популярност, а това не е било първото му провинение, информираха от ръководството на СУ \"Паисий Хилендарски\".      \"Тази изява ние определяме като начин на изразяване на силна емоция, превъзбуда, дори радост. Случвали са се и други подобни прояви, с други учители – по време на междучасие. С това момче ние сме работили ежедневно, за да тушираме тази изява не неговите емоции\", каза зам.-директорът на СУ \"Паисий Хилендарски\" Мариана Джонгалова.   По думите на ръководството, поведението на ученика не е агресивно. Според тях момчето има здравословни проблеми.\r\nДиректорът на Илия Къртев добави, че действията на ученика са уронили престижа на учебното заведение, затова е и взето решение той да бъде преместен.  \"Има подобрение в поведението му, но времето, за което беше при нас беше малко. Повече бяха негативните прояви от негова страна, отколкото положителните.\r\nМайката е съгласна, подписала е всички необходими документи\", допълни Къртев и заяви, че за момчето ще бъде подходяща индивидуалната форма на обучение.    ", "date": "2019.07.01", "title": "Буйстващият ученик от Пловдив ще бъде преместен в друго училище"}
{"url": "https://www.actualno.com/cars/parij-zatjaga-avtomobilnija-rejim-zaradi-rastjashtoto-zaradi-jegata-zamyrsjavane-news_764044.html", "text": "    Рекордно високите температури, отбелязани във Франция миналата седмица, се понижиха, но забраната за движение в центъра на Париж за някои коли остава като част от мерките за борба със смога, предаде БГНЕС.      От днес, 1 юли, ще бъде изготвен нов списък на по-старите и замърсяващи френската столица автомобили. Той ще включва дизелови автомобили, камиони и мотоциклети, които са над 13-години - ход, който ще засегне десетки хиляди превозни средства. Автомобилистите, които нарушават забраната, са застрашени с глоба от 68 евро за мотоциклети до 135 евро за камиони и автобуси.   Също от днес съществуващата забрана за движение в Париж на дизелови превозни средства над 18 години и бензинови автомобили над 21 години ще важи за по-голяма част на града. Мярката е насочена към 30 000 автомобила извън центъра на Париж, където живеят около 5,5 милиона души.\r\nЗа разлика от централната част на Париж, обаче, нарушителите от предградията, където зависимостта от автомобили е по-голяма, няма да бъдат наказвани през първите две години от забраната.  Правителството се съгласи на двугодишен период без наказания след съпротива от страна на някои кметове, които се опасяваха, че забраната може да разпали гнева на \"жълтите жилетки\", чиито протести избухнаха миналата година заради повишаването на цените на горивата.\r\nЗамърсяването на въздуха причинява 48 000 допълнителни смъртни случая годишно във Франция, според здравната служба. Това го прави вторият най-голям убиец след пушенето, изпреварвайки алкохола. ", "date": "2019.07.01", "title": "Париж затяга автомобилния режим заради растящото заради жегата замърсяване"}
{"url": "https://www.actualno.com/asia/vzriv-i-prestrelka-v-diplomaticheskija-kvartal-na-kabul-news_764107.html", "text": "    Взрив избухна в столицата на в час пик в дипломатическия квартал. По информация на Al Jazeera са загинали най-малко 10 души, а 65 са ранени.      Взривното устройство се е задействало в близост до афганистанското министерство на отбраната, а след това бойци са открили огън по полицаи и военни.   В момента районът е отцепен от специални части и се води престрелка. Нито една терористична организация не е поела отговорност за нападението. ", "date": "2019.07.01", "title": "Взрив и престрелка в дипломатическия квартал на Кабул "}
{"url": "https://www.actualno.com/politics/rashidov-lipsata-na-cvetanov-v-ns-se-useshta-news_764090.html", "text": "    \"Липсата на Цветан Цветанов в Народното събрание се усеща – никой не отрича, че Цветанов е добър организатор и работеше добре със структурите.\" Това каза в интервю за bTV председателят на комисията по култура в парламента Вежди Рашидов и депутат от ГЕРБ.      \"Всяка партия е като бизнес – има един собственик, учредител, създател. Бойко Борисов е създателят и естествено той е лидер – вътрешнопартийните проблеми е хубаво да се решават вътре в партията. Това е ситуация, която е в ущърб на партията\", коментира Рашидов.   Във връзка с проверката на КПКОНПИ по скандала , Рашидов заяви, че пазарната икономика не трябва да се бърка с конфликт на интереси.\r\n\"Попаднаха ми имотните декларации на много хора и май нито един не е на пазарни цени, доста е мешана салатата – ще зареват всички, които говорят на тази тема. Всички купуват на данъчна оценка\", каза той.  Рашидов заяви, че присъствието на депутата от ДПС в Народното събрание е полезно и каза още, че би било хубаво да го виждат по-често в парламента.\r\n\"С Йордан Цонев предложиха няколко интересни законопроекта. Гледам, че вкарва законопроекти – това е основната част от работата на един депутат\", посочи народният представител.   По думите на Рашидов, държавата трябва да финансира партиите, за да бъде политиката независима, въпреки че от ГЕРБ предложиха партийната субсидия да бъде намалена на 1 лв.    Депутатът допълни, че намаляването на парите ще доведе до други проблеми. \"Аз разбирам ГЕРБ и аз бих направил така, ако бях лидер на ГЕРБ. Естествено е Борисов да се ядоса и аз бих се ядосал\", допълни Вежди Рашидов. ", "date": "2019.07.01", "title": "Рашидов: Липсата на Цветанов в НС се усеща"}
{"url": "https://www.actualno.com/chronicles/polskijat-biohimik-kazimir-funk-otkriva-vitaminite-news_763998.html", "text": "    Кажѝмеж Функ или Казимир Функ е полско-американски биохимик, който през 1912 г. открива витамините.      Роден е на 23 февруари 1884 година във Варшава, тогава в пределите на Руската империя. Следва в Берлин, а след това в Швейцария, където през 1904 г. защитава докторат по органична химия в Университета в Берн. След дипломирането си работи първо в Институт „Пастьор“ в Париж в сътрудничество с Емил Фишер (1906), а по-късно в Берлин и в института „Листър“ в Лондон (1910), където провежда научни експерименти.   През 1915 г. се изселва в САЩ, където през 1920 получава гражданство. През 1923 г. се връща в Полша, където работи като директор на Държавния институт по хигиена. През 1927 г. напуска отново Полша и отива в Париж, където създава собствена институция за научни изследвания (Casa Biochemica). С избухването на Втората световна война се преселва за постоянно в САЩ.\r\nУмира от рак на 19 ноември 1967 година в Олбани, щата Ню Йорк, на 83-годишна възраст.  През 1912 г. Функ въвежда името „витамини“, след като изолира от оризовите люспи съдържащо аминна група вещество (витамин В), което лекува болестта Бери-бери. Функ прави хипотезата, че витамините могат да лекуват и други заболявания.\r\nПрез 1936 г. определя молекулната структура на тиамина и изолира за пръв път никотинова киселина (витамин B3). Провежда изследвания и върху диабета, язвата и биохимията на рака.    ", "date": "2019.07.01", "title": "Полският биохимик Казимир Функ открива витамините"}
{"url": "https://www.actualno.com/actualno/vsichko-e-pari-za-kvo-ni-e-moral-news_763350.html", "text": "    \"Не всичко е пари, приятелю\", е възпяла една велика българска певица. Да, ама не и у нас. Напротив – преди всичко са парите, за к’во ни е морал! Ще се родиш, само ако си платиш. Иначе, стой си в корема на майка ти.      После се започва едно лудо плащане за посещение на детски градини (ако изобщо имаш шанс да те приемат). Предстои ти училище – купуват се учебници, тетрадки, помагала, пособия, евентуално и такси някакви – я за охрана, я за нещо друго измислено. Ей така, да има – плащай, плащай! Да не забравим и нови дрехи преди всеки първи учебен ден (да ти се не подиграват съучениците, че ходиш с обикновени панталони и тениски). После идва студентството. Там сумите са многократно по-високи, в сравнение със средното школо. Ако имаш късмет да те приемат държавна поръчка, ще платиш с има-няма 50 лева по-малко. И се започва всичко отначало – транспортни разходи, квартира или общежитие, храна… и пак учебници, тетрадки, помагала, пособия и какво ли още не. А теб ти се живее. Студентски живот – мама и тате трябва да поддържат и една-две дискотеки в следващите четири години (минимум). Освен ако не ти се е доработило, та да изкарваш по некой лев поне за цигарки. През цялото това време, да не забравяме, че от заплатите на същите тези родители се спират и луди пари за осигуровки на безработните, пенсионерите, социално слабите и т.н.   И накрая излизаш от университета, къде си научил, къде не, ама и то ти е все тая – кетап да има е важното. Ето тук вече започва живият живот. Кръгът се затваря и все едно току що си се родил. Пак ти трябват пари, пари, пари, много пари. Обръщаш страницата и започваш да се справяш някак си. Създаваш семейство и едва свързваш двата края. Изведнъж същият този живот те изправя пред ново огромно изпитание и те връща обратно на стартовата линия. Трябват ти пари за лечение, лекарства, за престой в лечебно заведение, евентуално и за избор на екип, който да се грижи за теб или твой близък в болница. Очакваш помощ от онези, които са ти обирали половината приходи досега. Нали всичко се връщало? Да, ама не и парите! И в този най-труден момент те пак казват: „Плащай, плащай!”. Покой от тия хора няма и в отвъдното. Ще дойдат, ще те намерят и пак ще ти поискат дължимото…\r\nГрешка било писмото, изпратено до майката на , която имаше нужда от средства за да живее, но не можа да ги дочака. Кой допуска да се случват такива парадоксални грешки, които намушкват 100-кратно с остър нож сърцето на една страдаща за починалото си дете майка? Кой? Писмото било изпратено по-рано, оправдават се от Националната здравноосигурителна каса. А защо изобщо трябва да се искат пари от хора с подобен проблем? Къде отиват всички онези средства, които се спират ежемесечно, в полза на държавата? На глас ли го казах: в полза на държавата!  Ама, разбира се, че няма да има наказани. Вие да не си помислихте, че моралът ще надделее. Всичко ще отшуми, както много болки досега. И няма да помним, защото парите пак ще ни заслепят. Човек дори не може и да си умре, ако не разполага със средства. Колкото и грубо да звучи - това е. Ще се мъчиш на земята, докато не събереш пари за погребение. Защото всичко е пари, за к’во ни е морал. Автор:   ", "date": "2019.07.01", "title": "Всичко е пари, за к’во ни е морал"}
{"url": "https://www.actualno.com/asia/vyzdushno-napadenie-na-izrael-v-sirija-ima-civilni-jertvi-news_764035.html", "text": "    При въздушно нападение на Израел срещу множество сирийски и ирански позиции в покрайнините на Дамаск и Хомс се е стигнало до цивилни жертви и ранени.      Данните към този момент сочат за четирима убити цивилни граждани, включително бебе, а 21 души са били ранени, съобщиха държавните сирийски медии, цитирани от \"Ройтерс\".   Сирийската противовъздушна отбрана се е противопоставила на нападението, което е започнало от въздушното пространство на Ливан, уточни сирийското военно министерство.\r\nСирийският център за наблюдение на правата на човека, чието седалище е във Великобритания, посочи, че военни кораби на , удряйки десет бази на ливанската ислямистка радикална групировка \"Хизбула\", включително бази, използвани от Революционната гвардия на Иран.  Сирийският център добави, че членове на \"Хизбула\" са били убити при атаката, но не уточни колко точно са жертвите.\r\nСпоред центъра сред ударените обекти са бази на Иранската революционна гвардия южно от Дамаск, стратегически изследователски център северозападно от Дамаск, съоръжения на \"Хизбула\" близо сирийско-ливанската граница, където се съобщава за големи пожари, след като са били ударени няколко склада за оръжие.\r\nДопълва се, че е бил ударен изследователски център в Хомс, заедно с военновъздушна база южно от Хомс, която обслужва сили на Иран и \"Хизбула\".       Експлозии са били чути в ударените обекти, информират още сирийските държавни медии.\r\nМеждувременно в контролираната от Турция част от Кипър се съобщава, че е паднала сирийска ПВО ракета, изстреляна срещу Израел. Уточнява се, че сирийската ракета е паднала северно от Никозия, но няма информация за жертви и пострадали.\r\nСирийската държавна телевизия, цитирайки своя кореспондент, отбеляза, че експлозиите над Дамаск са причинили щети на някои домове в Саная, южно от столицата, разбивайки стъкло, което леко е ранило няколко души.\r\nСирийската държавна информационна агенция САНА твърди, че сирийските военновъздушни сили са свалили няколко ракети.\r\nПрез последните години Израел извърши стотици въздушни удари в Сирия, за които твърдеше, че са насочени към регионалния му враг Иран и \"Хизбула\", която нарича най-голямата заплаха за неговите граници.      Иран и \"Хизбула\" се сражават на страната на сирийския президент Башар Асад в , а Израел твърди, че те се опитват да превърнат Сирия в нов фронт срещу тях. ", "date": "2019.07.01", "title": "Въздушно нападение на Израел в Сирия, има цивилни жертви"}
{"url": "https://www.actualno.com/society/bdj-preobrazi-spalnite-si-vagoni-snimki-news_764103.html", "text": "    БДЖ зарадва пътниците си с цветно настроение в спалните си вагони. В партньорство с една от световноизвестните марки за обзавеждане обновяви интериора на спалните вагони с асортименти на компанията. Брандирането е част от маркетинг стратегията на националния железопътен превозвач за отдаване на площи във влаковете с рекламна цел.       Обзавеждането на спалните вагони с цветни аксесоари придава на кабините домашен уют и допълнително лятно настроение на пътниците в спалните вагони при пътуването им от София до Бургас и Варна.  С обновени интериори ще пътуват всекидневно по един спален вагон в посока на нощните композиции, които се движат между столицата и морските градове. ", "date": "2019.07.01", "title": "БДЖ преобрази спалните си вагони (СНИМКИ)"}
{"url": "https://www.actualno.com/america/samoletna-katastrofa-v-sasht-news_764028.html", "text": "    Десет души загинаха след като лек двумоторен самолет катастрофира в щата Тексас, съобщи местната телевизия CBS DFW, предаде БГНЕС.      Инцидентът е станал в град Адисън, окръг Далас.   Отбелязва се, че при падането си самолетът се е блъсна в хангар на летището и е избухнал в пламъци. В резултат на пожара самолетът е бил напълно унищожен.\r\nМери Розенблит, директор по връзки с обществеността на града, каза, че никой от хората в самолета не е оцелял.   ", "date": "2019.07.01", "title": "Самолетна катастрофа в САЩ"}
{"url": "https://www.actualno.com/balkani/po-evtin-rouming-ot-dnes-mejdu-stranite-ot-zapadnite-balkani-news_764081.html", "text": "     Цените за роуминг услуги между Северна Македония, Сърбия, Черна гора, Албания, Косово и БиХ ще намалят с 27% от днес, а от юли 2021 г. те ще бъдат напълно премахнати.       Динамиката на намалението на цените съответства на споразумението, подписано на Втората дигитална среща на високо равнище за Западните Балкани, като предпоставка за започване на процедурата за премахване на роуминга в Европейския съюз.   Проучването на Агенцията за електронни комуникации (АЕК), проведено от 24 до 31 миналия месец, показва, че почти една пета от анкетираните, които знаят какво е роуминг, са чули за договора за регионален роуминг, с който от 2014 г. бяха намалени цените между Македония, Черна гора, Сърбия и Босна и Херцеговина. Миналата година Албания и Косово се присъединиха към регионалната инициатива. От анкетираните, които са чували за договора, 16% са използвали тази услуга. От друга страна, половината от потребителите на регионалния роуминг смятат, че тя е незначително по-евтина, предаде БГНЕС.\r\nНай-често роумингът се използва за изпращане на SMS съобщения -78%, а за обаждания – 54,8%, докато интернет в роуминг използват само 18% от потребителите.  Изследванията на СРС, оперативния орган на страните от Процеса на сътрудничество в Югоизточна Европа, показват, че 70% от икономистите в Югоизточна Европа смятат, че премахването на цените на роуминга ще спомогне за засилване на търговията.\r\nС Гърция също се очаква по-евтин роуминг, който ще се реализира след необходимите условия за влизане в сила на Меморандума за сътрудничество между двете страни, за който македонската страна вече е внесла предложение.    ", "date": "2019.07.01", "title": "По-евтин роуминг от днес между страните от Западните Балкани  "}
{"url": "https://www.actualno.com/society/djulaj-morning-news_764038.html", "text": "    Рано сутринта на 1 юли млади и стари посрещнаха изгрева на слънцето на брега на морето. По традиция \"Джулай морнинг\" символизира недоволството и желанието за свобода на личността.      \"Джулай Морнинг\" или накратко Джулая (по името на известната песен на \"Юрая Хийп\" от 1971 година \"July Morning\") е най-традиционният хипи празник в България, възникнал в средата на 80-те години на миналия век. Джулай на английски език означава \"юли\" и от там \"Юлско утро\". Въпреки че традицията е свързана с хипи движението в Америка, тя съществува в България и до днес.   На всеки 30 юни срещу 1 юли големи групи хора се събират по цялото Черноморие и на други места в страната, за да посрещнат заедно слънцето, което изгрява над морето. Така те смятат, че се пречистват пред него, без това да има връзка с езически или религиозни ритуали, уточнява БГНЕС.\r\nДжулая е уникален за България поради естеството на неговото възникване и не се наблюдава в други европейски страни. Твърди се, че е започнал като протест срещу комунистическата власт, изразен в символиката на едноименната песен на \"Юрая Хийп\". Символичното посрещане на изгрева е било като посрещането на едно ново начало и едно по-добро бъдеще за първоначалните участници. След падането на комунистическия режим в страната движението продължава да съществува, но липсата на първоизточника за протест променя с времето основната идея на първото хипи-движение в България.  Някои твърдят, че идеята вече е загубила своето първоначално значение, както и че по-младите хора не са непременно запознати с условията, при които е възникнал този празник или дори кой е авторът на песента. Въпреки това, въодушевлението от първите сутрешни лъчи, като символ на зараждащия се живот, е все още основна причина хората да го честват. С течение на времето \"Джулай морнинг\" добива все по-широка популярност  сред младите хора, като местата, на които се чества, вече се  разпростират не само по българското черноморско крайбрежие, но и в  повечето големи населени места на страната. Особено популярни са  бреговете на реки и всякакви водни басейни, хълмисти местности с  възможно най-широка видимост на терена, както и всяко възвишение около  големите градове. Формално изгревът може да бъде посрещнат на всяка  тераса с изглед на изток, като за хората, които нямат възможност да  прекарат нощта на открито, това е достатъчно, за да се чувстват  съпричастни.\r\nПоради прекаленото посещение след промените от 1989 г. на хора, които са далеч от хипарската идея, група от \"старите хипари\" решават да започнат да честват \"ивнинга\" (\"вечерта\" — от July Evening), като се събират в село Варвара на 30 юни.   Тази година обаче се стигна и до нещо наистина уникално - обявление за \"Православен Джулай\" във Facebook. Събитието се организира в Каварна.  На плаката на събитието се посочва, че на 30 юни ще се проведе  „Празнична вечерня“ в града. На следващата сутрин от 5 часа започва „Литийно шествие“ до църква от VI век край Каварна, която носи името на светите  безсребърници Козма и Дамян, които през 3 век лекували хората без пари, а след него ще има и \"Празнична литургия\". Всичко това предизвика куп реакции във Facebook и осмиване как дори Джулая е откраднат от биещите се в гърдите като православни християни преди всичко друго.     ", "date": "2019.07.01", "title": "Джулай морнинг"}
{"url": "https://www.actualno.com/business/pyrvi-shamar-za-bulgartransgaz-zaradi-turski-potok-ot-kzk-news_764015.html", "text": "    Консорциум \"Аркад\" не е отказвал да сключи договора за изграждане на 474-километровото трасе до българо-сръбската граница, реши Комисията за защита на конкуренцията (КЗК). Тя отхвърли решението на \"Булгартрансгаз\" класирания на второ място консорциум \"Газово развитие и разширение в България\" (ГРРБ).      Антимонополната комисия е категорична, че възложителят е загубил повече време с решението си да подпише договор с втория участник, отколкото ако беше . Паралелно с отмененото решение, преписката се връща на \"Булгартрансгаз\" с указания да продължи действията по сключване на договор със .   Става въпрос за обществената поръчка за доставка на материали и оборудване, проектиране и въвеждане в експлоатация на обект \"Разширение на газопреносната инфраструктура на \"Булгартрансгаз\" ЕАД паралелно на северния (магистрален) газопровод до българо-сръбската граница\", етап: \"Линейна част\". Стратегическият за България и ЕС проект е на стойност почти 2,3 милиарда лева .  \r\nПървоначално за изпълнител бе избран консорциум \"Аркад\", чиито членове са \"Аркад Енджиниъринг енд Констракшънс Къмпъни\" от Саудитска Арабия (с 88% дял) и Аркад Ей Би Би С.п.А. – Италия (с 12% дял в него). От там започват да събират нужните документи, но не смогват в 15-дневния срок от обявлението за избор. Искат удължаване, заради мащаба и сложността на поръчката, а и защото в съответния период има множество празници в трите страни по договора – България, Саудитска Арабия и Италия. Срокът от 16-ри май бива удължен до 23-ти. От саудитско-италианския консорциум настояват за 31-ви май, защото имат затруднения най-вече с банковата гаранция, която трябва да им се издаде от саудитската \"Ал Джазира Банк\".  \"Булгартрансгаз\" обаче отказва да удължи срока до края на май. Междувременно, на 17-ти май при тях постъпва писмо от консорциум ГРРБ (с участници \"Консорцио Варна 1 (учредено от Бонатти С.П.А и Макс Щрайхер С.П.А) и Комплишънс дивелъпмънт С.А.Р.Л- клон България“. Те предлагат значително намаление на първоначално предложената оферта. И след като на 23-ти май от \"Аркад\" не успяват да подадат всички нужни документи, на 28-ми излиза решението на възложителя, че избира ГРРБ за изпълнител.\r\nОт \"Аркад\" обжалва това решение. Възложителят иска от КЗК разрешение за предварително изпълнение, за да сключи договор с ГРРБ, но то бива отхвърлено. Сега излезе и решението по същество, с което се отхвърля изобщо решението на \"БулгартрансгазЮ да смени изпълнителя с посочените от него мотиви.\r\n\"След влизането в сила на решението за избор на изпълнител, страните уговарят датата и начина за сключване на договора. Когато определеният за изпълнител участник откаже да сключи договор, възложителят прекратява процедурата или определя за изпълнител втория класиран участник. За отказ се приема и неявяването на уговорената дата, освен ако неявяването е по обективни причини, за което възложителят е уведомен своевременно\", се сочи в становището на КЗК.       В конкретния случай обаче Антимонополната комисия счита, че са били налице обективни причини, поради които определеният за изпълнител на обществената поръчка консорциум „Аркад“ не се е явил на 23.05.2019 г. за подписване на договора. Разменена е многобройна кореспонденция между \"Аркад\" и възложителя във връзка с клаузите от проекта на договор, изискуемите документи, срокове и т.н.\r\n\"От същите е видно, че всички фактически и правни действия, които е следвало да бъдат извършени, са извършени от определеният за изпълнител ДЗЗД „Консорциум Аркад“ преди изтичането на крайния срок, определен от възложителя. По тази причина КЗК намира за необосновани изводите на възложителя, че този участник не е предприел своевременно всички действия за извършване на необходимите регистрации и снабдяване с изискуемите документи\", пише още в мотивите.\r\nСпоред КЗК не е без значение и обстоятелството, че консорциум „Аркад“ неколкократно, добросъвестно и своевременно, преди изтичане на крайния срок, определен му от възложителя, го уведомява за напредъка по снабдяване с необходими за сключването на договора документи и извършване на съответните регистрации. Уведомява го и за обстоятелствата, които налагат минимално удължаване на срока до 31.05.2019 г. Представил е част от документите, като е уверил възложителя, че до края на месец май 2019 г. всички необходими документи необходими за сключването на договора ще му бъдат предоставени и двукратно е поискал удължаване на срока до 31.05.2019 г.\r\nЗа КЗК от значение е и фактът, че в нито един момент \"Аркад\" не е отказвал пряко или с каквито и да било действия да сключи договора за обществена поръчка или да предостави изискуеми документи, но въпреки това възложителят е отказал да удължи срока.\r\n„В случая следва да се държи сметка и за редица обективни фактори, като правноорганизационната форма на определения за изпълнител участник, за неговата страна на произход и всички произтичащи от тези обстоятелства усложнения, прогнозната стойност на обществената поръчка, в случая 2 286 000 000 лева, предмета на поръчката, условията за финансиране, което в настоящия случай първоначално следва да се осигури от изпълнителя, сроковете за изпълнение на поръчката, издаване на банкова гаранция за добро изпълнение, която в случая възлиза на 64 436 965 евро и др. Всички тези обстоятелства са известни на възложителя, но не са съобразени от него“, сочи още КЗК.      И обобщава, че практически с обжалваното решение от 28.05.2019 г. възложителят е загубил повече време за изпълнение на договора, отколкото ако бе уважил искането на жалбоподателя за удължаване на срока до 31.05.2019 г.\r\nСтановището на комисията е, че предложената от ГРРБ отстъпка от първоначално оферираната цена за изпълнение на поръчката представлява недопустимо изменение на офертата извън срока, регламентиран в Закона за обществените поръчки. Така, вместо да спести 8 дни – толкова са между 23-ти и 31-ви май, дотук \"Булгартрансгаз\" загуби повече от месец и 4500 лева . Но КЗК е първо ниво на обжалване. Касационната инстанция е Върховният административен съд. Впоследствие, ако все пак се стигне до договор с \"Аркад\", от ГРРБ също може да претендират за права.\r\nМеждувременно проверка на показа, че тръбите за \"Турски поток\" вече са на пристанище Бургас. ", "date": "2019.07.01", "title": "Първи шамар за \"Булгартрансгаз\" заради \"Турски поток\" - от КЗК"}
{"url": "https://www.actualno.com/society/novini-ili-novini-kartinata-na-pechata-za-1-uli-news_764003.html", "text": "    Нова седмица, даже направо нов месец – при това летен. Лятото е хубав сезон, дано най-после потръгне и на малко по-хубави новини – макар че в България това все още е много трудно.       Теглим за F-16 от 300 млн. лева, а по официална статистика бюджетният излишък се увеличава – вече е почти 3,2 млрд. лева, съобщава медията! И като сме толкова добри в бюджета, заемът защо беше?\r\nДруг основен акцент на броя са кадровите промени и низвергването на доскорошния зам.-председател на Народното събрание Валери Жаблянов от Изпълнителното бюро на Столетницата. Според Нинова Жаблянов не работел в екип, не давал идеи и не участвал в Парламентарната асамблея на Съвета на Европа. Кирил Добрев пък ще трябва да организира редиците на социалистите за местните битки наесен.   За да не може шофьорите-нарушители на пътя да се измъкват, вече ще помагат и камерите на толсистемата. Те ще снимат отвсякъде – та да не остане нито един регистрационен номер скрит. По думите на Михаел Вебер, изпълнителен директор на \"Капш телематик технолоджис България\", в камерите има специален джипиес, който засича мястото, през което е преминал евентуалният нарушител. След това има времеви индикатор, за да се разбере по кое време точно е преминал шофьорът. Накрая има снимка. Така ще се докаже, че наистина става въпрос за конкретна кола, защото само номерът не е достатъчен – може собственикът на засечения автомобил да казва, че колата му е открадната.     Съботно-неделните опити да бъде оставен поне за малко зад гърба раят в България – сигурно защото от толкова хубаво ни омръзва, претърпяват неуспех заради разсеяни родители, констатира медията. За какво става въпрос – тръгва някой с детето за Гърция, вместо да се наслаждава на райската ябълка тук, а на границата трябва да дава декларация с подпис и от половинката, че има право да изведе детето. Дотук добре – но се дава копие на декларацията, а масово се носят само оригинали. Трябва да се разпечатва, а кой е чувал в рая за бързи ксерокси и организация? Отделно нещо са се увеличили и бягащите от рая – с 25%, та ето ви опашки. И тук като при \"Монитор\" – само че с по-силни думи. Използвана е \"гавра\" – защо така, колеги, нали от родината по-хубаво нямало? Да не би и вие да сте пробвали поне за малко да я изоставите? ", "date": "2019.07.01", "title": "Новини или Novini – картината на печата за 1 юли"}
{"url": "https://www.actualno.com/business/po-visoki-pensii-vseki-pensioner-moje-da-proveri-kolko-tochno-e-uvelichenieto-za-nego-news_764040.html", "text": "    Над 2 130 000 пенсионери ще получат от първи юли увеличение с 5,7% на пенсиите си, предаде БГНЕС. Промяната е в изпълнение на предвиденото в Кодекса за социално  осигуряване увеличение на всички пенсионни плащания, отпуснати с начална  дата до 31 декември 2018 г.      От 1 юли минималната пенсия за осигурителен стаж и възраст вече ще е 219,43 лв., а социалната пенсия за старост – 132,74 лв . Изплащането на пенсиите ще започне на 8 юли, уточняват от НОИ.   Увеличение с 5,7% от 1 юли ще има и при пенсиите, приравнени на минималния размер за съответния вид пенсия, включително и за отпуснатите през 2019 година. Така, независимо от датата на отпускането, минималната пенсия за осигурителен стаж и възраст ще нарасне от 207,60 на 219,43 лв., а социалната пенсия за старост ще се увеличи от 125,58 на 132,74 лв. Нови ще са и минималните размери на останалите пенсии за трудова дейност, както и несвързани с трудова дейност, които се определят в процент от посочените минимални размери. За тези увеличения са заложени общо 277 милиона лева допълнителни разходи за пенсии спрямо Закона за бюджета на ДОО за миналата година.\r\nВследствие на предвиденото повишаване на максималния размер на получаваните една или повече пенсии на 1200 лв. от 1 юли, около 43 000 пенсионери , чиито изплащани размери на пенсиите в момента са ограничени на максимум 910 лв., ще започнат да получават техните действителни размери. Пенсиите на 26 000 пенсионери ще продължат да са ограничени на новия по-висок таван - 1200 лева. В резултат на увеличението се очаква средният размер на пенсията през тази година да достигне 386,27 лв .  За новите размери на пенсиите няма да бъдат изпращани разпореждания на лицата. Те ще могат за тях чрез електронната \"Справка за издадени пенсионни разпореждания по ЕГН и ПИК\" на интернет страницата на Националния осигурителен институт (НОИ) или като заявят безплатното получаване на екземпляр от разпореждането в съответното териториално поделение на института .\r\nИзплащането на пенсиите за месец юли 2019 г. от НОИ ще започне на 8 юли (понеделник) и ще приключи на 22 юли (понеделник). Изплащането на сумите чрез пощенските станции ще бъде извършено съобразно изготвен график, който ще бъде предварително обявен във всяка една от тях. Преводите на юлските пенсии по сметките на пенсионерите, които получават парите си по банков път, ще бъдат извършени на 8 юли 2019 година.    ", "date": "2019.07.01", "title": "По-високи пенсии - всеки пенсионер може да провери колко точно е увеличението за него"}
{"url": "https://www.actualno.com/society/prognoza-za-vremeto-1-uli-ponedelnik-news_764000.html", "text": "    Днес ще бъде слънчево, около и следобед – горещо. Температурите ще се повишават и максималните ще бъдат между 31° и 36°. Атмосферното налягане слабо ще се понижи, но ще остане по-високо от средното за месеца. Това съобщи за Агенция „Фокус“ дежурният синоптик Анна Дякова от Националния институт по метеорология и хидрология.      На Черноморието също ще бъде слънчево. Ще духа слаб югоизточен вятър. Максимални температури - 30-31°. Температурата на морската вода е 26-27°. Вълнението на морето ще бъде около 2 бала.\r\nИ над планините ще е слънчево. Ще духа до умерен, по високите и открити части и временно силен североизточен вятър. Температурите ще се повишат, максималната на височина 1 200 метра ще бъде около 25°, а на 2 000 метра – около 17°. ", "date": "2019.07.01", "title": "Прогноза за времето – 1 юли (понеделник)"}
{"url": "https://www.actualno.com/celebrate/chestvame-sv-sv-bezsrebyrnici-kozma-i-damjan-asijski-news_703476.html", "text": "    Св. Козма и Дамян били родни братя. Те се родили в провинцията АсияРечник, Мала Азия. Баща им бил езичник, а майка им Теодотия изповядвала християнската вяра. Мъжът й починал рано, и младата вдовица заживяла благочестив живот, като изпълнявала съвета на св. Ап. Павел: \"Истинската вдовица се надява на Бога и пребъдва в моления и молитви денем и нощем\". Теодотия поучавала децата си да водят богоугоден живот, учила ги на страх Божи, съветвала ги да се утвърждават в християнските добродетели.      Козма и Дамян от ранна възраст залягали да изпълняват Божия закон. Когато порастнали, те просияли със своите добри дела като две светила. За да бъдат полезни на ближния, те се заели да изучават лекарското изкуство; изучили вълшебните свойства на различните билки и се прочули като лекари. Господ Иисус благословил двамата лекари и им дарувал чудотворна целителна сила. Братята били много скромни. Те не търсели земна слава и величие, нито пък богатства. Не взимали от излекуваните болни ни пари, ни дарове, изпълнявайки строго съветите на Спасителя към апостолите: \"Болни изцерявайте, прокажени очиствайте... Даром получихте, даром давайте\" (Мат. 10:8). Заради тяхното безкористие св. Църква ги назовава \"безсребреници\".   Една християнка на име Паладия, която боледувала много години и похарчила голяма част от имота си по лекари, като узнала за тези лекари, изпратила хора да ги повикат, за да я излекуват. Св. Козма и Дамян изпълнили молбата й. Те посетили дома й, помолили се над нея и я излекували от тежката болест. Зарадвана, тя поискала да ги възнагради. Те отказали. Тя обаче настояла един от двамата да приеме поне три яйца в чест на св. Троица. По-малкият брат, св. Дамян, понеже тя го заклела в името на св. Троица, приел скромния дар – трите яйца. Когато по-късно големият брат узнал, че св. Дамян нарушил дадения пред Бога обет да не приемат никакви дарове за лекуването, поръчал на християните след смъртта им да не ги погребват в един гроб. Дамян, като нарушител на обета, да бъде погребан отделно.\r\nПръв починал св. Козма. Когато починал и св. Дамян, християните преценили, че поръчката на св. Козма е прекалено строга и не я изпълнили. Като родни братя, които извършили един подвиг и постигнали равна светост, те били погребани в един гроб. По-късно над този гроб бил построен храм, в който се извършвали много чудеса по тяхното молитвено застъпничество.    ", "date": "2019.07.01", "title": "Честваме Св. св. безсребърници Козма и Дамян Асийски"}
{"url": "https://www.actualno.com/europe/liderite-na-es-oshte-ne-mogat-da-se-razberat-koj-da-zastane-nachelo-na-ek-news_764031.html", "text": "    Двустранна консултация след двустранна консултация - това представлява срещата на върха на Европейския съюз, на която трябва да се постигне съгласие кой ще наследи Жан-Клод Юнкер като председател на Европейската комисия.      Срещата започна 3 по-късно от предвиденото, след като премиерите от Европейската народна партия (ЕНП) не приеха безрезервно опита на германския канцлер Ангела Меркел и френския президент Еманюел Макрон да \"заменят\" лидера на ЕНП Манфред Вебер с кандидата на Партията на европейските социалисти (ПЕС) Франс Тимерманс, а Вебер да стане председател на Европейския парламент. Сред националните лидери, които се изказаха срещу предложението, бяха българският премиер Бойко Борисов, хърватският премиер Андрей Пленкович, унгарският премиер Виктор Орбан и ирландският премиер Лео Варадкар. Тази опозиция, заедно с Полша, Румъния и други страни, които вече бяха изразили позиция срещу Тимерманс, беше достатъчна, за да направи планът от Осака политически неприемлив. Затова председателят на Европейския съвет Доналд Туск стартира двустранни срещи, като Politico съобщава, че след първата серия разговори е започнала втора! В момента Туск говори с Меркел, Макрон, холандския премиер Марк Рюте и испанския му колега Педро Санчес - хората, обединили се около компромиса за Тимерманс.   В съобщение в Twitter говорителят на Европейския парламент каза, че срещата на върха \"ще се възобнови след приключването на двустранните срещи\". Засега в кулоарите се говори, че шансът да има сделка е 50%.\r\nНепряк знак, че кандидатурата на социалдемократа Тимерманс не е напълно отхвърлена, беше срещата му с българския премиер Бойко Борисов. БНР съобщи по-рано, че след разговора си с Тимерманс Борисов е показал склонност към компромис, пише БГНЕС. Преди това премиерът на България временно напусна срещата и отиде във Представителството на мисията в Брюксел.  По време на разговора в сградата на Постоянното представителство на  България към Европейския съюз в Брюксел Борисов отбеляза: \"Очертава се  такъв компромис - в случая кой е отдолу или отгоре не е най-важното. Погледнато реално Вебер има повече опит в парламента\".    \"Туск продължава консултации на двустранна основа, опитвайки се да убеди лидерите да подкрепят предложения от него компромис. Пакетът с Тимерманс начело на ЕК е все още на масата\", каза източник, цитиран от РИА Новости. На дневен ред остава и възможността да няма компромис на тази среща и да се наложи следваща.    На срещата на върха в Брюксел лидерите на ЕС трябва да се споразумеят за назначенията на длъжностите на ръководителя на ЕК, Европейския съвет и върховния представител по външните работи на ЕС плюс новия председател на ЕЦБ. Като вероятен председател на Европейския съвет се спряга бившият белгийски премиер Шарл Мишел. Със сигурност стремежът е това да стане преди началото на пленарната сесия на Европейския парламент на 2 юли. ", "date": "2019.07.01", "title": "Лидерите на ЕС още не могат да се разберат кой да застане начело на ЕК"}
{"url": "https://www.actualno.com/society/kaji-rechi-vseki-vtori-mlad-bylgarin-ne-chete-izobshto-knigi-news_764011.html", "text": "    След като през миналата седмица отново беше повторено, че всеки трети млад българин нито иска да учи, нито иска да работи, нова горчива констатация е на дневен ред. Оказа се, че почти половин милион млади българи (между 15 и 29 години) не четат книги. Това е записано в правителствения доклад за състоянието на младежта през 2018 година, предаде в. \" \".      Половин милион млади българи значи 46% от хората в посочената възрастова група. В България има 1 042 915 души, които попадат във възрастовата категория младежи.   Процентът колко не четат книги е изчислен от социологическо проучване с участвали 2500 младежи. В анкетата 7 от 10 са казали, че не четат никаква книга в момента, а 46% - че изобщо не четат. Мъжете са по-малко четящите - 80%, но и жените са много - 60%. Само 16% пък прочитат повече от 6 книги на година, а около 1/4 четат между 3 и 5 книги.\r\nЗа сметка на книгите обаче хората между 15- и 30-годишна възраст масово работят с компютър, имат смартфон и са постоянно в интернет. 81% от младежите твърдят, че работят добре с компютър, практически всеки има смартфон, а 87 на сто влизат в интернет всеки ден. Само 30% обаче ползват глобалната мрежа както за забавление, така и за работа, а едва 20% като източник на информация. Останалите са в интернет заради забавления и социални мрежи.  72 на сто от младите не стъпват в галерии и музеи, а 62% не се  интересуват от каквото и да било изкуство. Срещи с приятели пък са  начинът за разпускане на почти всеки от младежите. А близо 600 хил. от  тях гледат телевизия като първа опция на развлечение.\r\nБългарските младежи пушат, не спортуват и почти не водят културен живот, установило още проучването на спортното министерство. Над половината на възраст от 15 до 30 години пушат и пият, а 67% от тях не спортуват активно.    Икономическият аспект     Като цяло младите българи предпочитат да работят за някого, а не да се  опитат да развият собствен бизнес. За 71% предприемачеството е  немислимо. А 64 на сто нямат никакви документи за квалификациите си.\r\nНа близо 30% от младите в България парите, които изкарват, не им стигат, за да си купуват нови дрехи и обувки. На под 20 на сто обаче доходите им се виждат недостатъчни, за да плащат сметките си за интернет или кабелна телевизия. На 1/4 пък средствата не достигат дори за пълноценно хранене.\r\nДори и вече създали семейства, младите българи продължават да разчитат на финансовата помощ на родителите си, показват данните от правителствения доклад. Това обаче според документа се дължало не само на нуждата от финансова подкрепа, но и на народопсихологията на българина да помага на децата си. А над 66% от тях живеят в едно домакинство с майка си и баща си. Това важи дори за тези от младежите, които имат работа на пълно работно време и доходи, които им гарантират самостоятелност. Тук отново авторите на доклада отдават феномена на народопсихология.   Момичетата се изнасят от дома на родителите с 4 години по-рано от момчетата, показва друго проучване, което е включено в доклада. Според него жените се изнасят да живеят самостоятелно или с партньор на 27 години, докато при мъжете тази възраст е 31 години. ", "date": "2019.07.01", "title": "Кажи-речи всеки втори млад българин не чете изобщо книги"}
{"url": "https://www.actualno.com/smartfinance/kogato-bankovijat-klon-e-v-djoba-ti-news_763040.html", "text": "    В напрегнатото ежедневие, изпълнено с множество задължения и оскъдно лично време, получаването на банкова услуга може да се окаже трудна задача. Налага се да отсъстваме от работа или да жертваме обедната си почивка, за да отидем до някой банков клон. Или пък успяваме да стигнем до офиса на банката тъкмо, когато затваря. Още по-сложно е, ако имаме нужда от финансова услуга или консултация в почивен ден или вечер.      Много по-лесно и удобно е да свършим всичко това от разстояние, вместо да бързаме да стигнем навреме и да се изнервяме, чакайки по опашки. Подходяща възможност за това ни дава кредитният чатбот на Пощенска банка – EVA (Electronic Virtual Assistant), който отговаря на клиентите във Facebook Messenger.\r\nВиртуалният асистент е нашият верен помощник, ако искаме да научим повече за потребителски кредит или кредитна карта, или пък търсим удобен и изгоден вариант да обединим задълженията ни. Можем да се възползваме от услугите му по всяко време – 24 часа в денонощието, 7 дни в седмицата . Вече не е нужно да губим време, търсейки работещ банков офис – той е постоянно до нас – в смартфона ни.\r\nБлагодарение на EVA, общуването с вашата банка вече е в спонтанно и неофициално – можете да си пишете, докато сте вкъщи, в офиса, на кафе или пътувате с приятели. Вместо консервативен заемодател, банката се превръща във ваш спътник и партньор в различните ви начинания. С помощта на този чатбот имате възможност да изберете подходящи решения според финансовите ви нужди, като общувате с банката лесно и безпрепятствено – така, както го правите с вашите роднини и приятели.   Виртуалният асистент отговаря автоматично на най-често задаваните въпроси чрез текст, снимки, линкове и т.н. Можете да получите желаната информация, използвайки предпочитаното устройство – смартфон, таблет, лаптоп или настолен компютър. Той осигурява незабавен и постоянен контакт с банката, предлагайки персонализирани услуги и високо качеството на обслужване. Активен е денонощно, а достъпът до него е лесен – само с влизане в Messenger, наличен на повечето мобилни устройства.\r\nЧатботът постоянно се развива, като с негова помощ клиентите на Пощенска банка ще могат да се възползват от все повече банкови услуги. Банката вече работи по надграждане на уменията и знанията на EVA, за да отговори най-добре на нуждите, интересите и очакванията на клиентите ѝ .    Виртуалният асистент е в полза както на потребителите, така и на банковите служители. Благодарение на него хората от финансовата институция, ангажирани с обслужване на клиенти, ще бъдат по-продуктивни и още по-полезни в персоналното обслужване на клиентите.\r\nEVA има собствена . Потребителите могат да се свържат с него и през . 100 човека на ден си пишат с EVA  Виртуалният асистент EVA е първият банков кредитен чатбот в България и вече се радва на голям интерес – 25 000 уникални потребители (по около 100 човека на ден) са общували с него от старта му през септември 2018 г. до юни 2019 г. Той е еднакво популярен както сред мъжете, така и сред жените.   Средната възраст на потребителите, които се обръщат към чатбота, е 34 години – с 6 години по-малка от средната възраст на клиентите, предпочитащи традиционното банково обслужване. По този начин услугата постига още една от целите си, привличайки клиенти от дигитално активното поколение и то по атрактивен и ангажиращ за тях начин.\r\nРежимът на работа на новата технология дава възможност на потребителите да общуват с банката по всяко време и от всяка локация , а ползата от това се доказва ежедневно – 40% от разговорите се провеждат извън обичайното работно време.\r\nУспехът на новата услуга и нуждата от алтернативен начин на комуникация с банката се доказват и от факта, че над 40% от потребителите заявяват реален интерес и нужда от банково финансиране. 52% от разговорите с EVA са свързани с възможностите за финансиране на ремонт или за закупуване на автомобили и техника, а 35% от потребителите се интересуват от допълнителни средства до заплата и финансиране на по-малки покупки. ", "date": "2019.07.01", "title": "Когато банковият клон е в джоба ти"}
{"url": "https://www.actualno.com/society/po-skypi-tok-topla-voda-i-parno-news_764039.html", "text": "    Токът, парното и топлата вода поскъпват от днес, 1 юли - или поне такова се очаква да е решението на КЕВР, което трябва да бъде съобщено следобед.      Средно за страната цената за топлоподаването се увеличава с 4,5%. Най-голямо е увеличението в Разград - с близо 18% и Габрово – с близо 13%. След тях се нареждат Враца, Велико Търново и Пловдив, предаде БГНЕС.   Скокът на цената на тока е средно около 3,5% за страната. Увеличението е в рамките на годишната инфлация, заяви през миналия месец председателя на КЕВР Иван Иванов. Според него, ако трябва да се изпълнят желанията на ЕРП-тата, то скокът трябва да е от 50%, но това няма как да се случи. От НЕК пък са изчислили, че енергията струва на домакинствата по 1 лев на ден.\r\nС 0,6% поевтинява природният газ за следващото тримесечие. Утвърдената от КЕВР цена е 44,90 лв./MWh, което е с 0,27 лв. по-малко спрямо тази за второто тримесечие. Цената е без ДДС и не са включени такси за достъп, пренос и акциз.  От държавното дружество \"Булгаргаз\" обясниха, че поисканото намаление на синьото гориво е заради договорени доставки втечнен газ от САЩ. Първата партида от 50 млн. куб. метра газ беше доставена от холандската компания „Колмар“. Втората доставка ще извърши „Бритиш Петролиум“ за третото тримесечие на годината. ", "date": "2019.07.01", "title": "По-скъпи ток, топла вода и парно"}
{"url": "https://www.actualno.com/asia/novi-blokadi-v-honkong-i-boj-s-policijata-video-news_764032.html", "text": "    Полицията в Хонконг използва лютив спрей и палки срещу протестиращи срещу правителството, които блокираха магистрали рано тази сутрин преди очакваният огромен митинг за защита на демокрацията по повод годишнината от предаването на града във владение на Китай.      Полуавтономният град бе разтърсен от през последните три седмици, когато протестиращите поискаха оттеглянето на законопроект, който би позволил екстрадирането на китайския континент, припомня БГНЕС.\r\nНапрежението в Хонконг нарасна отново тази сутрин след като на разсъмване групи от предимно млади, маскирани демонстранти завзеха три ключови пътни артерии, използвайки метални и пластмасови бариери, за да блокират пътя. Полицаи за борба с безредици с каски и щитове се изправиха срещу протестиращите в кварталите \"Адмиралтейство\" и \"Ванчай\" в града.\r\nМалко преди церемонията по издигането на знамето, отбелязваща връщането на града на Китай, полицията нахлу сред протестиращите, които бяха блокирали една улица.    Продължаващите митинги са последната проява на нарастващите опасения, че Китай ограничава свободите и културата на града с помощта на пропекинските лидери на Хонконг. Въпреки че Хонконг беше върнат от британското на китайско правителство на 1 юли 1997 г., той все още се управлява отделно под режим, известен като \"една страна, две системи\". Градът се радва на права и свободи, които са нетипични за авторитарния континент, но много жители се опасяват, че Пекин вече се отказва от тази сделка. ", "date": "2019.07.01", "title": "Нови блокади в Хонконг и бой с полицията (ВИДЕО)"}
{"url": "https://www.actualno.com/moresport/bylgarija-prikluchi-s-tri-zlatni-medala-evropejskite-igri-vsichki-pri-jenite-news_764108.html", "text": "    Трети завоюва Ивет Горанова за България на Европейските игри в Минск.      Горанова грабна титлата в олимпийската дисциплина карате кумите 55 кг, като прегази на финала световната номер 1 украинката Анжелика Терлюга. Така Ивет Горанова осигури 18-ия български медал на Европейските игри в Минск. От тях три са златни, 7 сребърни и 8 бронзови.  Това е с 8 повече от първото издание на игрите преди 4 години в Баку, когато спечелихме 10 отличия (1 златен, 4 сребърни и 5 бронзови) и тогава ни отреди 27 място в неофициалното класиране по нации. Сега в Минск по брой медали сме на 11-о място, а в класирането по нации сме приблизително 15-и малко преди да завършат и последните дисциплини на Европейските игри.     Eто всички български медалисти в Минск:  Злато :\r\nМария Оряшкова - самбо 80 кг   – бокс 57 кг\r\nИвет Горанова – карате кумите 55 кг Сребро: Катрин Тасева – худ. гимнастика - топка\r\nИвайло Иванов - джудо 81 кг Ансамбъл – художествена гимнастика - топки\r\nАеробика - група\r\nМими Христова - борба 57 кг\r\nДаниел Асенов – бокс 52 кг    Бронз: Цветелина Цветанова – самбо 48 кг\r\nАнтоанета Бонева – спортна стрелба 10 м. въздушен пистолет\r\nКатрин Тасева - худ. гимнастика бронз на бухалки   Ансамбъл – худ. гимнастика бухалки и обръч\r\nАнтоанета Бонева – спортна стрелба 25 м пистолет\r\nСофия Георгиева – борба 68 кг\r\nМиглена Селишка – борба 50 кг\r\nГабриела Димитрова – бокс 51 кг ", "date": "2019.07.01", "title": "България приключи с три златни медала Eвропейските игри - всички при жените"}
{"url": "https://www.actualno.com/asia/i-nova-zelandija-zabrani-najlonovite-torbichki-news_764095.html", "text": "    Нова Зеландия официално забрани найлоновите пазарски торбички за еднократна употреба, въвеждайки тежки глоби за компании, които продължават да ги предоставят.      Пластмасовото замърсяване се е превърнало в нарастваща глобална грижа, като милион птици и повече от 100 000 морски бозайници са ранени или убити всяка година, заплитайки се в опаковки или поглъщайки ги чрез хранителната верига.   Компаниите, които нарушават забраната в Нова Зеландия, ще бъдат изправени пред тежки санкции, като глоби до 67 000 долара.\r\n\"Новозеландците се гордеят с чистата и зелена репутация на страната си и искат да помогнат тя да се запази такава“, каза министърът на околната среда Южени Садж.  \"Прекратяването на използването на найлонови торбички за еднократна употреба помага за това.\"\r\nСпоред новите правила, тънките пнайлонови еднократни пазарски торбички вече не могат да бъдат доставяни, но законът позволява на превозвачите за многократна употреба да продължат да ги използват, предаде БГНЕС.   Законодателството, което беше обявено през август миналата година и влезе в сила днес, ще има малък ефект на практика, тъй като големите супермаркети в Нова Зеландия вече доброволно забраниха торбите.    Садж обаче заяви, че поставя и въпроса за рециклирането в дневния ред.\r\nПовече от 80 страни вече са въвели подобни забрани, според Програмата на ООН за околната среда. ", "date": "2019.07.01", "title": "И Нова Зеландия забрани найлоновите торбички"}
{"url": "https://www.actualno.com/africa/zaginali-i-mnojestvo-raneni-sled-strelba-po-protest-v-sudan-news_764043.html", "text": "    Броят на жертвите в антиправителствените протести в Судан достигна 7 души, а 181 души бяха ранени, съобщиха местните медии, позовавайки се на Министерството на здравеопазването на страната.      В неделя телевизионният оператор \"Ал Арабия\" съобщи, че неизвестни снайперисти са открили огън по цивилни граждани след като хиляди хора са излезли на улицата, изисквайки преход от военно управление към гражданско управление. По-късно същия ден, от Централният комитет на суданските лекари съобщиха, че 5 души са убити в протестите в столицата Хартум, припомня БГНЕС.   Преходният военен съвет на Судан (ТМС) по-рано прехвърли отговорността за всички потенциални последици от протестите в неделя на лидерите на движението на опозиционните сили на свободата и промяната. Кореспондентът на Спутник съобщи, че суданската полиция е използвала сълзотворен газ, за да разпръсне протестиращите в град Хартум на север.\r\nМесеците на антиправителствени протести в Судан завършиха с военен преврат на 11 април. Тогава президентът Омар Башир, който беше на власт от 30 години, беше свален и след това затворен.   ", "date": "2019.07.01", "title": "Загинали и множество ранени след стрелба по протест в Судан"}
{"url": "https://www.actualno.com/society/dyrjavni-slujbi-vse-poveche-ni-podslushvat-i-sledjat-news_764006.html", "text": "    Службите все по-лесно ще подслушват и следят, пише . Това става ясно от броят на съдебните разрешения, които позволяват ползването на специални разузнавателни средства (СРС). Те са се увеличили значително през 2018 г., в сравнение с предходната. Данните са изнесени в годишния доклад на Националното бюро за контрол на СРС.      Близо 6 100 искания до съда за ползване на СРС са отправили прокуратурата, ДАНС, , Военната полиция и антикорупционната комисия (КПКОНПИ) през 2018 г. Методите включват подслушване, следене, филмиране, внедряване на агенти, контролирани доставки, доверителни сделки и други. Заявленията за достъп и ползване на подобни средства са със 160 повече от 2017 г.   Най-голям брой искания са постъпили от МВР (60% от всички заявления). Прокуратурата е поискала разрешение в 34% от случаите, а ДАНС - едва близо 5%. За срок от 12 месеца са били следени и подслушвани над 3 000 души. Данните показват, че съдът все по-често удовлетворява исканията на службите да прилагат СРС. За 12-те  месеца на 2017 г. магистратите са постановили малко над 1 300 отказа, докато година по-късно (за 2018 г.) неразрешените искания са близо 800. От всички дадени разрешения, ползваните за доказателства в съда през миналата година са около 1 700. През 2017 г. те са били с 44 по-малко. Това показва, че засилената употреба на СРС не е довела до по-голяма разкриваемост на престъпления, а още по-малко до присъди. Има данни за лек спад в броя на образуваните преписки за проверки за неправомерно прилагане на методи за следене. За 2018 г. те са 115, като 106 от тях са по сигнал на граждани. В пет от случаите ведомството се е самосезирало. Нарушения не са открити.  Драстичното увеличение на издадените разрешителни за прилагане на СРС се обяснява с активността на Специализираната прокуратура. Само за миналата година Специализираният наказателен съд е издал близо 3 000 разрешителни за ползване на методи и устройства за следене. На около други 500 е постановил отказ.\r\nНай-често СРС се ползват за разкриване на организирана престъпна група, както и престъпления, свързани с наркотични вещества, акцизни стоки, измама, кражби и подкуп. Точно седем пък са исканията за прилагането на такива средства за престъпления, извършени от съдии, прокурори и следователи.   Припомняме, че преди две години бе предизвикан скандал заради неправомерно подслушвани политици, магистрати и журналисти. Сигналът тогава подаде бившият председател на Националното бюро за контрол на СРС Бойко Рашков. Той обвини ДАНС, че блокира работата на ведомството, тъй като в няколко случаи агенцията е отказала да предостави материали за използвани СРС.    В отговор на изказването си Бойко Рашков беше словесно нападнат от главния прокурор Сотир Цацаров и от управляващата партия ГЕРБ. Той отрече верността на изнесените данни и бе категоричен, че не се провежда масово подслушване на магистрати и журналисти. Тогавашният шеф на парламентарната правна комисия Данаил Кирилов пък реагира, че докладът на бюрото е поредният опит за политическа манипулация, от старана на опозицията.\r\nТака, в края на миналата година Бойко Рашков не бе преизбран за втори мандат в Националното бюрото за контрол на СРС. ", "date": "2019.07.01", "title": "Държавни служби все повече ни подслушват и следят"}
{"url": "https://www.actualno.com/curious/mesechen-horoskop-za-uli-2019-g-news_764019.html", "text": "           Това е месец, в който всичко ще върви, като по вода. Сега е моментът да се погрижите за финансите ви. Всичко, което направите в тази насока ще има дълготраен ефект за подобряването на социалния ви и икономически статус. Все пак бъдете внимателни харченето на спечеленото, за да не загубите бързо това, което имате. През втората половина на месеца е добре да обърнете внимание на личния ви живот. Това е време за движение напред и нагоре. Нямате и минута за губене. Пред вас се изправят сериозни шансове за служебно израстване. Направете това в първата половина на месеца, тъй като останалото време ще бъде заето с ваши лични и семейни въпроси. Ако сте решили да се заемете с ремонт е добре това да бъдат козметични промени. За нещо по-сериозно се обърнете към специалист и бъдете готови да продължи повече от планираното. В края на месеца си подарете няколко дни почивка, но имайте готовност да се включите изненадващо в работния процес.   Това е месец, след който нищо няма да е същото в живота ви. Това е добре, за да намерите отново себе си и това, което най-много ви вълнува и радва. Не бързайте със сериозните заключения и знайте, че всичко се случва за добро. Ако имате възможност в средата на периода намерете уединено място, където да се потопите в тишината на мислите ви. В края на периода ви очаква добра новина, която е добре да използвате за свои лични цели. Някои представители на знака може да срещнат, дълготърсената си половинка.     Това е време, в което да бъдете себе си. С повече желание ще постигнете съгласие по критични въпроси с половинката ви. За целта трябва да признаете и проумеете свои грешки, както и да имате желание да ги надградите. Постарайте се да не ги повтаряте повече. Това ще е фатално време за връзката ви, но не означава, че ще ви се случи нещо лошо. Напротив, напът сте да заздравите отношенията си и да положите основата за своето бъдеще. Във втората половина на периода ви очакват служебни постижения. Не отказвайте допълнителна работа, сега е моментът да се проявите, както никога до сега. Това е месец, в който може да преживеете сериозни промени в личния ви живот. Семейството ви вече не е същото и е необходимо да действате по различен начин. Опитайте се да видите хубавото в целия процес. Забравете за болката от раздялата със старите неща. За никого не е добре да стои на едно място. Сега е важно да обърнете и повече внимание на здравето си. Въведете повече здравословни навици в ежедневието си. Не се претоварвайте физически, но и застояването няма да ви помогне. Посъветвайте се със специалист как да намерите най-полезното движение за себе си. В края на месеца задължително отделете време за почивка. Това е месец, в който да обърнете внимание на по-материалните неща в живота. Помислете дали нямате нужда от смяна на имиджа. Сега може да експериментирате смело с външния ви вид. Ако сте решили да отслабвате не преминавайте в крайности. Пийте достатъчно течности, но избягвайте алкохола в големи количества, а най-добре изобщо не се обръщайте към него. В края на периода отделете време за семейството и нови дейности, които да разнообразят живота ви.       Това е месец, в който не може да си позволите да сте слаби. Формирате важна част от бъдещето си и поведението ви трябва да е на ниво. Ако имате нужда от утеха, ще трябва да я потърсите у себе си. Не позволявайте на никого да разбере, че се колебаете или се чувствате несигурни. Водните процедури ще ви донесат необходимото разтоварване, така че си ги осигуравяйте, колкото се може по-често. В края на периода не отказвайте предложение за работа. Опитайте да съчетавате повече дейности, за да ги сравните и изберете правилната. Това е месец, в който да не се занимавате с нищо сериозно. Направете си план за всички забавления, които искате да преживеете. Ако е необходимо вземете заем, за да осъществите замислите си. Добрата компания е задължителен елемент от приятното ви прекарване. В средата на периода не подценявайте някоя болежка. Бъдете внимателни напът и не шофирайте уморени или по тъмно. Освен това не подценявайте и силата на слънчевите лъчи. Сега всяка грижа за здравето и красотата ви ще се запази по-дълго. През последните седмици отказахте доста предложения, но сега ще се чудите къде са отишли. Нищо не е загубено, но през първата половина на новия месец ще трябва да положите усилия, за да възвърнете позициите си и да заемете полагащото ви се място. Това няма да стане без помощта на близките и приятелите ви, така че и там е добре да положите усилия, за да стоплите отношенията. В здравословно отношение месецът е добър за каляване. Не пропускайте водните бани, но спазвайте правилата за безопасност. Не прекалявайте с храненето в заведения, а отдайте предпочитание на прясно приготвената домашна храна.    През този месец обещайте на себе си и на семейството ви да не мислите за работа. Времето не е подходящо за това, а и вие няма да сте в необходимата кондиция. Близките ви отдавна чакат да освободите, за да имате възможност за всички приключения, които сте обещали преди време. В средата на периода не забравяйте за ваше обещание. Тогава може да изникне битов въпрос за решаване. Не пестете средства за него, за да не ви тормози отново в близко бъдеще. В края на месеца може да навлезете бавно в работния ритъм, но не се претоварвайте изведнъж.  Това е месец, в който ще завършите нещо, но и ще започнете да берете плодовете на вашите усилия. Хубаво е да премисляте всяко свое действие. Сега не може да си позволите да не сте почти перфектни. Средата на периода ще ви срещне с интересни хора, за които сте мечтали отдавна. Някои представители на знака може да преживеят романтични мигове. Не забравяйте, че лятото засилва усещанията ни. В здравословен план пазете стомаха си. Спазвайте правилата при плуване и не влизайте във водата на неохраняеми места. Това е месец, в който на хоризонта пред вас ще просветне. Самите вие ще имате сериозна заслуга за това, чийто дълготраен резултат ще промени живота ви. Ако се научите да анализирате нещата по същия начин винаги, когато е нужно скоро няма да се познаете. Помнете, че заслужавате всичко най-добро, но усилията трябва да дойдат от ваша страна. В края на периода се решете на по-смели приключения. Загърбете страховете си и бъдете нови и различни. ", "date": "2019.07.01", "title": "Месечен хороскоп за юли 2019 г."}
{"url": "https://www.actualno.com/varna/v-morskata-gradina-ne-moje-da-ima-koli-no-moje-news_764052.html", "text": "    Достъпът до Морската градина във Варна е забранен по закон. Това заяви зам.-кметът на Варна Пламена Маринова, но веднага уточни, че имало 34 жалби в съда срещу това, докато уточняваше няколко пъти за забраната. Тя коментира темата, след като от румънски гражданин в парка.      Пред Нова телевизия обаче Маринова каза и, че Общинска полиция не можела да спира влизащите в Морската градина автомобили. Единственото правомощие е да се налагат глоби за неправилно паркиране – иначе само КАТ може да спира колите.   Стана ясно и друго – съдът наредил да се махат знаците срещу ограничаване на трафика в Приморски парк. Същевременно обаче Върховният административен съд (ВАС) посочва, че Морската градина е парк, но според местните хора половината градина е като обикновен квартал, с влизащи автомобили. Защо КАТ не влиза и не глобява – предполагаме, че няма воля, констатират ядосани хора и питат как така правата на ограничен брой хора нарушават правата на всички, след като Морската градина е призната за парк т.е. публично място.\r\nМаринова уточни и друго - на два пъти Община Варна слагала бариера, но съдът я маха. А живущите и собственици на имоти в Морската градина не искали чипове и достъп през бариери, добави зам.-кметицата.   ", "date": "2019.07.01", "title": "В Морската градина не може да има коли, но може"}
{"url": "https://www.actualno.com/plovdiv/momche-ot-plovdiv-si-porycha-narkotik-ot-holandija-i-go-poluchi-ot-bylgarski-poshti-news_764234.html", "text": "    Отдавна мина времето, когато можеше да се сложи известно ограничение върху и в законовата рамка спрямо употребяващите, както и в тяхното лечение. Това беше възможно тогава, когато още нямаше социални мрежи и силно развит интернет, а на пазара властваха предимно хероинът и марихуаната. Днес светът е друг, наркотиците са други, не по- малко опасни, затова пък маскирани в лъскави опаковки, а пресичането на тяхното разпространение става , при положение, че човек може да си ги поръча по интернет и да му ги донесе право в дома пощальонът от .       Никакви гонки, никаква тръпка, просто и лесно. Снимките са за информация на родители, в чиято поща може да попадне подобно писмо, а те да се чудят откога детето им е започнало да дарява в полза на очистването на Тихия океан от пластмаса.   Изолиран за пръв път през 1938 година в Швейцария , диетиламидът на лизергиновата киселина, наречен за кратко по немското му име LSD, и е особено популярен в нощните заведения. Неговият пик беше през 80-те години на Запад, в няколко книги бяха описани последиците му, но после западна, за да се възроди отново преди 3-4 години и да стане популярен отново. Разпространението му у нас идва предимно от подобни поръчки чрез Интернет.    Снимките на писмото, стигнало като сигнал до сдружение \"Майки срещу дрогата\", е получено с Български пощи, оставено от пощальон в пощенската кутия. Вътре в закачливата детска картичка лепенката с лизергиновата киселина е залепена отвътре на лист с благодарност към дарителя, който е допринесъл за очистването на Тихия океан от пластмаса. Сайтът е скрит на снимките, но едва ли е тайна за голяма част от заинтересованите тийнейджъри, до него се стига през Darknet. Пратката е от Холандия. ", "date": "2019.07.01", "title": "Момче от Пловдив си поръча наркотик от Холандия и го получи от Български пощи"}
{"url": "https://www.actualno.com/healthy/na-17-uli-2019-g-prof-d-r-erdal-karajoz-specialist-po-lechenie-sys-stvolovi-kletki-shte-provede-bezplatni-konsultacii-v-sofija-news_763588.html", "text": "    Проф. д-р Ердал Карайоз е специалист по лечение със стволови клетки от високотехнологичната болница \"Лив Хоспитал\" в Турция и ще консултира безплатно пациенти от България на 17 юли 2019 г. Специалистът ще гостува у нас по покана на Здравен информационен център \"Медикъл Караджъ\", в рамките на инициативата ни да предоставим достъп на българските пациенти до най-съвременните методи и технологии в медицината.    Кой е проф. д-р Ердал Карайоз? Проф. д-р Ердал Карайозе един от пионерите в прилагането на иновативни методи за лечение със стволови клетки. Той е основател и повече от 10 години ръководи Изследователския център за стволови клетки и генна терапия към Университета \"Коджаели\" в Турция. В момента оглавява първия в света Център за регенеративна медицина и стволови клетки, отворил врати в частна болница \"Лив Хоспитал\". За изследванията си в областта на терапиите със стволови клетки и генното инженерство е носител на 36 национални и международни награди. Стволовите клетки \"ремонтират\" тялото В човешкото тяло има стотици видове клетки. Стволовите клетки са първичните – тези, които при подходящи условия могат да се преобразуват във всички типове клетки. С тяхна помощ нездрави тъкани могат да се възобновят или да регенерират, и това е една от най-интригуващите области в съвременната медицина.\r\nВ \"Лив Хоспитал\" използват клетки, извлечени от собствена тъкан на пациента и обработени по специфичен начин, за да постигат медицински и естетични резултати, които не са възможни с други инструменти на традиционната медицина. Екип под ръководството на проф. д-р Ердал Карайоз работи върху прилагането на клетъчни терапии при пациенти с различни диагнози, и най-вече в областта на ортопедията, мозъчната хирургия, пластичната хирургия и дерматологията. С тях е възможно например да се възстанови нарушено кръвоснабдяване на крайниците. При т.нар. диабетно стъпало, от което страдат около 25% от диабетиците и около 8% от тях са застрашени от ампутация, регенеративната клетъчна терапия е значително по-щадяща за пациентите. При болест на Бюргер, която засяга периферните съдове, с трансплантация на стволови клетки се подобрява качеството на живот и в немалко случаи се предотвратява отстраняване на крайници.\r\nПоложителният ефект на стволовите клетки е доказан и при ортопедични проблеми, за възстановяване на стави и хрущяли, при гръбначни проблеми и спортни травми.\r\nВ редица други медицински области стволовите клетки дават обещаващи резултати на експериментално ниво. В \"Лив Хоспитал\" тестват използването им при пациенти с хронични белодробни заболявания и отчитат добри резултати. Значителен напредък се наблюдава и при деца с церебрална парализа и мускулна дегенерация – при някои от тях се предотвратява напредването на заболяването, а при други е налице и осезаемо подобрение в състоянието им. Стволови клетки и естетична медицина Стволовите клетки дават отличен и естествен резултат за намаляване следите от възрастта или т.нар. антиейджинг. Това става на три етапа: първо, с помощта на биопсия или липосукция се извлича мастна тъкан от пациента. След това от нея се извличат и обработват клетки, които накрая се инжектират обратно с цел подмладяване на засегнатия участък.\r\nПодобен метод се използва и за заличаване на белези, изгаряния и наранявания по кожата, като се избягва риска от алергична реакция и се постига максимално естествен резултат.\r\nС помощта регенеративни техники е възможна и реконструкция на гърдата след отстраняването й, например при пациентки с рак на млечната жлеза. Желаещите да се възползват от безплатните консултации с проф. д-р Ердан Карайоз на 17 юли 2019г. трябва да си запишат предварително час на телефоните на здравен информационен център \"Медикъл Караджъ\" – 0879 977 401или 0879 977 402, както и да предоставят на място всички медицински документи, с които разполагат до момента. ", "date": "2019.07.01", "title": "На 17 юли 2019 г. проф. д-р Ердал Карайоз, специалист по лечение със стволови клетки, ще проведе безплатни консултации в София"}
{"url": "https://www.actualno.com/burgas/s-muzikalen-maraton-na-burgaskija-plaj-posreshtnaha-izgreva-news_764096.html", "text": "     дойде в Бургас под звуците на хитовата песен \"Джулай морнинг\", изпълнена от група \"Сънрайз\".      Стотици почитатели на празника видяха слънцето от брега на Северния плаж, където до Моста беше издигната сцена. На нея различни рок групи пяха до зори, както повелява традицията на Джулай морнинг. От осем години община Бургас участва в организацията на плажния купон. Тя осигури участието на групите \"JEREMY?\",\"Сънрайз\", \"Джинджифил,“Силует\",\"SEVI\" и други, които в продължение на 12 часа направиха преживяването незабравимо, с изпълненията си.\r\nНа плажа имаше доставени , за да бъдат изпълнени всички ритуали.\r\nПървият изгрев на слънцето беше посрещнат по плажовете на Южното и Северното Черноморие, навсякъде, както усещането за свобода е необходимост.\\   и даде началото на летния месец юли. Много хора се изкъпаха в морето, което беше обагрено от първите слънчеви личи.\r\nДжулай морнинг е традиция, възникнала заради хипи движението от 60-те години на миналия век. Посрещането на изгрева е бил възприеман като символ на новото и свободата. Песента на английската рок-група Юрая Хийп „July Morning” е най-яркият символ на празника.\r\nПо българското черноморие той се е превърнал в ритуал за начало на нещо по-добро, духовно пречистване и подем.    Така се чувстваха тази сутрин участниците в празника на бургаския плаж.\r\nЗа тяхната безопасност беше осигурено полицейско присъствие, водни спасители, медицински екип.  ", "date": "2019.07.01", "title": "С музикален маратон на бургаския плаж посрещнаха изгрева"}
{"url": "https://www.actualno.com/society/otnovo-iznenadi-za-potrebitelite-na-lidl-news_764299.html", "text": "    Lidl отново ще изненада своите потребители с възможност за вълнуващи награди в началото на лятото. През юли веригата ще зарадва 33 от своите клиенти с Lidl ваучери, всеки на стойност 3000 лв. Кампанията се организира за втора поредна година от Лидл България, като през 2018 г. хиляди потребители пробваха своя късмет и се съревноваваха за примамливата награда.      Всички желаещи да се преборят за една от наградите трябва да пазаруват през юли в магазините на веригата в страната за минимум 33 лв. и да регистрират своята бележка на . Щастливците ще бъдат избрани на случаен принцип след края на играта.   Ваучерите могат да бъдат използвани многократно и късметлиите могат да се радват на любимите си Lidl продукти до изчерпване на сумата. По този начин веригата цели да зарадва за лятото своите потребители, както и всички, които показаха високото си доверие към Lidl продуктите в проведеното проучване по-рано през годината. В началото на 2019 г. компанията проведе най-големия вкусов тест на собствени марки, направен от IPSOS България по метода на т.нар. сляп тест (blind test), при който тестващите не виждат опаковките на продуктите и не разполагат с информация за марка или производител, за да може оценката им да бъде безпристрастна. В проучването участваха 4600 респондента от 6 областни града, които тестваха 199 продукта от 24 собствени марки. Резултатите показаха, че 86% от българите одобряват вкуса на собствените марки на Lidl, а 81% биха препоръчали на свои близки, познати и приятели да опитат тествания от тях продукт. ", "date": "2019.07.01", "title": "Отново изненади за потребителите на Lidl"}
{"url": "https://www.actualno.com/society/da-padne-vetoto-na-prezidenta-nastojavat-sobstvenici-na-imoti-po-chernomorieto-news_764232.html", "text": "    Срещу наложеното от държавния глава Румен Радев вето върху наскоро приетите промени в Закона за устройството на черноморското крайбрежие, ограничаващи къмпингуването, както и срещу доводите на популярната група природозащитници \"Бетономорие\", която организира поредица в подкрепа на къмпингуващите, се обявиха защитници на частната собственост и сдружение \"Зелен Алианс\".      \"Не приемаме това вето, защото то ощетява държавата, общините, собствениците на имоти и подпомага малка група високо платени притежатели  на палатки и кемпери\", заяви на пресконференция в БТА Димитър Канариев, председател на УС на Национална асоциация \"Българско Черноморие\", която много често е имала доста сходни с \"Обединени патриоти\" виждания по екотемите. По думите му това е вето за нарушаване правата на частна собственост. \"Ветото насърчава замърсяването на околната  среда и насърчава нелоялната конкуренция и практики против интересите на държавата като неплащане на данъци и такси\", заяви Канариев и съобщи, че вече по българското Черноморие има групи румънски къмпингуващи, които не плащат на никого такси, а замърсяват околната среда.   \"Протестиращите заплашват, че ще отидат да къмпингуват в Гърция, но не  заминават, защото в Гърция и всяка друга страна безплатна туристическа  услуга няма, а има сериозни глоби и дори затвор до 3 месеца в Гърция\",  посочи още той по адрес на любителите на т.нар. \"диво къмпингуване\".\r\nРазполагането на кемпери, палатки, каравани се прави само върху  частна собственост, защото върху пясъка и дюните, които са изключителна  държавна собственост, е забранено, посочи Здравко Младенов, председател на Национално сдружение на собственици  на имоти и подчерта, че атакуваният от президента закон дава възможност за наемане на имоти и легално къмпингуване. Той изказа подозрения, че президентът е бил подведен. \"Това вето е антидържавно и защитава шепа богати, които могат да си позволят цяло лято са  на безплатна почивка в чужди имоти\", възрази той.  Защитниците на частна собственост представиха снимки от 2014 и 2015 г., илюстриращи замърсяването след свободно къмпингуване и увериха, че картината сега е същата. В отговор на въпрос на дали не е по-опасно замърсяването от несравнимо по-големите частни обекти, те обясниха, че частниците плащат глоби, а къмпингуващите - не, защото не се регистрират. Собствениците са категорични, че промените в закона са полезни. \"Този режим ще даде възможност  да се организират екобиваци с химически тоалетни, ток, вода, пожарогасители. Няма да има строителство, няма да се правят постройки, а ще има ред и плащане на разходи. Таксите ще бъдат символични, колкото да покриват разходите и да гарантират малка печалба\", изтъкнаха те, без да коментират как така в закона бяха пропуснати за урегулиране най-важните дюни - ембрионалните и защо.\r\nСобствениците на имоти се противопоставиха и на практиката на Министерството на туризма да разрешава на концесионери на плажове да изграждат обекти. \"60% от плажната ивица на Слънчев бряг е застроена с такива обекти. Те са производител на такъв шум и бардак.... Когато подадохме сигнал, казаха, че всичко било законно\", оплакаха се те и увериха, че нямали намерения да застрояват крайбрежието.    ", "date": "2019.07.01", "title": "Да падне ветото на президента настояват собственици на имоти по Черноморието"}
{"url": "https://www.actualno.com/crime/kpkonpi-prizna-shvejcarija-e-otkazala-zapor-na-imushtestvo-na-cvetan-vasilev-news_764313.html", "text": "    Антикорупционната комисия е платила 22 510 лв. за принтиране и за преводи, свързани с производството по конфискация на имущество в Швейцария на бившия мажоритарен собственик на фалиралата Цветан Василев.      Това съобщава , като се позовава на данни, предоставени от комисията. Те обаче са предоставени, едва след като вестникът спечели дело срещу нея за достъп до информация.    От отговорите на се разбира още, че на първа инстанция съдът в Швейцария е наложил обезпечителни мерки върху имущество на Василев там, но втората инстанция е отменила това решение .\r\nРазноските по съдебното производство в Швейцария са 12 800 франка, което е 22 510 лв., изчисляват от комисията. От отговорите им става ясно, че няма други държави, където са водили дела за блокиране на имущество на Василев .  През 2015 г. бяха наложени запори и на банкера и семейството му - дружествени дялове в 11 фирми; акции в други 7, пари по 20 банкови сметки, 4 коли, 288 картини, 16 имота в София, 5 имота в Банско, два в Созопол и по един във Варна и Царево, припомня вестникът. \r\nОт комисията тогава се похвалиха, че за първи път е наложен и запор на имот в Швейцария, както и на четири сметки в швейцарски банки. След това обаче скриха, че втората инстанция в Швейцария е отменила запорите.\r\nОт \"Сега\" разкриват, че са потърсили информацията за разходите по делото, след като при внасянето на иска за конфискация в съда шефът на комисията Плавен Георгиев обяви, че искът е придружен от 28 000 страници с доказателства и всички материали по него тежат близо 6 т.       \"Наехме специален транспорт, печатница, а в пренасянето участваха служителите на съдебната охрана, дори пробиването на дупките в хартията беше тежък процес\", обясни той.\r\nПървоначално Георгиев отказа информацията с абсурдните мотиви, че това е служебна и търговска тайна . Две съдебни инстанции обаче разбиха аргументите му на пух и прах, допълва вестникът. \r\nРешението за предоставяне на данните е с дата 19 юни, но бе получено по имейл на 24 юни едва след публикацията, че комисията не изпълнява съдебното решение.\r\nСамо принтирането на документите е струвало на данъкоплатците 13 500 лв., сочи разбивката. За преводите от гръцки, английски, френски и руски са платени 6516 лв. Разходите за пратки до Швейцария и Гърция са 2241 лв, посочва още информацията.\r\nДелото за конфискация на имущество на Василев и семейството му е образувано през март 2016 г., а в началото на миналата година е спряно, за да поиска съдът тълкуване по казуса от Съда на ЕС в Люксембург.       ", "date": "2019.07.01", "title": "КПКОНПИ призна: Швейцария е отказала запор на имущество на Цветан Василев"}
{"url": "https://www.actualno.com/balkani/cipras-natisna-v-politicheskata-bitka-v-gyrcija-news_764020.html", "text": "    Гръцкият премиер Алексис Ципрас ще се появи в ефира на местната телевизия \"Скай\" във вторник (2 юли), слагайки край на ембаргото спрямо медията, което самият той беше наложил за изявите на депутати и министри на \"Сириза\". Ембаргото беше в отговор на критиките на медията към неговото правителство, пише БГНЕС.      Ципрас обяви появата си в Twitter, като се аргументира с необходимостта да \"се изчерпят всички възможности истината да достигне до всички хора\".   В същото съобщение, Ципрас обвини лидера на \"Нова демокрация\" Кириакос Мицотакис, че \"се крие\" по повод неотдавна отложен дебат между лидерите на политическите партии. Лидерът на \"Сириза\" ще чака Мицотакис в студиото на \"Скай\", като много негови привърженици поискаха от него точно това в социалните мрежи - да отиде и щом Мицотакис не желае да се появи, да понесе политическите последствия от това.\r\nПрипомняме, че във всички социологически проучвания до момента \"Нова демокрация\" води, при това със сериозен аванс. както европейските избори през май, така и местните, които се проведоха по същото време. Затова ще има предсрочен парламентарен вот на 7 юли, макар че редовен трябваше да се проведе тази есен.   ", "date": "2019.07.01", "title": "Ципрас натисна в политическата битка в Гърция"}
{"url": "https://www.actualno.com/balkani/trymp-uveril-erdogan-che-njama-da-ima-sankcii-za-ankara-zaradi-ruskite-s-400-news_764243.html", "text": "    Турският президент Реджеп Тайип Ердоган взе участие на форума на най-развитите индустриални държави , който тази година се проведе в японския град Осака от 28 до 29 юни.      По време на срещата със стопанина на Белия дом Доналд Тръмп, Ердоган е обсъдил въпросите, свързани с придобиването на , както и американските изтребители F-35, предаде Анадолската агенция, цитирана от БГНЕС.\r\nНа заключителната пресконференция след края на Ердоган коментира доставките на руските ракети. „ЗРК С-400 се намират на стадий доставка. Не отива на страна като Турция да се отказва от тях точно в този момент. Въпросът е приключил. През първата половина на юли ще започнат доставките\", подчерта Ердоган. Освен това той засегна темата за възможни американски санкции по отношение на Турция. „ На срещата си с американския президент Доналд Тръмп уточних този въпрос. Той лично ме увери, че това няма да се случи “, заяви още на Турция.  В същото време той припомни, че в момента Анкара ще купи от САЩ 100 самолета \"Боинг\". „В свят, където съществува свободна пазарна икономика, е необходимо да се предприемат стъпки в съответствие с тези критерии. Освен това трябва да се подчертае, че Турция е стратегически партньор на САЩ. Никой не може да се меси в суверенните права на Турция и всички знаят това“, подчерта Ердоган.\r\nСпирайки се на , президентът съобщи, че Турция вече е платила на САЩ 1,4 милиарда долара. „ Ние получихме 4 изтребителя F-35, произведени с общи усилия. Анкара очаква да получи още 116 такива изтребителя . Вноските за тях се правят според договорения план и те вече се направени. Някои изказвания в САЩ не съвпадат с подхода на президента Тръмп. Смятам, че това няма да попречи на нашите двустранни отношения и ние решително ще следваме това направление“, обеща Ердоган.     Разговорът на турския лидер с руския му колега Владимир Путин продължи около час. Освен въпроса за ЗРК С-400, двамата обсъдиха ситуацията в Сирия, строителството на АЕЦ „Аккую“ и туризма. „Голямо е значението на пускането в експлоатация на първия етап от АЕЦ „Аккую“ през 2023 г. Ние придаваме огромно значение, че неядреното оборудване ще бъде произведено от турски компании“, каза Ердоган.\r\nОт своя страна, Путин отбеляза, че двустранните стокообмен през миналата година е нараснал с 15%, а взаимните инвестиции са достигнали 10 милиарда долара.    Тероризмът е враг на човечеството и човешките ценности. Всички страни трябва да заемат принципна позиция спрямо това уродливо явление и да наричат нещата с истинските им имена. „ трябва да заемат принципна, последователна и решителна позиция в борбата с тероризма“, призова Ердоган.   Той смята, че терористичните организации не трябва да се делят по идеология. Турският лидер припомни, че много страни в последно време се сблъскват с кървавата същност на тероризма. „В тази връзка Сирия преживява трудни времена. Някои наши съюзници подкрепят такива терористични организации като РКК и YPG, които провеждат етническо прочистване в Сирия, принуждават местното население да имигрира, а децата да воюват“, коментира още Ердоган.\r\nПрезидентът се оплака, че някои западни страни оказват подкрепа на терористичната организация ФЕТО, която направи неуспешен на 15 юли 2016 г. в Турция. Тогава при сблъсъците загинаха 251 души. Ердоган предупреди, че човечеството ще плати висока цена за подкрепата и укривателството на превратаджиите под предлог предоставяне на „политическо убежище“.    Турският държавен глава засегна и темата с убийството на саудитския журналист в саудитското консулство в Истанбул миналата година. Ердоган подчерта, че виновните за този акт трябва да понесат своята отговорност и това е приоритетна задача на международната общност. „Темата за убийството на Хашоги и съмнителната смърт на бившия египетския президент не трябва да падат от международния дневен ред. Лидерите на Г-20 трябва да защитят демокрацията и човешките ценности“, призова Ердоган. Той също така смята, че в случая със смъртта на Морси трябва да се извърши съдебномедицинска експертиза.\r\n„В противен случай възникват съмнения и въпроси, на които трябва да отговорят политиците и ООН. Безнаказаността на виновните е изключително опасна за бъдещето на целия свят, демокрацията и световната политика“, подчерта турският президент. Той изрази съжаление, че много западни страни и правозащитни организации не реагират на смъртните наказания в Египет. Но когато става дума за Турция, тогава всички се безпокоят и смятат смъртните присъди на превратаджиите за неприемливи, добави Ердоган. Западните държави, които ни учат на човешки права, се провалиха на изпита в тази област , категоричен е турският лидер.\r\nПрипомняме, че по време на Ердоган имаше двустранни преговори с президентите на САЩ и Русия Доналд Тръмп и Владимир Путин, а също така и разговори с германския канцлер Ангела Меркел и генералния секретар на ООН Антонио Гутериш.  ", "date": "2019.07.01", "title": "Тръмп уверил Ердоган, че няма да има санкции за Анкара заради руските С-400"}
{"url": "https://www.actualno.com/prasspress/10-falshivi-neshta-okolo-nas-news_764294.html", "text": "    Сюрпризиращото разкритие, че фалшиви картини се излагат пред народа, ни тласна да разровим с инструментите на знаменитата българска разследваща журналистика какво още не е автентично в нашия живот.      Нека разобличим и другите фалшификати. Ето ги: 1. Видеата в профила на Бойко Борисов, в които той кара кола. Всичко това е снимано на green box и всъщност премиерът не кара кола наистина от мерки за сигурност, понеже не може да дава мигачи. 2. Луната и звездите в нощното българско небе. Те са прожектирани върху кемтрейлса, който ежедневно се изсипва върху нас, за да ни попречи да развием потенциала си и да ни кастрира.   3.  Хамбургерите по 15 лева. Няма нищо по-фалшиво от кюфте в хлебче, струващо колкото да си направиш 20 кюфтета в хлебчета. 4.  Петната по новите плочки на градинката Кристал. Те са сложени от общината, за да се придаде старинен и автентичен вид на добре обсрана от птичета градинка, леко опикана и оповръщана от трудовия пролетариат. 5.  Косата на Йордан Лечков. Легендарният футболист, бивш кмет на Сливен и настоящ отговорник за националния отбор към БФС, ни лъже, че няма голяма и пухкава коса като Боби Михайлов.     6.  Детските градини. Всъщност никое детенце не е класирано в детска градина в София и сградите се ползват за масово търкане на лотарийни талони от пристрастени към това клетници, неумеещи математика. 7.  Книгите на съвременните български автори. Преписани са от Facebook. 8.  Третата чертичка на официалните анцузи на патриотите. Китайска лъжа, отворете си очите! 9.  Правосъдието в България . Много лош фалшификат на Съдебен спор. 10. Здравеопазването в България. Слаба имитация на хомеопатията, знаете си.    Автор:   ", "date": "2019.07.01", "title": "10 фалшиви Не!Ща около нас"}
{"url": "https://www.actualno.com/curious/luboven-horoskop-za-1-5-uli-news_764161.html", "text": "     Овен       Началото на седмицата, а и не месеца, няма да бъде особено шеметно в любовен план - може да се почувствате така, сякаш половинката не ви подкрепя. За щастие, до края на седмицата ще се чувствате по-уверени в любовта и ще можете да постигнете това, което искате. Телец Възможно е сексуалният ви живот да търпи известни ограничения и те да се дължат на страх, който изпитвате. Запитайте се какво ви задържа и защо не искате да се отдадете напълно на половинката.   Близнаци Твърде многото ангажименти в професионален план могат да намалят романтиката във връзката през тази седмица. Въпреки това, ще получите подкрепа от любимия човек. Ще разберете какво е необходимо за едно зряло и устойчиво партньорство в любовта. Рак     Съсредоточили сте се върху финансовите въпроси, за да подсигурите лятната почивка. Не забравяйте да отделите и повече време за романтика, която в последните дни никаква я няма.  ", "date": "2019.07.01", "title": "ЛЮБОВЕН хороскоп за 1-5 юли"}
{"url": "https://www.actualno.com/sciencelogy/a1-smjata-da-pusne-5g-mreja-v-bylgarija-prez-2020-g-news_764260.html", "text": "    А1 представи първата работеща 5G мрежа в България, като очаква да пусне услугата от ново поколение за клиентите си още догодина. Компанията демонстрира първата 5G базова станция в България, след като получи тестови честоти от Комисията за регулиране на съобщенията (КРС) за период от 6 месеца.      5G мрежата осигурява супербърз мобилен широколентов достъп, който гарантира много по-висока скорост (над 1Gbps) през мобилна мрежа. Високотехнологичната мрежа може да се използва за доставка на телевизия, интернет, предаване на разнообразни събития в реално време и др. Потребителите ще могат да се възползват от виртуална, добавена и миксирана реалност.\r\nПрез 6-месечния тестови период телекомът ще може да изпробва работата на основните приложения в 5G мрежата. А1 създаде , посветена на новото поколение мрежи, където има полезна информация за развитието, приложенията и ползите от 5G.\r\nСлед като в началото на миналата година показа възможностите на 5G, нaй-гoлeмият мoбилeн oпepaтop пo пaзapeн дял в Бългapия демонстрира и първото приложение върху реална 5G мрежа.   \"Мрежите от пето поколение ще бъдат ключът към технологиите на бъдещето – супербърз широколентов мобилен достъп, ултра надеждна комуникация с малко закъснение и масирана комуникация между машини. Вярвам, че с вложените усилия и инвестиции ще продължим успешно да тестваме различните приложения на 5G мрежата и да започнем да предлагаме решения за нашите клиенти през 2020 г.\", каза Красимир Петров, директор \"Конвергентна мрежа и услуги\" в А1 България.\r\nЗа да се реализират 5G услугите у нас, телекомите трябва по-лесно да получават достъп до необходимите честоти, както и да се облекчи режима за получаване на разрешения за изграждане на мрежата. В момента за поставяне на най-обикновена антена или радиооборудване, или дори за пускане на нова честота трябва да се мине през сложен разрешителен режим.       През следващите месеци А1 ще изгражда нови базови станции, ще тества как работят приложенията в 5G, а през 2020 г. ще предлага на клиентите си определени услуги на определени места. Компанията активно преговаря с институциите за получаване на допълнителни честоти, някои от които в момента са забранени за гражданска/търговска употреба, тъй като се използват от военните. Ако това не се случи, пускането на 5G мрежите у нас може да се забави с години.\r\nОсвен това са нужни сериозни инвестиции в оборудване и изграждане на съответната мрежова инфраструктура. Според изчисления експерти изграждането на 5G мрежи ще струва на трите телекома в България общо около 600 млн. лева.\r\nA1 работи с мрежово оборудване на финландската компания Nokia, което го предпазва от риска, свързан с търговската война между САЩ и Китай и ограниченията, от които е потърпевш Huawei.\r\nВ момента в света работят 15 търговски 5G мрежи, а A1 се превръща в 50-ия мобилен оператор, изграждащ подобна мрежа.\r\nНа въпрос на къде е България на световната карта на 5G, Красимир Петров отговори: \"Вече имаме работеща първата базова станция в България, като се готвим да изградим такива и на други места в страната. Имаме технологична готовност да осъществим 5G в България. Започваме процеса по изграждането му, тествайки приложенията, защото именно те носят добавената стойност за клиентите.\"    ", "date": "2019.07.01", "title": "А1 смята да пусне 5G мрежа в България през 2020 г."}
{"url": "https://www.actualno.com/crime/dva-incidenta-s-avtobusi-s-deca-na-trakija-i-v-loveshko-news_764329.html", "text": "    Автобус с 57 деца, пътуващ към Китен, катастрофира на автомагистрала \"Тракия\" този следобед. Няма пострадали. Нанесени са само материални щети. Катастрофата е била между автобуса и лек автомобил със сръбска регистрация, предаде БГНЕС.      Двамата водачи са тествани с дрегер за употреба на алкохол. Резултатите са били отрицателни. Автобусът е изтеглен на паркинг на автомагистралата. След технически преглед ще бъде преценено дали да продължи движението си.   Друг пътен инцидент с автобус, превозващ деца, се е случил и в Ловешко. Катастрофата е станала около 15:30 часа на пътя Тетевен-Рибарица. Ударили са се автобус, превозващ деца и лек автомобил. На място е починал 36-годишния водач на автомобила, който е от Тетевен. Пострадали са и двамата му спътници, съобщава БНР.\r\nНяма пострадали от автобуса. В момента се правят огледи на инцидента. Движението в участъка на инцидента е затруднено.   ", "date": "2019.07.01", "title": "Два инцидента с автобуси с деца на \"Тракия\" и в Ловешко"}
{"url": "https://www.actualno.com/smolyan/14-ot-jitelite-na-smoljan-shte-smenjat-pechkite-na-dyrva-i-vyglishta-za-po-chist-vyzduh-news_764305.html", "text": "    Днес в сградата на МОСВ кметът на Смолян Николай Мелемов подписа договор за с министъра на околната среда и водите Нено Димов. Проектът „ “ по е на стойност . Планирано е да се извърши подмяна на отоплителните уреди на около 3000 домакинства в областния град. Срокът за изпълнението му е 53 месеца, съобщиха от община Смолян.      Проектът ще премине през два етапа, като първият е финансиран с 460 215 лв.   Домакинствата в град Смолян са , което означава, че една четвърт от тях ще бъдат бенефициенти по програмата.\r\nНай-напред ще се проучват нагласите на  домакинствата да участват в проекта. Ще ги питат дали и при какви условия биха заменили уредите си за отопление на дърва и въглища и конкретно с какво.  Следва изработване на електронна географска карта на източниците на замърсяване.\r\nПредвидена е разяснителната/обучителна кампания, както и анализ на видовете отопления по квартали с техния принос към замърсяването на въздуха. Ще се анализират също възможностите на домакинствата в тези райони да преминат към алтернативна форма на отопление.   Цялостният анализ трябва да определи необходимите разходи. Ще се изчисли също прогнозният приход от предаването на подменените уреди за последващо третиране.    Всички анализи, оценки, обосновки и изследвания ще се извършат след обследване на място и посещения на заинтересованите домакинства.\r\nВторият етап е закупуването, доставката и подмяната на определените от проекта отоплителни устройства. Неразделна част от дейностите са демонтажа и предаването на старите устройства.\r\n„Смолян е сред първите общини в България, подписали договор за безвъмездно финансиране и от следващия месец започваме дейности от първия етап по проекта. Той е задължителен и без него не може да минем директно към смяна на горивната база. Очакваме съдействие от гражданите по време на проучванията и обследванията, за да преминем бързо тази фаза. Защитили сме висок бюджет, надяваме се в голяма степен да решим проблема със замърсяването на въздуха в града през зимата. С подписването на договора процесът по смяна на горивната база става необратим“, каза кметът на Смолян Николай Мелемов. ", "date": "2019.07.01", "title": "1/4 от жителите на Смолян ще сменят печките на дърва и въглища за по-чист въздух"}
{"url": "https://www.actualno.com/pleven/blizo-700-kandidat-studenti-shte-pokazvat-znanijata-si-po-biologija-v-pleven-news_764311.html", "text": "    Близо 700 кандидат-студенти утре, 2 юли, ще държат изпит по биология в плевенския Медицински университет. Те ще се състезават за обявените места по държавна поръчка за специалностите „Медицина“ и „Фармация“. Съотношението е – , съобщиха днес от висшето училище.      Настаняването на кандидат-студентите по определените им места ще бъде от 8.00 до 8.30 часа. Изпитният вариант по биология ще бъде изтеглен в 8.40 ч в зала „Асклепий” на Ректората в присъствието на ректора проф. д-р Славчо Томов и други представители на ръководството на университета.   Таксите за обучение по държавна поръчка и в платена форма остават непроменени в сравнение с миналата година. Университетът предлага обучение по общо 14 специалности, 4 магистърски и 10 бакалавърски програми в 5 професионални направления.   ", "date": "2019.07.01", "title": "Близо 700 кандидат-студенти ще показват знанията си по биология в Плевен"}
{"url": "https://www.actualno.com/balkani/gyrcija-vyvejda-surovi-nakazanija-za-opasni-shofiori-ot-dnes-news_764170.html", "text": "    Гърция въвежда от днес , включително и затвор.      Водачи, подкарали колата след употреба на алкохол и наркотици, са заплашени с 3 години лишаване от свобода, дори да не са предизвикали пътно произшествие, съобщи БНР.\r\nНевнимателно шофиране, създало риск за нечий живот или за повреждане на чужда собственост,  се наказва с до 2 г. зад решетките.   Доживотен затвор чака виновния за пътно произшествие, предизвикало смърт, предвиждат промените в Наказателния кодекс. До 10 г. зад решетките се предвижда за водачи на МПС, нанесли тежка телесна повреда.  \"Санкциите ще се налагат за всички, без компромиси\", обявиха от Министерството на правосъдието и от Пътна полиция.\r\nГръцките пътни полицаи налагат глоби наред - независимо дали нарушителят е чужденец, или местен гражданин. Новите мерки се въвеждат заради драстичния ръст на пътните произшествия с фатални последствия.\r\nВ социалните мрежи гърците масово приветстваха промените  срещу престъпниците на пътя.     ", "date": "2019.07.01", "title": "Гърция въвежда сурови наказания за опасни шофьори от днес"}
{"url": "https://www.actualno.com/europe/borisov-provalil-sdelkata-za-shef-na-ek-news_764333.html", "text": "    Българският премиер Бойко Борисов е провалил сделката за председател на Европейската комисия. Той е отхвърлил предложението България да получи поста върховен представител на ЕС за външната политика и сигурността (т.нар. външен министър на ЕС), отказвайки се от възможността да бъде назначена Кристалина Георгиева или Мария Габриел.      \"Отказах поста за върховен представител по външната политика, защото бихме загубили позицията на комисар. Какво е по-важно за нас: комисар с реален ресор или върховен преговарящ?\", попита риторично Борисов.\r\nСпоред него приемането на този пост крие опасност да повлияе негативно и на международния имидж на страната ни. \"Представете си, което е много вероятно, страните от Западните Балкани да не бъдат поканени (за започване на преговори за членство в ЕС, б.р.). И тогава косовари, македонци, албанци, сърби ще казват \"Заради българката не стана\". Просто считам, че на нас ни трябва реален ресор и човек в Комисията\", обясни той.   Георгиева е обсъждана като кандидат за председател на Европейската комисия или на Европейския съвет, но нито тя, нито Борисов искат да отговаря за външната политика.  Според източници от ЕС именно неразбирателството около Кристалина Георгиева е било причината срещата на върха да се провали, а името ѝ вече е отпаднало от дискуциите, съобщи Associated Press. А френският президент Еманюел Макрон каза след Съвета, че \"един лидер\" не е искал да дискутира основното предложение Тимерманс - Вебер.\r\n\"Поддържаме връзка (с Кристалина Георгиева) - вчера говорих с нея, преди малко говорих с нея. Кристалина Георгиева е (кандидат) за поста председател на Европейската комисия, но няма мнозинство. Но беше обсъждана и за председател на Съвета, и за върховен представител (по външната политика и сигурността) и за върховен главнокомандващ, всичко...\".\r\nПредлагат Габриел да бъде върховен представител, а например италианският премиер и вишеградските страни предлагат Кристалина Георгиева за този пост, \"тъй като за Съвета отпадна и за Комисията отпадна\", обясни премиерът.       Друго обсъждано име за председател на Европейския съвет е това на досегашния еврокомисар Мария Габриел. \"Искаха много да има и българин в имената, но това, което предлагат, е върховният представител, тази тема на мен не ми е интересна, защото така си губя комисар.\" Попитан дали Георгиева има шансове за съвета, Борисов отговори \"не\" и обясни: \"Там либералите са неотстъпчиви.\"\r\nКандидатът на либералите Маргрете Вестегер и служебният белгийски премиер Шарл Мишел бяха обсъждани като опции за поста на върховен представител на ЕС по външната политика.\r\nБившият шведски премиер и външен министър Карл Билд се усъмни в способностите на Мария Габриел да бъде следващия външен министър на ЕС. \"Слухът е, че Мария Габриел е предложена от ЕНП  като върховен представител на ЕС. Ако е истина, мъдростта зад този ход ми убягва\", написа Билд в Twitter.\r\n\"Във въртележката на Европейския съвет тази нощ искрено се надявам да бъде отделено внимание на назначаването на опитен и с тежест върховен представител. Външната политика в днешния по-оспорван, сложен и пълен с конфликти свят не е за аматьори\", написа още той в социалната мрежа, без да споменава името на Габриел. ", "date": "2019.07.01", "title": "Борисов провалил сделката за шеф на ЕК"}
{"url": "https://www.actualno.com/business/tokyt-za-bita-poskypva-sredno-s-3-a-parnoto-s-35-news_764317.html", "text": "    Средното увеличение на цената на електрическата енергията за битовите потребителите е 2,90%. Това каза председателят на Комисията по енергийно и водно регулиране Иван Иванов по време на брифинг за цените на електрическата и на топлинната енергия в сила от 1 юли, предаде агенция „Фокус“.      Иванов уточни, че решението е взето днес в 14:00 часа, като отбеляза, че утвърдените днес цени са по-ниски в сравнение с приетите в доклада от 27 май. „Тогава беше предвидено среднопретегленото изменение да бъде 3,48%“, допълни доц. Иванов.   „Най-важното, което предполагам интересува всички, е какви са измененията на крайните цени на ел. енергията за битовите потребители, считано от 1 юли 2019 г. Изменението е както следва. За ЧЕЗ – 2,90%, за EVN – 2,97%, за ЕНЕРГО-ПРО - 2 80 %“, каза още председателят на КЕВР.\r\nСтава ясно, че таксата „задължение към обществото“ намалява от 20,49 лв./МВтч на 19,57 лв./ МВтч, а цената на базовата енергия се запазва 89 лв./ МВтч.  „Задължението към обществото, което беше определено в доклада на работната група на 27 май тази година беше 20,49 лв./МВтч. В резултат на постъпленията в по-голям размер на приходите на енергийния фонда и тяхното отчитане от работната група, добавката задължение към обществото намалява на 19,57 лв./ МВтч. Искам да отбележа, че тъй като всяко количество електроенергия, потребявано в страната, се облага и с тази добавка „задължение към обществото“, нейното намаляване е един положителен фактор както за бизнеса, така и за битовите потребители“, допълни Иванов. На въпрос дали се запазва цената на базовата енергия, той уточни, че се запазва и е 89.00 лв./ МВтч.   От 1 юли цената на топлинната енергия средно за страната поскъпва с 3,53%, което е също по-малко от предвиденото – 4,50%   За столичани парното и топлата вода скача с 3,53%, в Разград увеличението 8,59%, Габрово – 9,93%. ТЕЦ Враца - 3,84%. Очакванията за трите топлоцентрали в страната скокът на цените да бъде двойно по-голям.    Увеличение на цените за останалите ТЕЦ-ове в страната: ЕВН България Топлофикация - 3,06%; Топлофикация Плевен-6,03%; Топлофикация Бургас - 7,36%; Веолия Енерджи Варна – 1,90%, Топлофикация Русе - 3,98%; Топлофикация Перник – 1,69%, Топлофикация Сливен – 2,98%, Топлофикация ВТ – 6,62%.\r\nКато причини за сравнително по-малкият размер на увеличението Иван Иванов отчете намаляването на цената на природния газ с 0,6% спрямо второто тримесечие, както и намаляване на разходите, които правят ТЕЦ-овете в топлофикционната мрежа. ", "date": "2019.07.01", "title": "Токът за бита поскъпва средно с 3%, а парното - с 3,5%"}
{"url": "https://www.actualno.com/sciencelogy/obviniha-amd-che-predala-vajni-tehnologii-na-kitaj-kompanijata-otreche-news_764326.html", "text": "    Хардуерната компания AMD попадна в сложна ситуация, след като в. Wall Street Journal (WSJ) я обвини, че е предавала \"чувствителни технологии\" на свързана с китайското правителство компания.      Според изданието AMD е създала \"сложна структура\", за да заобикаля американските закони и да работи с компанията Sugon Information Industry. Същата наскоро попадна в забранителния списък на САЩ.   Вестникът твърди, че AMD е предала на Sugon технологии за процесорната архитектура x86, с което ѝ е дала \"ключовете към царството\". Изданието казва още, че американските институции са били притеснени за националната сигурност заради естеството на предадените данни.\r\nAMD публикува отговор на своя сайт, в който отрича обвиненията. Компанията казва, че публикацията на WSJ е неточна.  Тя уточнява, че е уведомила американските институции за плановете си да си партнира със Sugon още през 2015 г., докато партньорството започва през 2016 г. \"AMD не е получила възражение от нито една агенция за формирането на партньорството или за трансфера на технологиите\", казва компанията.\r\nТя допълва още, че технологията е за чипове, които дори не са сред най-мощните на пазара. AMD казва, че е получила известие от американския Департамент по търговия, че няма забрани да предаде технологията още преди да направи това.   \"След като получи тази ясна обратна връзка, AMD премина към създаването на партньорството\", допълва компанията.    Тя казва още, че технологията не е подарена, а дадена с ясни правила и защити на интелектуалната собственост. Забранено е технологията да се използва за неправомерни цели или за други типове процесори. Компанията казва, че всичко е прозрачно и ясно, като институциите на информирани за дейността.\r\nAMD уточнява, че след като САЩ добави още компании в забранителния списък, тя е ограничила продажбите и покупките на продукти с тези компании.\r\nСъщо така е предприела и мерки, за да не се предават повече технологии към тях докато са в списъка. За сега няма индикации, че Sugon ще получи допълнително смекчаване на ограниченията, както стана с Huawei. ", "date": "2019.07.01", "title": "Обвиниха AMD, че предала важни технологии на Китай - компанията отрече"}
{"url": "https://www.actualno.com/asia/bylgarski-samolet-kacna-avarijno-v-tel-aviv-video-news_764310.html", "text": "    Пътнически самолет на българската чартърна авиокомпания \"Електра Еър\" се приземи аварийно след сериозен технически проблем по време на полет от Кьолн за Тел Авив, съобщават \"Ай 24 Нюз\" и РТ, цитирани от bTV.      Става ясно, че поне една от гумите на самолета \"Боинг 737-400\" се е взривила още при излитането и е имало сериозни опасения, че няма да може да се приземи нормално.\r\nЛетище \"Бен Гурион\" e било вдигнато по тревога, като на място са били изпратени много линейки и пожарни автомобили. С военни самолети пък е проверено състоянието на колесника още във въздуха, уточняват още световните агенции.   В крайна сметка, малко след 16:20 ч. самолетът със 152 пътници на борда се е приземил успешно на летището. ", "date": "2019.07.01", "title": "Български самолет кацна аварийно в Тел Авив (ВИДЕО)"}
