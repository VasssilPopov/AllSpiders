{"url": "https://www.actualno.com/football/futbolni-prognozi-za-kopa-amerika-3-te-top-predlojenija-ot-den-2-v-turnira-news_759259.html", "text": "     Копа Америка започна със страхотна победа за домакина Бразилия над Боливия. Откриващият мач оправда очакванията, а нашият екип от типстъри ще ви осигури много интересни по време на целия турнир между най-добрите отбори в Южна Америка (и няколко поканени за участие тимове извън континента). Ето и първите предложения:        Аржентина – Колумбия Аржентина и Колумбия се срещат един срещу друг, откривайки своята кампания на Копа Америка 2019. Срещата е прекалено близка откъм класа и предразполага да видим изключително надхитряне по терените в Бразилия. Все пак залогът Меси да вкара пръв гол от моя страна е обоснован от факта, че №10 на „албиселесте” е най-резултатният играч в Европа за изминалия сезон. Отделно на това той вкара и два гола в приятелските срещи за „гаучосите” и смятам, че има шанса да открие резултата срещу „лос кафетерос”.   Прогноза : Първи гол на Лионел Меси – 4,33 коефициент.  Венецуела - Перу        Венецуела и Перу е вторият мач от Група А на Копа Америка. Срещата противопоставя равностойни отбори, а последните две срещи между двете селекции приключват при равен резултат. Със сигурност нито Венецуела, нито Перу ще искат да стартират надпреварата със загуба, след като и Бразилия постигна успех над Боливия в първия мач. Прогноза : Равенство – 3,10 коефициент. Парагвай – Катар Парагвай и Катар ще играят един срещу друг в мач от група Б на Копа Америка. Катар, който е поканен специално за участие, се намира в добра форма, печелейки седем от последните си осем мача. Парагвайците пък имат само една победа в последните си осем мача, и то в приятелската среща с Гватемала. Двата отбора не разчитат на много голове, като играят уверено и в защита. Това се вижда и от резултатите им, а единственият мач между двете селекции е завърши при резултат 2:0 за Катар. Прогноза : Под 2,5 гола – 1,53 коефициент в 7777.bg      ", "date": "2019.06.15", "title": "Футболни прогнози за Копа Америка: 3-те топ предложения от ден №2 в турнира"}
{"url": "https://www.actualno.com/curious/dneven-horoskop-za-16-uni-news_759206.html", "text": "     Овен       Тази неделя ще премине под знака на съгласието и взаимното разбирателство. Много хубаво не е на хубаво, така че внимавайте да не се договорите за нещо в свой ущърб. Телец Тази неделя не позволявайте на въображението си да се вихри прекалено много, защото може да достигнете до лъжливо чувство за всемогъщество. Прекарайте деня в компанията на някой весел, но и разумен човек, който ще ви приземява, когато е необходимо.   Близнаци Не се предоверявайте на първоначалното впечатление. То може да е изключително силно, но това изобщо не означава, че е вярно. Внимавайте интуицията не винаги е най-добрия съветник. Рак     Тази неделя настроението ви ще е толкова добро, че ще заразявате с него всеки, който се доближи до вас. Вицовете и смешните случки ще се появяват едни след други в главата ви, а околните няма да могат да сдържат смеха си. Лъв Тази неделя ще имате добри шансове да станете известни. Ако го направите, внимавайте да не се възгордеете прекалено много, защото падането от високо боли най-много. Дева Тази неделя морето ще ви бъде до колене. Такова ще бъде положението с всеки, който стои близо до вас. Ако не преминете границите, този ден ще остане в спомените ви, като един от най-хубавите.   Везни Тази неделя ще ви се наложи да бъдете спокойни, въздържани и скромни. Причините за това издевателство над буйната ви природа ще бъдат повече от очевидни. Нека това не ви разстройва, говорим само за един ден, после пак си бъдете същите.    Скорпион Ако положите поне малко усилия това, което вчера ви се е струвало абсолютно нереално, то тази неделя може да се превърне в действителност. Имайте предвид, че мързелуването няма да ви помогне по никакъв начин. Стрелец Тази неделя не се ограничавайте и си направете някакъв малък, но хубав подарък. За вечеря си купете някакви деликатеси. Очертава се финансовото ви състояние да се подобри и то към по-добро. Козирог    Тази неделя ще ви се наложи да си имате работа с някого, който не блести с умствени качества. По-неприятно ще е, че ще трябва да му се усмихвате и да демонстрирате възхищение към нещата, които казва. Водолей Тази неделя вероятно ще трябва да преодолявате сериозно съпротивление. Съдбата ще се изправя пред вас непрекъснато, под формата на малки препятствия, чието количество обаче ще е такова, че ще ви бъдат необходими много сили за преодоляването им. Риби Тази неделя много внимателно трябва да изслушате всички участници в спора и след това да постъпите както намерите за добре. Все пак трябва да изберете верния път на базата на мнението и на другите. ", "date": "2019.06.15", "title": "Дневен хороскоп за 16 юни"}
{"url": "https://www.actualno.com/society/mvnr-njama-postradali-bylgari-ot-pojara-na-poluostrov-sitonija-news_759214.html", "text": "    По информация на генералното консулство на България в Солун няма данни за пострадали българи по време на пожар, разразил се и потушен по-рано днес в южната част на халкидическия , край курортното село Каламици. Служителите в дипломатическата мисия не са регистрирали и сигнали на български граждани, търсещи съдействие от генералното консулство във връзка с пожара, съобщиха от министерството.      След разговор между българските дипломати и представител на противопожарната служба в град Полигирос е уточнено, че възникналият в събота сутрин пожар е потушен към обяд, а властите са оставили на място противопожарни коли и огнеборци. Проверка на дипломатическата ни мисия в най-близко намиращия се къмпинг потвърждава, че никой от гостите на курорта не е пострадал, нито има нужда от съдействие.   Генералното консулство на Република България в Солун остава на разположение за съдействие в извънредни ситуации на телефон +30 2310 829 210 и +30 2310 869 520 в извънработно време.   ", "date": "2019.06.15", "title": "МВнР: Няма пострадали българи от пожара на полуостров Ситония"}
{"url": "https://www.actualno.com/politics/marinov-trjabva-da-povishim-sigurnostta-na-slujitelite-na-mvr-news_759163.html", "text": "    Министърът на вътрешните работи Младен Маринов коментира, че работата на министерството е да направи всичко възможно да се намали броят на инцидентите с по време на работа.      Маринов откри традиционния благотворителен концерт в подкрепа на децата и семействата на загинали и пострадали полицаи и пожарникари. Той се провежда за десета година по инициатива на областния синдикат на полицейските служители. 110 са семействата и децата на загинали и пострадали служители на МВР, подкрепени с тази кампания.   „Ежедневно колегите излизат на работа и не знаят какво ги очаква. Това, което ние трябва да направим, е да повишим тяхната сигурност, като ги окомплектоваме с необходимите защитни средства. Знаете, преди време започна окомплектоването на всички полицаи в бронежилетки, със специални средства за защита при различни ситуации. За пожарникарите - специално защитно облекло. Миналата година отпуснахме 2 млн. лв., за да бъде закупено такова. Така че това е пътят, по който можем да намалим такива травми и инциденти“, заяви вътрешният министър, цитиран от БНТ. ", "date": "2019.06.15", "title": "Маринов: Трябва да повишим сигурността на служителите на МВР "}
{"url": "https://www.actualno.com/crime/dvama-zaginali-sled-tejkata-katastrofa-kraj-jablanica-news_759215.html", "text": "    Втори човек почина при между патрулка и лека кола край Ябланица, съобщиха от пресцентъра на МВР.  Пострадалите от лекия автомобил са починали - 68-годишният водач - на път за болница, а 66- годишна жена в медицинско заведение.      Припомняме, че инцидентът стана в събота малко след 12:30 часа на главния път София – Варна край Ябланица в района на пътен възел „Стрелките“. Челно са се сблъскали полицейски патрулен автомобил и кола с варненска регистрация. И петимата души в двата автомобила са пострадали, предава БГНЕС.\r\nТримата полицаи са откарани във ВМА в София, като единият от тях по информация на лекарите е в тежко състояние с опасност за живота. Отрицателни са пробите за тестване на алкохол на тримата полицейски служители, взета им е кръвна проба за анализ. По случая е образувано следствено дело.  Предстои да бъдат изяснени причините, довели до тежкото произшествие. ", "date": "2019.06.15", "title": "Двама загинали след тежката катастрофа край Ябланица "}
{"url": "https://www.actualno.com/society/mrrb-bylgarija-shte-poluchi-s-8-poveche-evropejski-sredstva-za-razvitie-news_759177.html", "text": "    \"България ще получи с 8% повече европейки средства за развитие на регионите и подобряване качеството на живот на хората в програмния период след 2020 г.\" Това обяви във Варна заместник-министърът на и ръководител на Управляващия орган на ОПРР Деница Николова. Тя участва в  откриването на обновената сграда на СУ „Пейо Кр. Яворов“ в ж. к. „Владислав Варненчик“ и  модернизираната ул. „Цар Симеон І“, финансирани със средства от Оперативна програма „Региони в растеж“ 2014-2020 г., съобщиха от ведомството.      В момента текат първите преговори между отделните министерства и ведомствата, за да може ресурсът да се разпредели най-оптимално спрямо и да се фокусира върху избора на инвестиции с най-голям ефект, уточни Николова. Тя добави, че целта е да се постигне  по-голяма синергия между отделните програми и интегрирано финансиране за цялостна модернизация на регионите и населените места, а не както до сега – само за училище, социален дом, отделен площад.   Заместник-министър Николова информира, че ще бъдат продължени европейските инвестиции за обновяване и модернизиране на учебните заведения в страната, като фокусът ще бъде насочен върху обзавеждането и преоборудването им с най-съвременни инструменти и технологии.\r\nЗаместник-регионалният министър информира, че във Варна по оперативната програма се инвестират 112 млн. лв. в 12 проекта за модернизация на образователни институции, градската среда и др. 37 млн. лв. се влагат в надграждането и подобряването на градския транспорт. Общо 10 образователни институции ще бъдат модернизирани по проекти на стойност близо 16 млн. лв. От тях ще бъдат облагодетелствани общо над 13 700 деца, каза още зам.-министър Николова.  С над 34,4 млн. лв. ще бъде подобрена градската среда.  Други над 1,7 млн. лв. ще бъдат вложени в центрове за спешна медицинска помощ и многопрофилната болница за активно лечение по проект на Министерството на здравеопазването. Близо 1,4 млн. лв. е подкрепата за два обекта на социалната инфраструктура в процеса на деинституционализация на деца и възрастни с капацитет 30 души.  Зам.-министър Николова и кметът на община Варна Иван Портних прерязаха заедно лентата на ремонтирането Средно училище „П. Кр. Яворов“ . То е едно от деветте училища и детски градини, обхванати от общинския проект  „Модернизация на образователната инфраструктура на територията на град Варна“, в резултат от който в подобрена среда ще се обучават близо 750 деца. В училището са изпълнени мерки за енергийна ефективност, изградена е рампа за достъп на хора с увреждания, подменена е част от сградната инсталация. Предвидено е благоустрояване на дворното пространство чрез полагане на настилки за детска площадка и спортни игрища и монтиране на оборудване на баскетболното и волейболното игрище.\r\nОткрита бе и реновираната улица  \"Цар Симеон І“, етап от проекта \"Естетизация и модернизация на градската среда във Варна“. По нея са подменени настилките и съществуващите тротоари с нови, а тези в зоната на кръстовищата и пешеходните пътеки са с рампи за достъпност и са поставени ивици от тактилни плочи. Изградена е нова велоалея.  Подменена е осветителната инсталация по трасето и са монтирани нови стълбове за осветяване на уличната част. Частично е реконструирана и ремонтирана  съществуващата ВиК инфраструктура.   „Варна видимо разцъфва с инвестициите от ОПРР, която инвестира в подобряване качеството на живот на хората“, коментира още Николова. Тя посочи и че градът ще има изцяло обновен квартал – „Владиславово“, който изглежда по нов начин със спортните обекти, места за отдих, мултифункционална спортна зала, която се строи, пътища, алеи.    В момента над 382 млн. лв. по 41 проекта се инвестират от Оперативна програма „ “ за облагородяване на обществени пространства в 39-те най-големи градове в страната. През предходния период в обновяване на градска среда са вложени близо 476 млн. лв., като са приключили  77 проекта. За двата програмни периода инвестициите в подобряване на средата на живот в градовете са общо над 850 млн. лв. Общо над 1 млрд. лв. ще бъде вложеният ресурс от ОПРР в модернизиране на образователната инфраструктура в страната от 2007 до 2020 г., стана ясно още от думите на Николова. ", "date": "2019.06.15", "title": "МРРБ: България ще получи с 8% повече европейски средства за развитие"}
{"url": "https://www.actualno.com/pleven/v-belene-gotvjat-systezanija-po-ribolov-i-kulinarija-za-festivala-na-dunav-news_758880.html", "text": "    Две атрактивни състезания готви общинската управа в Белене за предстоящия фестивал на река Дунав. По традиция той се провежда на 29 и 30 юни.      Сутринта на първия ден ще започне надпреварата „Улови рибката“. Задължителното условие за участниците е да имат валидни риболовни билети. Всеки състезател ще има свой сектор от речния бряг и ще може да лови с една въдица на плувка и една кукичка. Затова пък ще може да използва неограничени количества стръв и подхранки. Регламентът предвижда уловената риба да се съхранява в живарници, докато съдиите я измерят и отчетат. Накрая целият улов от състезанието ще бъде върнат обратно в Дунав. За победителите, естествено, ще има награди от общинската управа.\r\nВ късния следобед ще започне състезанието „Беленска трапеза“. Участниците в него ще приготвят предимно традиционни за региона ястия от риба. Те сами ще си осигуряват необходимите продукти, съдове и прибори. Готвенето ще е на открито – с огън на дърва или на газ. Отборите могат да бъдат до петима души. . Оценяването на ястията ще бъде по точкова система - от 1 до 10. Освен вкусовите качества, ще бъдат преценявани и начинът, по който е поднесено ястието, и наличието на риба в него.  Програмата на празника включва още детско утро край Дунав в Природен парк „Персина“, изпълнения на фолклорни състави и два концерта. Първият е на Поля Петрова и Тодор Върбанов, а вторият – на Кичка Бодурова. ", "date": "2019.06.15", "title": "В Белене готвят състезания по риболов и кулинария за Фестивала на Дунав"}
{"url": "https://www.actualno.com/europe/malyk-samolet-katastrofira-v-polska-reka-news_759220.html", "text": "    Малък самолет Як-52 падна в река в Полша. Инцидентът е станал по време на авиошоу в град Плоцк. Говорителят на местната спасителна служба Едуард Мистера съобщи, че е паднал във водата, докато е изпълнявал акробатични фигури, предаде БГНЕС.      Пилотът на катастрофиралия самолет е загинал. Той е 60-годишен германски гражданин.    ", "date": "2019.06.15", "title": "Малък самолет катастрофира в полска река "}
{"url": "https://www.actualno.com/society/street-lounge-otvori-svojata-gradina-s-grandiozno-ljatno-parti-news_759240.html", "text": "    Най-новата перла в короната на хотел Маринела  Street Lounge официално откри своята лятна градина.      Мис България Ромина Тасевска, любимата телевизионната звезда Владимир Караджов от обичания формат “Бригада нов дом” и журналистът Мариана Векилска са само част от лицата, които се насладиха на приятната атмосфера, екзотичните коктейли напитки и приятната атмосфера на лятната градина на Street Lounge-Hotel Marinela – оазисът в сърцето на София.\r\nЛятното парти няма да е единственото през месец Юни - в края на месеца предстои и грандиозният втори рожден ден на заведението. ", "date": "2019.06.15", "title": "Street Lounge отвори своята градина с грандиозно лятно парти"}
{"url": "https://www.actualno.com/america/vjarva-li-trymp-v-nlo-news_759233.html", "text": "    \"Не вярвам в , въпреки съобщенията на американските пилоти за непознати летателни апарати. Това заяви американският президент Доналд Тръмп, съобщава телевизия Ей Би Си.      „Те наистина говорят за това, и аз съм виждал, чел и слушал. И аз наистина имах една много кратка среща по този въпроси. Хората споделят, че са видели НЛО. Дали вярвам в това? Не, особено!“, каза Тръмп в интервю за телевизията, отговаряйки на въпрос за растящия брой на съобщения от американските пилоти.   По-рано бе съобщено, че американските ВМС са обновили ръководството за пилоти в частта, в която се говори как да съобщават за „непознати и/или неидентифицирани летящи обекти“. Причината – нарасналият броя на рапортите през последните години. ", "date": "2019.06.15", "title": "Вярва ли Тръмп в НЛО?"}
{"url": "https://www.actualno.com/balkani/suhi-trevi-i-gorska-rastitelnost-gorjat-na-sitonija-news_759207.html", "text": "     е избухнал на втория ръкав на Халкидическия полуостров – Ситония, в района на Каламици, съобщава солунското електронно издание thestival.gr.      На място са изпратени 24 пожарникари и 14 противопожарни автомобила, като според официалната информация горят около пет акра – около 20 декара сухи треви и ниска горска растителност. Пожарът е засегнал пътя Солун – Муданион, който е затворен. В гасенето е включен и самолет, допълва агенция Фокус.   Според последна информация пожарът е частично локализиран. Засега не са се съобщава за засегнати или застрашени населени места и пострадали хора.    ", "date": "2019.06.15", "title": "Сухи треви и горска растителност горят на Ситония"}
{"url": "https://www.actualno.com/europe/ispanija-njama-da-prekrati-deloto-sreshtu-puchdemon-news_759224.html", "text": "    Испанският Върховен съд отказа да удовлетвори молбата на бившия каталунски лидер и бившия съветник на регионалното правителство Тони Комин за отмяна на заповедите за техния арест на територията на страната, предаде БГНЕС.      „Няма основание за отмяната на националните заповеди за арест и изпращане в затвора за Карлес Пучдемон и Антонио Комин“, се казва в решението на съдия Пабло Лярена.   Политиците в момента се укриват от испанското правосъдие в Белгия. На изборите за Европейски парламент на 26 май те бяха избрани за депутати от коалицията „Свободни за Европа“. Двамата обаче трябва да преминат на 17 юни през официална процедура в Мадрид, за да получат статут на евродепутати, по-конкретно трябва да се закълнат във вярност на испанската конституция. ЦИК постанови, че всички 54 депутати от Испания са задължени да се явят лично.\r\nПучдемон и Комин са обявени за издирване. В тази връзка те подадоха молби да бъде отменена заповедта за ареста им. Освен това те искат да бъдат прекратени съдебните процеси срещу тях, защото имат депутатски имунитети.  Съдия Пабло Лярена постанови, че тяхното искане не отговаря на протокола за привилегиите и имунитета на ЕС. Той е категоричен, че ако те искат да влязат в Европарламента, първо трябва да се явят в Мадрид и да се закълнат. ", "date": "2019.06.15", "title": "Испания няма да прекрати делото срещу Пучдемон "}
{"url": "https://www.actualno.com/crime/gdbop-nad-10-mln-lv-sa-shtetite-ot-nelegalnoto-razprostranenie-na-televizija-news_759136.html", "text": "    Достъпът до пиратско излъчване на телевизионни програми в градовете Сандански, Петрич, Бургас, Кърджали, Гоце Делчев, Дупница и Кюстендил е прекратен. Това каза комисар Явор Колев, началник на отдел „Киберпрестъпност” към ГДБОП на извънреден брифинг във връзка с проведената в страната операция за в края на мината седмица, предаде БГНЕС.      При обиските миналата седмица бяха иззети множество технически средства, чрез които телевизионния сигнал се разпространяваше до потребителите в съответните градове. Операцията е по сигнали от правоносители, които са установили, че техните програми се излъчват без да се плащат авторски права. Само за два месеца на носителите на права са нанесени над 10 500 000 лв. за три национални телевизии, допълни Колев.   \"Легалната дейност на операторите по разпространение на интернет не е била засегната и не са били изземвани такива устройства, които касаят само доставката на интернет. В Бургас и Сандански са иззети сървъри, имащи отношение към мобилно разпространение на телевизионни програми, за които няма платени права. Като част от доказателствата сървърите, на които са били сайтовете и приложението, са били иззети. Към момента телевизионни програми в Дупница, Кюстендил, Гоце Делчев, Петрич, Сандански, Кърджали и Бургас с незаконно излъчване няма. По време на провеждане на операцията нито един от управителите на обискираните компании не оказаха съдействие на служителите на ГДБОП\", допълни Колев.\r\n„В Гоце Делчев, Дупница и Кюстендил се твърди, че разпространената интернет услуга е била спряна. Не са изземани устройства, които имат отношение към осигуряване на свързаност на потребителите с интернет. Разбирам притеснението на гражданите, за това че са останали без телевизионни програми, но предвид обстоятелството, че това е извършвано от оператори, които не са имали , е престъпление по смисъла на НК“, каза още Колев. По думите му са иззети множество технически средства, чрез които телевизионен сигнал се е разпространявал до потребителите в съответните градове. Той посочи, че иззетата техника е скъпа. „Тя е свързана с разпространението на телевизионни програми. Освен, че е доказателство за извършваната престъпна дейност, по този начин беше прекратено престъплението, което се извършваше“, коментира още Колев.  „Целта ни е да изсветлим бизнеса с нелегално разпространение на телевизионни програми“, съобщи още Колев и изрази надежда България да не бъде сочена като страна, неспазваща правата върху интелектуалната собственост. „ГДБОП работи по противодействие на кабелното пиратство от 1998 г. като тогава пиратството в кабелните мрежи беше 100%. Сега от 2,4 млн. абонати на кабелна телевизия около 50-60% са обхванати от легално разпространение на телевизионни програми“, каза още Колев. По думите му за престъпление против интелектуалната собственост се предвижда до 5 години лишаване от свобода, а текстовете в НК, касаещи данъчни престъпления, предвиждат затвор до 8 години. ", "date": "2019.06.15", "title": "ГДБОП: Над 10 млн. лв. са щетите от нелегалното разпространение на телевизия"}
{"url": "https://www.actualno.com/america/nacionalnata-gvardija-v-meksiko-izliza-sreshtu-nelegalnata-migracija-news_759095.html", "text": "    Подразделения на мексиканската Национална гвардия пристигнаха в южния щат Чиапас и започнаха патрулирането на границата с Гватемала, за да ограничат наплив, съобщи вестник Milenio.      Засега е неизвестно за колко бойци става дума. Очаква се разполагането на гвардията по границата да приключи към 18 юни, предаде БГНЕС.   Съгласно споразумението със САЩ от 7 юни Мексико пое задължението да пресече нелегалната миграция към САЩ. Страна обеща да разположи Националната гвардия на цялата си територия, като първостепенно внимание трябва да се обърне на южната граница. Властите също трябва да водят борба срещу групите, занимаващи се с трафик и търговия с хора. По-рано тази седмица вътрешният министър Марсело Ебрард заяви, че Мексико разполага с 45 дни, за да намали потока от нелегални мигранти към САЩ. ", "date": "2019.06.15", "title": "Националната гвардия в Мексико излиза срещу нелегалната миграция "}
{"url": "https://www.actualno.com/europe/v-notr-dam-shte-byde-otslujena-pyrva-liturgija-sled-pojara-news_759188.html", "text": "    Два месеца след опустошителния пожар, в събота вечер в ще бъде отслужена литургия, съобщава германският национален ежедневник Die Frankfurter Allgemeine Zeitung. Службата ще води Парижкият архиепископ.      От съображения за сигурност се очакват да на литургията да бъдат допуснати между 20 и 30 души. Месата ще се състои в параклиса в източния край на световноизвестната парижка катедрала, зад високия олтар.   Нотр-Дам е силно повредена от опустошителен пожар в средата на април - покривът е до голяма степен разрушен. Френският президент Еманюел Макрон обеща, че катедралата ще бъде възстановена в рамките на пет години. Епископията обяви, веднага щом е възможно, да построи помещение за молитва в предната част на църквата. Там вярващите ще могат и да се изповядват. ", "date": "2019.06.15", "title": "В Нотр Дам ще бъде отслужена първа литургия след пожара"}
{"url": "https://www.actualno.com/goodnews/za-pyrvi-pyt-obikoliha-vitosha-pod-4-chasa-s-kolelo-news_759191.html", "text": "    За първи път в историята бе обиколена за по-малко от 4 часа с велосипед. Уникалният рекорд бе записан срещу името на Александър Алексиев, който финишира за 3.55:44 ч. Освен суперпостижението, представителят на клуб „Велораптър“ защити титлата си от миналата година като подобри с близо четвърт час собствения си рекорд на трасето.      Това е трета победа на Александър при трите му участия досега.   При жените триумфира представител на същия велоклуб – Христина Козарева отнесе конкуренцията с близо 26 минути разлика, като остана само на 52 секунди от върховото постижение. Близо 3000 са общо участниците в тазгодишното издание на Обиколката на Витоша, която отново е част от инициатива „София – европейска столица на спорта“.\r\nСтартът на колоездачите бе даден на зазоряване - още в 6 ч. в съботната сутрин от Дончо Барбалов, зам.-кмет на София. След това огромната колона велосипедисти се източваше близо 8 минути към бул. „България“ в посока Бояна и после нагоре по пътя към Златните мостове. Веднага след старта група от трима дръпна мощно напред и на 25-ия км Александър Алексиев, Емил Стойнев и Лъчезар Ангелов вече водеха с 2 минути пред останалите.  Последва атака на Алексиев и по средата на дистанцията той направи 2-минутна разлика пред Стойнев и Ангелов, която на 75-ия км Стойнев бе увеличена на 3.35 мин. Тук някъде стана ясно, че Алексиев ще защити титлата си от миналата година, въпросът бе дали ще падне рекордът на трасето. В последните километри Александър караше с „динозавърско“ темпо, за да финишира с уникален рекорд и да стане първият в историята обиколил Витоша под 4 часа. Резултатът му 3.55:44 ч. е с над 14 минути по-добър от досегашното върхово постижение, което също бе негово от миналата година.\r\nВтори, на 1.20 мин. след шампиона завърши Емил Стойнев, защитил позицията си от предишното лято. Бронзът бе Лъчезар Ангелов, финиширал на близо 12 минути след победителя. Първите трима са представители на клуб „Велораптър“ и записаха времена под досегашния рекорд. Очакваното с интерес представяне на Николай Михайлов не се състоя, тъй като единственият българин участник Giro d’Italia се отказа от старт в последния момент.\r\n„Щастлив съм с третата победа при третото си участие тук. Защитих титла от миналото лято, но по-важното е, че завърших под 4 часа. Бях си поставил за цел 3.45 ч., малко не достигна, но ще оставя този рекорд за следващата година. От Мъглиж съм и в последно време се насочих към планинските колоездачни състезания. Днес времето бе перфектно, а и трасето предимно сухо, само на две-три места преди финала бе по-влажно. Сега насочвам усилия към следващите цели: Балканиадата, Европейското първенство в Чехия и престижен шампионат в Румъния през август,“ заяви след победата си днес Александър Алексиев.       При жените една бе над всички, при това с огромно превъзходство. Христина Козарева потегли много мощно и на 30-ия км вече бе на 4 минути пред останалите. Преднината й се увеличаваше прогресивно, за да достигне впечатляващите 26 минути на финала. Времето на Козарева е 5.13:03 ч., като само 52 секунди не й достигнаха да подобри постижението на Анелия Карагьозян от 2016 г – 5.12:11 ч.. Втора днес финишира Лили Ангелова с 5.39:41, трета е Ася Борисова 5.53:54 ч.\r\n“Изненадана съм от голямата разлика, с която победих. Това е осмото ми участие, толкова са ми и титлите. Можех да финиширам и по-бързо, но на три пъти падах, за щастие без сериозни последици. Трасето бе много добро, времето също бе с нас. Освен с колелото, съм участвала и в дуатлона, често стартирам в планински бягания,“ каза след финала победителката Христина Козарева.\r\nПри дуатлонистите след първото изпитание - 100 км колоездене - води Тодор Ангелов финиширал с велосипеда за 4.49:32 ч. Тази нощ той и останалите супер смелчаци ще потеглят и с бегачите за нови 100 км. Над 100 ще опитат супер предизвикателството „200 км“ - да обиколят Витоша първо с велосипед и след това пеша.\r\nЗавършилите колоездачи ползват „екстрите“ на веломивка и душ веднага след финала, осигурени от „Софийска вода“, която ще раздаде на призьорите и ваучери за над 3000 лв. Общият награден фонд е над 10 000 лв. Това лято на старт в Обиколката на Витоша застават представители на 29 държави, част от тях с цели отбори. Чужденците са 112, сред тях служители на много посолства у нас.        ", "date": "2019.06.15", "title": "За първи път обиколиха Витоша под 4 часа с колело "}
{"url": "https://www.actualno.com/asia/evropol-jenite-s-vse-po-goljama-rolja-v-isljamska-dyrjava-news_759178.html", "text": "    Жените започват да играят все по-голяма роля в джихадистката организация „ , включително и при извършването на терористични нападения в западните страни. За това предупреди европейската полицейска агенция Европол.      Задачите на жените включват „медиите, здравеопазване и образование“ – все области, без които провъзгласеният халифат не би могъл да функционира. Те са много активни в пропагандата на ИД.   Макар ИД да не е първата терористична група, която мобилизира жените в своята борба, Европол посочва, че една от причините, с които тя привлича дамите е възможността те да пътуват сами без придружител на територията на халифата.\r\nОще една стряскаща статистика е, че през миналата 2018 г. 15% от осъдените членове на ИД в Европа са били жени, което представлява сериозен ръст спрямо предишните години.   ", "date": "2019.06.15", "title": "Европол: Жените с все по-голяма роля в \"Ислямска държава\""}
{"url": "https://www.actualno.com/cinema/pochina-rejisioryt-franko-dzefireli-news_759192.html", "text": "    На 96-годишна възраст почина световноизвестният режисьор Франко Дзефирели.      Франко Дзефирели е италиански актьор, режисьор, продуцент, сценарист.   Носител на наградата на БАФТА, 2 пъти завоювал наградата „Еми“, 5 пъти - наградата „Давид ди Донатело“, номиниран 2 пъти за награда „Оскар“. Член е на италианския Сенат от 1994 до 2001 година.\r\nДебютира като режисьор с филма „Укротяване на опърничавата“ (1967), комедия с Елизабет Тейлър и Ричард Бъртън. Популярен го прави филма „Ромео и Жулиета“ (1968). Дзефирели е заснел над 30 игрални и телевизионни филма, които предизвикват голям обществен интерес като „Хамлет“ (1990) с Мел Гибсън в главната роля, „Ромео и Жулиета“, „Отело“, „Чай с Мусолини“ (1999), „Калас завинаги“ (2002).  Поставил е над 100 опери. Работил е с такива прочути оперни певци и актьори като Пласидо Доминго, Мария Калас, Елена Образцова, Гена Димитрова, Лучано Павароти, Лорънс Оливие, Марчело Мастрояни, Мел Гибсън, Джуди Денч, Майкъл Йорк, Елизабет Тейлър. ", "date": "2019.06.15", "title": "Почина режисьорът Франко Дзефирели "}
{"url": "https://www.actualno.com/cosmos/ucheni-otkriha-ogromno-kolichestvo-metal-na-lunata-news_759187.html", "text": "    Учени откриха гравитационна аномалия на южния полюс на Луната, която се дължи на останките от гигантски астероид, които до ден-днешен остават „консервирани“ в мантията на спътника на Земята, съобщава сайтът  Live Science.      Огромно количество метал е открито под кратера Южен полюс – Ейткън, намиращ се на обратната страна на Луната. Той е смятан за най-големият кратер в Слънчевата система, образуван в резултат на удар с друго небесно тяло. Предполага се, че астероидът се е врязал в този район на преди около 4 милиарда години, предаде БГНЕС.   „Представете си заровен под земята метал, който е пет пъти повече, отколкото Хавайските острови. Неочаквано се натъкнахме на тази маса“, заяви водещият автор на изследването Питър Джеймс, доцент по планетарна геофизика в Бейлърския университет. Тежестта на „аномалията“ е около 2,18 квинтилиона, според учените.\r\nТе са направили своето откритие, докато са сравнявали топографските карти на Луната, получени  от апарата Lunar Reconnaissance Orbiter. Това е част от експеримент на НАСА за изучаването на гравитационното поле и вътрешния строеж на Луната. Той е проведен от 2011 до 2012 г. В рамките му два спътника са се движили по орбитата, фиксирайки гравитационното поле в различни точки. Откритата аномалия в района на кратера Южен полюс –  Ейткън се обяснява с голямото количество метал на дълбочина 300 км. Математическите модели, създадени от учените, показват, че останките от свръхтежкия желязно-никелов астероид до ден-днешен остават в лунната мантия.   ", "date": "2019.06.15", "title": "Учени откриха огромно количество метал на Луната "}
{"url": "https://www.actualno.com/balkani/albanskata-opozicija-nasrochi-nacionalen-protest-za-21-uni-news_759210.html", "text": "    Обединената албанска опозиция обяви, че следващият, девети по ред, национален протест ще се състои в петък, 21 юни от 20.00 часа местно време.      „Премиерът ни обяви война. Трябва да защитим родината, гражданите и Конституцията. Наше право е да отговорим по всякакъв начин и с всякакви средства. Няма избори без опозиция. Това е организирана престъпност“, заяви лидерът на най-голямата опозиционна Демократическа партия Лулзим Баша.\r\nТой съобщи, че партийните структури постоянно провеждат срещи с граждани, на които разясняват, че Рама нанася тежък удар върху държавността, предаде БГНЕС.\r\n„Това е национална опасност и трябва да бъде прекратена веднъж завинаги. Страната рискува да изпадне в изолация“, предупреди Баша.  В същото време управляващите продължиха кампанията си за местните избори, които президентът Илир Мета отложи за 30 юни. Неговото решение предизвика вълна от възмущение в страната. ", "date": "2019.06.15", "title": "Албанската опозиция насрочи национален протест за 21 юни "}
{"url": "https://www.actualno.com/crime/katastrofa-zatvori-pytja-simitli-bansko-news_759227.html", "text": "    Тежка катастрофа затвори за кратко пътя Симитли - Банско. Сигналът за инцидента е подаден около 17.00 ч., когато са се ударили две леки коли - Тойота и Опел. След удара в Тойотата, опелът се забива с огромна скорост в стълб на електопровод на пътя. Две линейки са извозили двама души от забилата се в стълб кола към МБАЛ-Благоевград.      Водачът на Тойотата е приет с гръдна травма в лечебно заведение, предаде БГНЕС.   Инцидентът е станал на около километър преди село Градево. Катастрофата блокира пътя за кратко, но към момента полиция регулира движението и преминаването е възможно, макар и със закъснение.    ", "date": "2019.06.15", "title": "Катастрофа затвори пътя Симитли - Банско"}
{"url": "https://www.actualno.com/society/novinite-naj-vajnoto-za-denja-15-uni-news_759194.html", "text": "            Всяка сутрин екип обикаля махалата, за да събере децата, разказва директорката на ОУ „Ген. Карцов” в Христо Даново, Пловдивско, Красимира Димитрова.   Министърът на туризма Николина Ангелкова се включи в проверка на обекти в Слънчев бряг, предлагащи екскурзии. Инспекциите се направиха съвместно с експерти на КЗП и Икономическа полиция Във времето някой е определил пакета от дейности, които осигуреното лице има право. Всички тези дейности, изделия, лекарства, струват пари. Тук става целият конфликт, коментира д-р Дечев.     Носител на наградата на БАФТА, 2 пъти завоювал наградата „Еми“, 5 пъти - наградата „Давид ди Донатело“, номиниран 2 пъти за награда „Оскар“. Член е на италианския Сенат от 1994 до 2001 година. Певицата и нейните адвокати обвиниха Сам Лютфи, че е подстрекавал почитателите на Бритни в социалните мрежи да критикуват тоталния контрол на Джеймс Спиърс над поп звездата. Те дори са използвали специален хаштаг за целта #FreeBritney.    Турският президент Реджеп Ердоган подчерта, че обявяването на Йерусалим за израелска столица „не е свършен факт“. Бившият германски канцлер Герхард Шрьодер заяви, че присъединяването на Крим с Русия е станало на законна основа, съобщи вестник Bild.  ", "date": "2019.06.15", "title": "Новините: Най-важното за деня, 15 юни "}
{"url": "https://www.actualno.com/europe/germanija-shte-uvelichi-parite-za-otbrana-news_759151.html", "text": "    Разходите за отбрана на ще бъдат повишени през следващата година, заяви федералният канцлер Ангела Меркел.      „Хубаво е, че в течение на няколко години ние увеличавахме бюджета за нашата сигурност и за нашия бундесвер. И ние отново ще направим това през следващата година“, каза тя по случай празника на германските Въоръжени сили, предаде БГНЕС.   Меркел добави, че увеличаването на разходите за отбрана играе положителна роля, „за да се осигури безопасността на Германия и мира в чужбина“.\r\nПрез последните две години ниските разходи за отбрана на Берлин станаха препъникамък в отношенията на Германия със САЩ. Президентът Доналд Тръмп многократно е обвинявал канцлера Меркел, че не прави достатъчно за повишаването на военния бюджет на ФРГ.   ", "date": "2019.06.15", "title": "Германия ще увеличи парите за отбрана "}
{"url": "https://www.actualno.com/asia/honkong-otlaga-priemaneto-na-sporen-zakon-sled-masovite-protesti-news_759105.html", "text": "    Администрацията на Хонконг взе решение да отложи придвижването на законопроекта за екстрадиция, предизвикал масови протести в града.      В сряда разглеждането на закона на второ четене бе отложено, след като десетки хиляди демонстранти блокираха сградата на Законодателния съвет на Хонконг. Стигна се до сблъсъци с полицията, която използва гумени куршуми и сълзотворен газ срещу групите, които се опитаха да щурмуват сградата. Над 80 , а 11 инициатори на безредиците бяха задържани. На 9 юни в Хонконг се състоя най-голямата през последните години протестна акция с участието по някои данни на 1 млн. души. На 16 юни опозицията свиква нова многохилядна демонстрация.   Припомняме, че проектозаконът позволява на властите в града да екстрадират нарушители и престъпници в комунистически Китай и други държави. Хонконг е част от Китай, но има широка автономия, с изключение на отбраната и външната политика. В същото време правораздаването в двата субекта са твърде различни. Протестиращите се опасяват, че в Китай могат да бъдат екстрадирани противници на режима в Пекин, правозащитници и изобщо дисиденти и свободомислещи хора. ", "date": "2019.06.15", "title": "Хонконг отлага приемането на спорен закон след масовите протести "}
{"url": "https://www.actualno.com/vraza/zapochna-teatralnijat-festival-vreme-vyv-vraca-news_759145.html", "text": "    За 18 поредна година от 10 държави и още толкова от страната си дават среща във Враца. От 14 – 18 юни Младежкият дом в града е домакин на театралния форум, на който младите театрали ще представят своите спектакли.      Организатори на културната проява са Община Враца, Младежки дом – Враца, Театрална група ТЕМП, гр. Враца и Българска асоциация на аматьорския театър /БААТ/, член на Международната асоциация на аматьорския театър AITA/IATA.   Официални наблюдатели на фестивала са Йоке Елбърс от Нидерландия и българската куклена актриса и режисьор Екатерина Казакова.\r\nКметът Калин Каменов  откри  фестивала с думите: „Огледайте се къде сме, ние сме благословени с тази природа .Живеем в град, с невероятна природа, която виждаме всеки ден. Именно на това прекрасно място – парк „Хижата“, днес откриваме поредното издание на Международния младежки театрален фестивал „Време“. Да си част от магията на театъра, е чест, която не всеки може да изпита. Поздравявам всички бивши, настоящи и бъдещи актьори, които имат удоволствието да са на сцената. Откривам 18-то издание на фестивал „Време“!  Директорът на Младежки дом - Враца Георги Врабчев приветства всички участници, а ръководителите на групите благодариха за гостоприемството.\r\nТазгодишното издание на едно от най-големите театрални събития се провежда  под личната егида на кмета на Общината – Калин Каменов.\r\nНа сцената на Младежки дом-Враца ще се изявят групи от 10 държави, които ще представят пред публиката 15 представления. Сред участниците са представители на театрални формации от Босна и Херцеговина, Италия, Латвия, Литва, Нидерландия, Полша, Румъния, Украйна, Хърватия. България ще бъде представена от някои от най-добрите детски и младежки театрални школи от Бургас, Русе, София, Стара Загора Перник, както и домакините от Театрална група ТЕМП.       Форумът предлага на участниците освен поле за изява и разходка из природните забележителности на Враца – Божият мост, пещерата Леденика и вр. Околчица.\r\nПредставленията ще се играят в залите на Младежкия дом, а две от тях ще бъдат представени на открита сцена на ДНА. Богатата съпътстваща програма от изложби и уъркшопове ще даде на младите хора да обменят идеи и творчески хрумвания.\r\nСпециален гост в програмата на официалното откриване, с грандиозен концерт под звездното небе на Враца, бе певицата Нина Николина, която представи заедно с формация „Етнопроджект“ любими  български песни в съвременен аранжимент.\r\nКраят на церемонията бе ознаменуван с уникални 3D лазерно и пиротехническо шоу.\r\nНа събитието присъстваха още народният представител Красен Кръстев, общественици,  граждани и много младежи.       ", "date": "2019.06.15", "title": "Започна театралният фестивал \"Време\" във Враца"}
{"url": "https://www.actualno.com/crime/verijna-katastrofa-stana-mejdu-burgas-i-ajtos-news_759150.html", "text": "    Верижна катастрофа между три автомобила запуши стария път Бургас - Айтос, като една от колите е излетяла в канавката, съобщиха от полицията.      Пострадали са двама души - мъж и жена, пътували в единия автомобил.  При пристигането на медицинския екип те са били контактни, оплакали са се от болки в областта на гръдния кош и гърдите. Откарани са в бургаска болница. Инцидентът е станал към 9.30 часа днес.   Първоначално за 20 минути пътната отсечка е била затворена. Полицейски екипи са пренасочвали пътния от Бургас в посока Айтос през магистралната отсечка на АМ \"Тракия“. Обратно от Айтос към Бургас автомобилите са пропускани бавно, за да не нарушат местопроизшествието. Към момента пътят е отворен, огледът на място продължава. Причините за инцидента също все още не са изяснени. ", "date": "2019.06.15", "title": "Верижна катастрофа стана между Бургас и Айтос "}
{"url": "https://www.actualno.com/europe/bivsh-germanski-kancler-smjata-che-krim-e-ruski-news_759104.html", "text": "    Бившият германски канцлер Герхард Шрьодер заяви, че присъединяването на Крим с Русия е станало на законна основа, съобщи вестник Bild.      Шрьодер, пише изданието, призова също да се премахнат антируските санкции заради Крим. По думите му, присъединението на Крим с е извършено  „на правна основа, с одобрението на населението, а значи не трябва да възприема като агресия от страната на Русия”, допълва БГНЕС.   Освен това бившия канцлер посочи и необходимостта да се спазват Минските споразумения от всички страни в конфликта. „Накрая, в източна Украйна и двете страни, а не само Русия, трябва да спазват Минските споразумения, също и Украйна”. ", "date": "2019.06.15", "title": "Бивш германски канцлер смята, че Крим е руски"}
{"url": "https://www.actualno.com/society/agencijata-po-vpisvanijata-vremenno-ogranichava-dostypa-do-onlajn-uslugi-news_759140.html", "text": "    Онлайн услугите на Агенцията по вписванията ще бъдат ограничени днес от 12 часа до полунощ, съобщиха от пресцентъра на Агенцията. Ще бъдат засегнати услуги, предоставяни от: Имотен регистър, Търговски регистър, Регистър БУЛСТАТ и Регистър на имуществените отношения на съпрузите. Ограничаването се налага заради оптимизация на хардуера и софтуера на информационните системи.       ", "date": "2019.06.15", "title": "Агенцията по вписванията временно ограничава достъпа до онлайн услуги "}
{"url": "https://www.actualno.com/smolyan/43-kyshti-za-gosti-v-smoljansko-sa-na-stojnost-115-mln-lv-zashto-ne-proverjavat-vsichki-news_759165.html", "text": "    По заповед на министъра на земеделието, горите и храните започват проверки на всички къщи за гости, финансирани по ПРСР 2007-2013 г., за които 5-годишният мониторингов период не е изтекъл, съобщиха от Държавен фонд „Земеделие“.      В период на наблюдение са 288 туристически обекта от всички платени 746 проекта в страната, тоест ¼ от тях. За останалите ¾-ти е изтекъл периодът на наблюдение (мониторинг). След изтичането му собствениците на тези имоти могат да правят преустройства, да променят предназначението им, да ги продават – тоест, да се разпореждат с тях както намерят за добре. И не подлежат на проверка.   Общата изплатена субсидия за изграждането им от Европейския фонд за развитие на селските райони е близо 82 млн. лева.\r\nНа територията на област Смолян са финансирани и изградени 43 в деветте общини, без Смолянска, тъй като тя не се финансира от Програмата за развитие на селските райони. В тях са инвестирани 11 538 488 лв.  Най-много – 10 на брой къщи за гости, има в община Доспат, собствениците на които са получили 2 564 461 лв.\r\nВ община Девин има 7 къщи за гости на обща стойност 2 031 483 лв. В Борино туристическите обекти, финансирани от ДФ „Земеделие“ в предходния програмен период, са също 7 на обща стойност 1,9 млн. лв.\r\nВ Чепеларе са построени 4 къщи за гости на обща стойност 1 271 224 лв. И в Златоград те са четири на брой, а общата инвестиция в тях е за 1 111 826 лв.       Четири са къщите за гости и в община Баните, като вложението в тях е за 914 086 лв. В Мадан са изградени 3 туристически обекта по селската програма за 766 923лв.\r\nВ Рудозем и Неделино къщите за гости са по две, съответно на стойност 552 565 и 422 149 лв.\r\n„Проверките целят да се установи на място дали обектите, които са в период на наблюдение, работят по предназначение и развиват туристически дейности. Ще бъдат извършени ревизии на място на всички документи,  доказващи реалното функциониране на съответния обект, като място за настаняване на “, се казва още в съобщението.  \r\nПроверките ще бъдат извършени от експерти на ДФ „Земеделие“ и на МЗХГ. Изпълнителният директор на фонда Живко Живков е създал организация за провеждане на инспекциите, който трябва да приключат до 30 юни.\r\nДФЗ – „Разплащателна агенция“, ще представи доклад с резултатите от проверките в едноседмичен срок след приключването им на министър Танева.       ", "date": "2019.06.15", "title": "43 къщи за гости в Смолянско са на стойност 11,5 млн. лв., защо не проверяват всички?"}
{"url": "https://www.actualno.com/healthy/upraviteljat-na-nzok-probojnite-na-kasata-sa-dobre-izvestni-news_759158.html", "text": "    \"Пробойните на Касата са добре известни.\" Това каза управителят на НЗОК д-р Дечо Дечев в предаването „Денят започва с Георги Любенов“ по БНТ.      „По закон Националната каса, освен че трябва да подсигури определени медицински препарати и т.н., е задължена и да подсигури мерки и действия с оглед най-рационално използване на тези средства. И в момента прокуратурата именно това проверява – доколко Националната каса е правила това, което е длъжна по закон. И иска да получи информация какви проверки са направени, доколко те са били ефективни и така, коментира той. Според него проблемите са комплексни - проверява се по документи, но документът е попълнен изрядно.   По думите му достъпът до е без съмнение в България. Във времето някой е определил пакета от дейности, които осигуреното лице има право. Всички тези дейности, изделия, лекарства, струват пари. Тук става целият конфликт, коментира д-р Дечев.\r\n„Пациентът казва „Аз имам право на това нещо“, а този, който предоставя дейност, казва - „Да, но това струва пари“, отбеляза управителят на НЗОК.   ", "date": "2019.06.15", "title": "Управителят на НЗОК: Пробойните на Касата са добре известни"}
{"url": "https://www.actualno.com/health/kakyv-e-pytjat-kym-otslabvaneto-news_759109.html", "text": "    Лятото се завърна, а с него и мисълта у много хора какво да направят, за да влязат бързо във форма за басейна или плажа. Едни тръгват на фитнес, други ограничават , трети започват диети. Всичко това обаче само в съвкупност може да доведе до правилни резултати. Това каза в интервю за БГНЕС фитнес инструкторът Бранимир Кенанов, който успява да помогне на много хора да се преборят с наднорменото тегло и грешното хранене.      „Неяденето е временно решение за сваляне на килограми, което когато бъде прекратено бързо възвръща килограмите, та дори натрупва и в повече. По принцип храненето забързва метаболизма. Следователно - ако хапваме правилната храна, на малки порции и често, ние забързваме метаболизма, който с грешната храна и с малкото ядене сме го „приспали“. Така той ще бъде „събуден“ и ще изразходваме ненужните калории като ги преработваме в качествена мускулна маса“, обясни Кенанов.   Според него може да си позволяваме изключения с храните от време на време, но това не трябва да се случва често и трябва да е в ограничени количества.\r\n„Освен храната е много важно и с какво я приемаме. Дали консумираме алкохол или бира“, казва инструкторът, който разработва и хранителни режими.  „Не трябва да ядем пържени неща, въглехидрати като тесто, сладки изделия, оризови и бобени култури. Те доста пречат на изчистването на тялото от мазнините и задържат водата в организма.  Когато се ограничат тези нещата се случват по-бързо- не задържаме вода, по-бързо изхвърляме вредните вещества, което спомага за възвръщането на добрата фигура“, уверен е треньорът.\r\nТой е категоричен, че няма излишен килограм, който да не може да бъде свален.„Постоянство, търпение, правилна храна, лишения  и нещата се получават“, разкрива рецептата на успеха и добавя, че когато решим да влезем във форма трябва да следваме 5 стъпки.   „Първо трябва да си поставим влизането във форма за цел и да мислим в тази посока. Няма нещо, което не е постижимо, просто трябва яснота затова какво точно искаме и как да го постигнем. След това трябва да разберем какво правим грешно по отношение на храненето, консумирането на течности, спортуването, съня и пр. На трето място – трябва да потърсим съвета на експертите и да ги изпълняваме. Следва най-важното – поддръжката на постигнатото и накрая ни остава да се наслаждаваме на живота в по-здравословната си форма“, чертае пътя към успеха инструкторът и подчертава, че важна роля в тази мисия играе и спортът, чийто ефект не трябва да бъде подценяван.     ", "date": "2019.06.15", "title": "Какъв е пътят към отслабването "}
{"url": "https://www.actualno.com/america/45-mln-brazilci-protestirat-sreshtu-pensionnata-reforma-news_759101.html", "text": "    Масови протести и стачки срещу пенсионната реформа бяха проведени в петък в много градове на преди началото на футболния турнир за Купата на Америка, който тази година се провежда в страната.      Телевизия Todo Noticias твърди, че протестите са обхванали 300 града. Те са първата масова акция, откакто президентът Жаир Болсонару встъпи в длъжност в началото на тази година, предаде БГНЕС.   В демонстрациите участваха 45 млн. трудещите се от 27 щата на страната. В петък имаше много маршове, блокиране на пътища и кръстовища, не работеше общественият транспорт. Имаше и стълкновения в градовете Сан Паулу, Рио де Жанейро и Фос ду Игуасу. В община Нитерой кола се вряза в тълпа по време на марша, лека ранени бяха двама души.\r\nНай-много хора излязоха по улиците на най-големия град Сао Паулу, където стартира турнира с мача между Бразилия и Боливия. В града има голяма концентрация на туристи, които попаднаха в сложна ситуация заради частично неработещият обществен транспорт.   ", "date": "2019.06.15", "title": "45 млн. бразилци протестират срещу пенсионната реформа "}
{"url": "https://www.actualno.com/asia/za-erdogan-jerusalim-ne-e-izraelska-stolica-news_759161.html", "text": "    Турският президент Реджеп Ердоган подчерта, че обявяването на Йерусалим за израелска столица „не е свършен факт“.      \"Ние отхвърляме усилията за създаване на нов свършен факт в Йерусалим\", каза Ердоган на 5-та среща на високо равнище на азиатските страни, която се провежда в таджикската столица Душанбе, предаде БГНЕС.   На конференцията се обсъждат политически, икономически, хуманитарни и екологични въпроси, а също така новите предизвикателства и заплахи.\r\nЕрдоган за пореден път заяви, че Турция има активна позиция по . Той също така призова всички държави да спазват резолюциите на ООН, а също така историческия и юридически статут на Йерусалим.  Йерусалим остава в центъра на многогодишния конфликт в Близкия изток. Палестинците се надяват, че ще могат да създадат своя държава със столица в града, който през 1967 г. беше поставен изцяло под контрола на Израел.\r\nЕрдоган също говори за конфликта в Сирия, заявявайки, че Турция прави всичко възможно да сложи край на гражданската война в Сирия и да осигури стабилност там. Той отново подчерта, че Турция се е превърнала в нов роден дом за близо 4 милиона сирийски бежанци.   Турският президент обеща, че Анкара ще продължи борбата с Кюрдската работническа партия /ПКК/, нейните клонове в Сирия в лицето на „Силите за народна самоотбрана“ и терористичната групировка \"Ислямска държава\". Ердоган каза, че усилията за премахване на една терористична група чрез въоръжаване на друга, както направиха САЩ с подкрепата си за „Силите за народна самоотбрана“ в борбата им срещу „Ислямска държава“, само ще доведе до повече кръвопролития.     ", "date": "2019.06.15", "title": "За Ердоган Йерусалим не е израелска столица "}
{"url": "https://www.actualno.com/curious/3-te-zodii-koito-imat-nisko-samochuvstvie-news_758306.html", "text": "               Телците страдат от липса на самочувствие още в ученическите си години. Подигравките на съучениците им оставят дълбока следа и на доста по-късен етап от живота им. Не харесват фигурата си, не харесват чертите на лицето си, не харесват нищичко в себе си. На моменти осъзнават, че всичко идва от личната им представа, но не могат да се справят сами с проблемите си. Телците дълго време търсят своя партньор и не могат да го открият, защото са прекалено несигурни в себе си и отсрещния човек усеща това. Веднъж забравят ли за недостатъците си, които са крайно преувеличени, ще открият правилния човек. Трябва само да си позволят да бъдат обичани.   Ниското самочувствие на Телците изчезва в момента, в който започнат да тренират, започнат да се хранят по-правилно и свалят няколкото излишни килограма. В секундата, в която започнат да получават повече комплименти от околните, започват и да им вярват. Няма да им навреди и да сменят гардероба си. Дрехите са важна част от изграждането на самочувствието им.        Проблемите на Везните с тяхното ниско самочувствие идва не от детските години, а от края на тинейджърските и началото на зрелия им период. Неподходящите връзки и лошото отношение, което са получавали, са ни накарали да повярват, че не заслужават нищо друго. Биха преглътнали външните си недостатъци, колкото и симпатични да са за околните, но големият им проблем е липсата на самочувствие относно качествата, които притежават. Най-трудно им е да приемат, че са стойностни хора, защото никой не им е показвал достойно отношение и нужното уважение. За това в даден момент Везните спират да уважават самите себе си. Неглижират външния си вид, обръщат всичко на самоирония и се шегуват с недостатъците, които само те виждат у себе си. Везните имат нужда от малко психология – няколко книги, които да им обяснят колко е важно да харесват и уважават себе си. Те трябва да започнат да излизат повече и да усетят внимание от противоположния пол. Важно е никога повече да не допускат хора в живота си, които ще ги мачкат и трябва да знаят, че имат правото да избират партньора си и не е нужно да се примиряват с всичко и всеки.       Представителите на тази зодия имат проблеми със самочувствието заради семейната среда. Нещо там ги е накарало още от малки да се съмняват в собствените си възможности и да не вярват, че са достойни за уважение хора. Подтискането на това усещане не помага на Рибите, а им пречи още повече. Те не показват своята несигурност, но тя се усеща по много и различни начини. Винаги са ведри, усмихнати и се шегуват с останалите, но в тях нищо не е наред. Нямат задръжки относно облеклото си, но никога не се чувстват комфортно в кожата си. Избягват да се оглеждат в огледалото, защото всеки път погледът им се спира на всички места от тялото си, които не харесват. И в даден момент се намразват истински. Тяхната липса на самочувствие е по-скоро свързана с външния вид. Най-често са сами, защото противоположния пол усеща, че нещо не е наред по резервираното им повечение. Рибите просто имат нужда да се влюбят и някой да им отвърне на чувствата. Когато се знаят, че саобичани и обгрижвани, харесвани и обсипвани с комплименти, Рибите разцъфват. Забравят за всичките си недостатъци и започват да харесват себе си, без да се чувстват несигурни. Просто имат нужда от истинска обич и за това не бива да си пречат с повърхностни притеснения, а да се пуснат по течението. ", "date": "2019.06.15", "title": "3-те зодии, които имат ниско самочувствие   "}
{"url": "https://www.actualno.com/starazagora/obrabotvat-sreshtu-komari-v-stara-zagora-na-19-uni-news_759146.html", "text": "    Обработка на тревни площи, паркове и градини, детски градини и детски ясли и на социалните домове, както и ларвицидна обработка на водните обекти против комари ще се извърши на 19 юни в Стара Загора. Популацията на насекомите е увеличена заради падналите обилни валежи и влагата.      Ще бъдат обработени 620 239 квадратни метра площи срещу комари и 46 927 кубически метра водни площи срещу ларви.   При неблагоприятни условия може да претърпи промяна. ", "date": "2019.06.15", "title": "Обработват срещу комари в Стара Загора на 19 юни"}
{"url": "https://www.actualno.com/showbusiness/zabraniha-na-menidjyra-na-britni-spiyrs-da-obshtuva-s-neja-news_759155.html", "text": "    Върховният съд на Бос Анджелис забрани на бившия мениджър на да общува с певицата и нейното семейство в продължение на 5 години, а също така да пише оскърбителни постове в интернет.      Съдията от Върховния съд на Ел Ей Бренда Пени взе това решение, след като изслуша показанията на мениджъра Сам Лютфи и бащата на Бритни Джеймс Спиърс, който контролира парите и делата на своята дъщеря в течение на 11 години, предаде БГНЕС.   Певицата и нейните адвокати обвиниха Сам Лютфи, че е подстрекавал почитателите на Бритни в социалните мрежи да критикуват тоталния контрол на Джеймс Спиърс над поп звездата. Те дори са използвали специален хаштаг за целта  #FreeBritney.\r\nВ съда Джеймс Спиърс не отрече, че винаги е имал напрегнати отношения с дъщеря си. Но след това заяви, че Сам Лютфи е „хищник“, който през всичките тези години е преследвал семейството му.  По време на процеса подробно беше проучен акаунта на мениджъра в Туитър, който съдържа много постове, критикуващи Бритни и нейните близки роднини. Адвокатът на мениджъра се опитваше да докаже, че неговият клиент почти не е общувал с Бритни. В крайна сметка съдът не отсъди в негова полза.\r\nСамата певица не присъства в съда и публично почти не коментираше делото.    ", "date": "2019.06.15", "title": "Забраниха на мениджъра на Бритни Спиърс да общува с нея "}
{"url": "https://www.actualno.com/america/desetki-policai-sa-raneni-sled-buntove-na-malcinstvata-v-memfis-news_758723.html", "text": "    Най-малко 25 полицаи са ранени в бунтове на малцинствата в американския град Мемфис, пише Си Ен Ен.      Вечерта започнала с протест на жители на града срещу смъртта на млад мъж при опит да бъде арестуван.   Протестът прерасна в безредици, като множеството замеряше тежко екипираните полицаи с камъни, тухли и други предмети, предаде БГНЕС.\r\nНяколко патрулни автомобила са били изпочупени, а шестима от ранените полицаи са в болница.  Напрежението започнало, след като в сряда през нощта полицаи причиниха смъртта на 20-годишен чернокож пред дома му в града.\r\nСпоред полицията Брандън Уебър е бил издирван за редица престъпления. Бил забелязан да излиза от дома си и да се качва в автомобил. При опит да бъде арестуван, той блъснал с колата си служебен автомобил на шерифите и излязъл на тротоара с оръжие в ръка. Служителите открили огън и убили Уебър.   Ядосани от смъртта на младия мъж, десетки жители на същия квартал чупили витрини на магазини и подпалили бензиностанция.    От полицията в Мемфис казаха, че смъртта на Уебър е предизвикана от служители на шерифската служба на САЩ и не разбират защо протестиращите насочват гнева си към местното полицейско управление.\r\nКомндирът на полицията в Мемфис похвали своите служители, че са запазили спокойствие по време на безредиците.\r\nЖители на квартал Фрейзър, където е бил убит Брандън Ъебър твърдят, че полицията действа предубедено срещу тях.   Около 80 процента от жителите на Фрейзър са чернокожи, а 40 процента живеят под линията на бедността. ", "date": "2019.06.15", "title": "Десетки полицаи са ранени след бунтове на малцинствата в Мемфис "}
{"url": "https://www.actualno.com/society/iznenadvashti-proverki-po-chernomorieto-news_759179.html", "text": "    Министърът на туризма Николина Ангелкова се включи в проверка на обекти в Слънчев бряг, предлагащи екскурзии. Инспекциите се направиха съвместно с експерти на КЗП и Икономическа полиция по сигнали, че се извършва , съобщиха от ведомството. За това бе сигнализирано на първата за този сезон открита приемна на министъра по Черноморието за граждани и представители на бизнеса, която се състоя вчера в най-големия ни туристически комплекс.      В първото помещение се установи липса на задължителна застраховка за туроператорска дейност и това ще бъде докладвано незабавно на специализираната експертна комисия към министерството за евентуално заличаване на фирмата, информира министърът. Освен това е била констатирана промяна на обстоятелствата за дейността, което също веднага ще се провери и ако е извършено нарушение, то ще бъде добавено към първото. Във втория обект на се е установила липса на видно място на валидна застраховка за дейността, което е задължително изискване по закон. Туристът  трябва да бъде информиран за услугите, които заплаща. Ако застраховка наистина липса, ще бъде наложена санкция, коментира министърът. В третия обект документите се оказаха изрядни, съобщи министър Ангелкова и предупреди, че инспекциите ще продължат интензивно. За година и половина заради подобни нарушения сме заличили над 350 туроператора, подчерта тя.   В момента контролните дирекции в Министерството на туризма, КЗП и Икономическа полиция инспектират дали изложените удостоверения на туристическите компании отговарят на търговците, които ги използват, и дали екскурзоводите са регистрирани и са преминали цялата процедура съгласно Наредбата за професионална квалификация на екскурзоводите. Те са длъжни да имат лично удостоверение, което е със специфични белези и не може да се предоставя на друго лице. Ако се установи некоректност, със сигурност дейността им ще бъде преустановена. Освен това валидната застраховка според нашите изисквания трябва да стои на видно място и всеки турист да бъде защитен при евентуален отказ или обективна невъзможност да се осъществи пътуването, акцентира министърът.\r\nЩе стартираме процедура по заличаване на туроператор, ако не ни бъде представена валидна действаща застраховка, защото тази, която колегите установиха при проверката, е с изтекъл срок и нямат никакво право да предлагат екскурзии и туроператорска дейност, поясни министър Ангелкова.  Ако застраховката е подновена, но не е поставена на видно място, нито е представена в Министерството на туризма и отразена в системата, ще бъде наложена глоба и временно преустановяване на дейността.  В отговори на журналистически въпроси за гласуваните промени на Закона за устройството на Черноморското крайбрежие министър Ангелкова коментира, че частта на закона за административните санкции беше стартирана за обсъждане преди 2 години с всички заинтересовани. Целта е да бъдат опазени дюните и да се преустановят всички нарушения, които сме срещали, особено за неохраняемите плажове, санкциите да бъдат конкретизирани и да се налагат наказания. Между първо и второ четене народните представители предложиха регламентиране на къмпингуването с предложение четири ведомства да подготвят наредба, която детайлно да определи съответния регламент. Никога не сме били против къмпингуването и винаги сме търсили широк диалог, за да може този вид туризъм да се развива по правилата, категорична бе министърът. Всички трябва да ги спазваме, за да можем да опазваме природата. Веднага ще инициираме диалог съвместно с колегите, за да се чуят всички предложения и да се приеме най-доброто решение, обобщи министър Ангелкова. ", "date": "2019.06.15", "title": "Изненадващи проверки по Черноморието "}
{"url": "https://www.actualno.com/cars/volkswagen-i-ford-sa-blizo-do-nova-sdelka-news_759115.html", "text": "    Два от водещите автомобилни концерна - Volkswagen и Ford, са съвсем близо до сключване на ново споразумение. Това е обявил изпълнителният директор на германския производител Хеберт Дийс пред други ръководители на Volkswagen по време на среща в Германия. Според думите на Дийс, VW Group се намира под силното влияние на китайския пазар, но в същото време отсъства от този в САЩ. Глобалният търговски конфликт между двете държави поставя германския концерн в много затруднено положение, от която трябва да се търси изход. \"Преговорите ни с Ford се развиват отлично и очаквам съlсем скоро да завършат с окончателно споразумение\", обясни Дийс. Той отказа да разкрие други подробности, но се очаква двата производителя да започнат тясно сътрудничество в областта на разработка на електромобили и автономни системи за движение на превозни средства По-рано Volkswagen и Ford сключиха сделка за партньорство в областта на лекотоварните автомобили. Сега е очаква германците да започнат да инвестират сериозни средства в дъщерната компания на Ford - Argo AI, която разработва именно автономни системи за автомобили. Доскоро Volkswagen си сътрудничеше в това направление с компанията Aurora, разработваща аналогични безпилотни технологии, на наскоро това сътрудничество беше прекратено.       ", "date": "2019.06.15", "title": "Volkswagen и Ford са близо до нова сделка"}
{"url": "https://www.actualno.com/society/chereshova-zadushnica-e-news_759097.html", "text": "    Съботният ден преди Петдесетница е ден в памет на всички починали православни християни. През тази година Черешова Задушница се пада на 15 юни.      Всеки съботен ден е ден за възпоминание на покойниците, а Задушница пред Петдесетница е нарочен възпоменателен ден.   След Възнесението на Господ входът на царството небесно - раят, е отворен. Затова в този ден Църквата усърдно се моли през него да влязат починалите с вяра. На Петдесетница са дадени даровете на Светия Дух, които очистват от всяка сквернота.\r\nНа Задушница камбаната бие траурно - с отмерен удар, да напомни за грижата за мъртвите. Богослужебното правило е по-особено, с усърдни молитви за починалите. Службата е заупокойна, след която, както и на вечерта на предния ден, се прави обща панихида. Опечалените по смъртта на свои близки от предния ден и на самия ден посещават гробищата, палят свещи и кандила, поставят цветя, преливат гробовете с вино, кадят над тях с тамян, носят жито и в църква, и на гробищата, и в израз на вярата във възкресението разчупват хляб и раздават донесеното от името на покойниците молитвено да се помене: \"Бог да прости\".  Т.нар. Спасовска или Черешова Задушница е свързана с поверието за прибирането на душите на всички покойници, които са били на свобода след Велики четвъртък.\r\nЗадушницата се нарича в България \"черешова\", защото това е най-популярният плод през периода и обикновено се прибавя към поменателните трапези.   За една календарна година обикновено Задушниците са 4 - преди Месни заговезни, след Спасовден, около Димитровден и Архангеловден.     ", "date": "2019.06.15", "title": "Черешова Задушница е"}
{"url": "https://www.actualno.com/europe/3000-berlinchani-evakuirani-zaradi-bomba-news_759102.html", "text": "    Около 3000 души трябваше да напуснат домовете си заради от времето на Втората световна война, предаде радио-телевизионната компания RBB. Бомбата бе открита в центъра на Берлин.      В петък, че 100-килограмовата американска бомба от времето на Втората световна война бе открита по време на строителни работи  недалеч от Александерплац, предаде БГНЕС.   Около 3000 души трябваше да бъдат евакуирани.  В отцепения район на 300 метра от находката се намираше и старчески дом. Движението на транспорта бе спряно. След полунощ, когато евакуацията приключи, започна операцията по обезвреждането на бомбата. Малко преди три часа бълг. време полицията съобщи за успешното обезвреждане.    ", "date": "2019.06.15", "title": "3000 берлинчани евакуирани заради бомба "}
{"url": "https://www.actualno.com/chronicles/rodena-e-liza-del-djokondo-news_759082.html", "text": "    Лиза дел Джокондо (Lisa del Giocondo) (15 юни 1479 – 15 юли 1542 или около 1551), родена и известна също като Лиза Герардини (Lisa Gherardini) и Лиза ди Антонио Мария (Антонмария) Герардини (Lisa di Antonio Maria (Antonmaria) Gherardini), позната и като Лиза (Lisa) и Мона Лиза (Mona Lisa), е член на семейство Жерардини от Флоренция и Тоскана в Италия.      На нея е наречена картината „Мона Лиза“ – нейният портрет, поръчан от съпруга ѝ и нарисуван от Леонардо да Винчи по време на италианския ренесанс.   Малко е известно за живота на Лиза. Родена е във Флоренция и е омъжена за търговец на дрехи и коприна, който по-късно влиза в местната власт. Майка е на 6 деца. Лиза надживява съпруга си, който е значително по-възрастен от нея.\r\nНяколко века след смъртта на Лиза нейният портрет става най-известната картина в света. В началото на 21 век става окончателно ясно, че Лиза Жерардини е моделът, използван за нарисуването на портрета.   ", "date": "2019.06.15", "title": "Родена е Лиза дел Джокондо"}
{"url": "https://www.actualno.com/society/sedmichna-prognoza-za-vremeto-za-15-23-uni-news_758946.html", "text": "    Новата седмица започва с дъждовно време. В над по-голямата част от страната ще има превалявания от дъжд, придружени с гръмотевици. По Черноморието валежи не се очакват. Максималните температури ще са между 24 и 30 градуса.      Във валежи ще има само в западната част от страната. Температурите ще останат без промяна.   В отново над цялата страна ще вали дъжд. Максималните температури ще достигнат 32 градуса. \r\nВ времето ще остане без промяна. Очакват се краткотрайни превалявания. Максималните температури ще са между 23 и 31 градуса.  През се очаква променлива облачност с кратки превалявания от дъжд. Максималните температури ще са между 23 и 33 градуса. ", "date": "2019.06.15", "title": "Седмична прогноза за времето за 15-23 юни"}
{"url": "https://www.actualno.com/analysis/ikonomisti-tyrgovskata-vojna-mejdu-sasht-i-kitaj-krie-golemi-riskove-news_758967.html", "text": "    Водещи икономисти от различни страни изразяват притеснение от развитието на търговската война между САЩ и Китай.      Австрийският икономист вижда в момента най-големия риск за световната икономика в несигурността, причинена от търговската политика на Тръмп .   „Основният проблем е несигурността, която създава Тръмп. Никой не знае коя е следващата страна в неговото зрително поле.\r\nСпоред Фелбермайер, тези щети вероятно ще бъдат значително по-големи от щетите, които нанасят митата.   , президент на Германския институт за икономически изследвания (Marcel Fratzscher), нарича търговския конфликт \" спирачка на глобалния растеж \".\r\nПърво, икономиките, зависими от износа, като Германия, ще страдат . В някои отрасли вече има ясни признаци на рецесия. „Може да се сблъскаме с пълна ревизия на световната икономика”, анализира главният икономист на Dekabank Улрих Катер.\r\nПозицията му беше съвпада с тази на Йорг Крамер, главен икономист в банковия концерн Commerzbank (Commerzbank).       „ Златните години на глобализацията отминаха . Икономиката на Германия страда най-много от всички ”, анализира той. \r\nКрамер е убеден: Ако САЩ и Китай не се договорят, световната икономика с годините ще се разпадне на западна и източна .\r\n„Особено в областта на висококачествените технологии тенденцията е обърната. Това означава огромна несигурност и разходи за приспособяване за чуждестранни компании.\" Няма да има победители в търговската война — просто ще има много губещи . Който има повече загуби, ще бъде принуден да се откаже и да се откаже по-бързо.\r\nПекин залага, че политическите спорове в САЩ ще принудят Белия дом бързо да сложи край на ескалацията на тарифната конфронтация.      Вашингтон е убеден, че китайската икономика ще започне да се разпада бързо, а американските потребители едва ли ще почувстват последствията от войната. И двете \"ястребови\" гледни точки могат да се окажат далеч от действителността.\r\nНо това, което е наистина вероятно: да се избегне нова икономическа криза в такива условия ще бъде почти невъзможно . ", "date": "2019.06.15", "title": "Икономисти: Търговската война между САЩ и Китай крие големи рискове"}
{"url": "https://www.actualno.com/society/novini-ili-novini-kartinata-na-pechata-za-15-uni-news_759078.html", "text": "    Редакционният екип на Actualno.com ви представя краткия преглед на печата, посветен на акцентите от вестниците, за днешния 15 юни, събота.       Изданието се спира подробно на темата за надвзетите партийни субсидии. Шумният скандал около надплатените милиони левове държавни субсидии за партиите изглежда тихомълком ще бъде потушен. В петък парламентът разгледа и одобри за 20-ина минути, без никакво обсъждане, предложените от правителството нови правила за определяне и разпределение на държавното финансиране за политическите сили. Беше решено още, че правоимащите партии и коалиции трябва да върнат до края на 2020 г. надвзетите за последните 3 години пари. Общата сума възлиза на 14.6 млн. лв., обобщава вестникът.   Матурите са водеща тема за медията. В 38 висши учебни заведения оценката от матурата заменя тази от кандидатстудентските изпити и служи за вход, сочи справка на „Монитор“ в сайта на просветното министерство. Така тазгодишните отличници на държавните зрелостни изпити могат да влязат лесно в специалностите, които желаят, ако те попадат в този списък. Близо 1000 български полицаи и още трийсетина от други страни от ЕС са командировани да пазят туристите по Черноморието. Най-много от тях – малко над 800, са разпределени към Областната дирекция на МВР в Бургас, за да дежурят предимно в Слънчев бряг. 126 са пратени във Варна и Златни пясъци, а 40 в Добрич, за да работят в Балчик и Албена, пише в броя си изданието.     Ново удължаване на срока за подмяна на системи за управление на касовите апарати в бензиностанциите предлага финансовият министър Владислав Горанов. Поредната промяна на крайните дати за въвеждането им са записани в наредбата, обявена за обществено обсъждане на сайта на ведомството. Новият срок идва след проведена преди дни среща във финансовото министерство, на която бизнесът е изразил сериозни притеснения от оставащото време до края на юни. Горанов предлага те да приведат дейността си в съответствие с изискванията на наредбата до 30 септември 2019 г. ", "date": "2019.06.15", "title": "Новини или Novini - картината на печата за 15 юни"}
{"url": "https://www.actualno.com/celebrate/sv-prorok-amos-news_759083.html", "text": "    Роден в палестинския град Текоа и пастир по занятие, Амос бил повикан от Бога на пророческо служение през времето на юдейския цар Озия и израилския цар Йеровоам. Неблагодарният народ не се вслушвал в предупрежденията и откровенията на пророка, който възвестявал наказание от Бога.      Към вождовете на израилския народ той казвал.   \"Горко вам, които смятате, че е далеч злочестия ден, и правите да се приближи тържеството на насилието; които лежите на одри от слонова кост и се обтягате на леглата си, ядете най-добри овни от стадото, пеете под звука на гусли, пиете вино от чаши, мажете се с най-добри мазила и не ви боли сърце за злополуката на народа. Затова ще отидете в плен начело на пленниците\" (Амос 6:3-7).\r\nВ седма глава от книгата на пророка четем:  \"Амасия, свещеник ветилски, прати при израилския цар Йеровоам, а Израил непременно ще бъде откаран пленник от земята си\". И рече Амасия на Амос: \"Ясновидецо, иди и се отстрани в земята Юдова! Там яж хляб и там пророкувай, а във Ветил вече не пророкувай! Защото той е светиня царева и е царски дом\". Отговори Амос и рече на Амасия: \"Аз не съм пророк и не съм син на пророк. Аз бях пастир и събирах диви смокви. Но Господ ме взе от овцете и ми рече: \"Иди, пророкувай при Моя народ Израиля!\" Сега изслушай словото Господне! Ти казваш: \"Не пророкувай против Израиля и не произнасяй думи против дома Исааков!\" Затова ето що казва Господ: \"Жена ти ще бъде обезчестена в града, твоите синове и дъщери ще паднат от меч, земята ти ще бъде разделена с мерилна връв, ти ще умреш в нечиста земя, а Израил непременно ще бъде отведен от земята си\" (Амос 7:10-17).\r\nНе изтърпял тия думи, ветилският жрец заедно със сина си нанесъл такъв побой на Амос, че пророкът едва бил доведен до къщата му, където скоро и умрял - в VІІІ в. преди Христа. Той живял около 200 години преди Вавилонския плен.   Пророчествата му са събрани в книгата, която носи неговото име и се състои от девет глави.     . ", "date": "2019.06.15", "title": "Св. пророк Амос"}
{"url": "https://www.actualno.com/curious/2-te-zodii-ot-koito-jenite-trjabva-da-se-pazjat-news_758302.html", "text": "           Жените сме много по-чувствителни и за това трябва внимателно да  избираме кои мъже да допускаме в живота си, за да не се окажем наранени  накрая. Това са 2-те зодии, за които трябва да си имаш едно на ум     Мъжете с тази зодия наистина имат две лица и с едното от тях изобщо не  искаш да се запознаваш. От една страна Близнаците са много мили и  грижовни мъже и дават всичко, за да те спечелят. Но спечелят ли те... от  там нататък сякаш...    ", "date": "2019.06.15", "title": "2-те зодии, от които жените трябва да се пазят  "}
{"url": "https://www.actualno.com/scene/teatyr-pod-zvezdite-v-stara-zagora-news_759130.html", "text": "    Театралният сезон на Драматичен театър „Гео Милев” и тази година ще приключи през юли с представления на открито. Представленията на инициативата \"Театър под звездите\" ще се играят на Лапидариума в Регионалния исторически музей. Три избрани спектакъла от репертоара на старозагорския драматичен театър ще имат възможност да гледат старозагорските любители на изкуството на Мелпомена в прохладата на Лапидариума.      На 28 юни ще се играе спектакълът на режисьора проф. Андрей Аврамов „Паника в хотела” от Рей Куни. На 2, 3 и 4 ще бъде представена пиесата „Енергични хора” от Василий Шукшин - сценична редакция и постановка на Николай Урумов. На 9 и 10 юли зрителите ще си наслаждават на постановката на Юрий Дачев „Нощно слънце” по разкази на Йордан Йовков. На 12 юли в Лапидариума ще бъде показан спектакълът на Христофор Недков \"Прелестите на изневярата” от Валентин Красногоров.    ще са от 21 часа.    ", "date": "2019.06.15", "title": "\"Театър под звездите\" в Стара Загора"}
{"url": "https://www.actualno.com/balkani/bosna-prehvyrlja-migranti-blizo-do-miniran-rajon-news_759116.html", "text": "    ООН в Босна и Херцеговина съобщи, че властите в страната са прехвърлили 282 в палатков лагер близо до район с мини, останали от войната през 90-те години на миналия век.      Представителите на международната организация заявиха, че лагерът „Вучак“ е „неподходящ за обитаване от хора“. Освен мините лагерът се намира и върху бившо депо за отпадъци.   Босненската полиция откри вчера незаконно пристигналите мигранти в  две частни къщи и ги премести в палатковия лагер. Трима от са арестувани заради оказване на съпротива на силите на реда. Общо в двете къщи са открити 182 мигранти. По време на операцията бяха ранени четирима полицаи, предаде БГНЕС.\r\nВластите заявиха, че са прехвърлили в палатков лагер, където ще им бъдат осигурени храна, основни удобства и медицински грижи. Това не се приема от ООН, които са на противоположното мнение. Според световната организация „Вучак“ „представлява много сериозен риск за здравето и безопасността и в момента не е оборудван за настаняване на мигранти и бежанци в съответствие с международните стандарти“.  „Мястото е разположено много близо до местата, които са минирани“ още от войната през 1992-95 г., се казва в изявлението. „Съществува и висок риск от пожар и експлозия, дължащ се на възможното съдържание на метан под земята, тъй като площадката е бивш депо“, се посочва още в документа.\r\nООН призова босненските власти да разрешат на мигрантите да се завърнат в Бихач, докато не бъде намерено по-подходящо място.    ", "date": "2019.06.15", "title": "Босна прехвърля мигранти близо до миниран район"}
{"url": "https://www.actualno.com/society/prognoza-za-vremeto-15-uni-sybota-news_759076.html", "text": "    В събота, 15 юни, ще преобладава слънчево време, след обяд с развитие на купеста и купесто-дъждовна облачност и на места ще превали краткотраен дъжд с гръмотевици . Ще духа слаб, в източните райони до умерен североизточен вятър.      Преобладаващите максимални температури ще бъдат между 29° и 34°. Атмосферното налягане е малко по-високо от средното за юни – слабо ще се понижи. Това съобщи дежурният синоптик Красимир Стоев от Националния институт по метеорология и хидрология (НИМХ) пред \"Фокус\".   Над още от сутринта ще има временни увеличения на облачността. В следобедните часове ще се развие и купеста облачност, но само на отделни места, главно по южното крайбрежие ще превали и прегърми. Ще духа до умерен североизточен вятър. Максимални температури на въздуха: 26-29°. Температурата на морската вода е 23-24°, само на север от н. Калиакра е около 20°. Вълнението на морето ще бъде 2-3 бала.\r\nНад планините ще преобладава слънчево време. След обяд ще се развие купеста и купесто-дъждовна облачност и на места ще превали и прегърми. Ще духа до умерен, а по билата и временно силен североизточен вятър. Максимална температура на височина 1200 метра около 23°, на 2000 метра – около 16°.  През следващите дни температурите ще останат без съществена промяна, с малки колебания преобладаващите максимални ще бъдат между 29° и 34°. Ще преобладава слънчево време, но с развитие на купеста и купесто-дъждовна облачност в следобедните часове. На места ще има и краткотрайни валежи, придружени и с гръмотевици. Малко по-интензивни ще бъдат явленията в Западна и Северна България. В югоизточната част от страната вероятността за валежи е малка. ", "date": "2019.06.15", "title": "Прогноза за времето - 15 юни (събота)"}
{"url": "https://www.actualno.com/education/uchiteli-v-selski-uchilishta-sybirat-po-poljata-sedmoklasnici-za-malkite-maturi-news_758963.html", "text": "    Учители и директори на селски училища събират по полята седмокласници, за да се явят на националните външни оценявания в понеделник и сряда идната седмица. В момента семействата от малцинствата, заедно с децата си, заработват усилено в селското стопанство. Това се повтаря всяка година, пише регионалното издание .      Всяка сутрин екип обикаля махалата, за да събере децата, разказва директорката на ОУ „Ген. Карцов” в Христо Даново, Пловдивско, Красимира Димитрова. В навечерието на изпитите в настоящата кампания положението даже не било толкова лошо като предишни години. Причината е, че бяха изтеглени на по-късни дати, за да не съвпадат с матурите, и така не попаднаха в пика на розобера в края на месец май. В предишни години се налагало учителите в 06:00 ч. сутринта да обиколят масивите край Бегово и Песнопой, за да подкарат децата към изпитните зали.   Тази година от учебното заведение подготвили план за превантивна работа, но въпреки него по време на розобера в класните стаи останали едва 30-40% от учениците. В школото с 240 ученици 238 са от малцинствата. „Проблемът е, че не срещнахме разбиране от Инспекцията по труда и Отдела за закрила на детето. Трудовите инспектори започнаха проверки, чак когато розоберът бе на приключване”, казва Красимира Димитрова. Тя пробвала и друг подход - разговори с розопроизводителите. Те обаче нямат интерес да връщат работници от полето и да ги препращат в класните стаи, защото продукцията трябва да се прибере. Директорката разказа, че част от семействата тази година постъпили добросъвестно и от началото на учебната година запазили за този момент възможността да поискат децата им да не посещават училище по семейни причини. По закон имат право на 3 дни от класния ръководител и още 7 с разрешение на директора.\r\n„Разбирам семействата, защото разчитат на доходите, които ще получат от кампанията в селското стопанство. Но отсъствията на децата се трупат в платформата, до която има достъп и МОН. Така учителите, които полагат най-много усилия да обхванат децата и да ги задържат в училище, излизат виновни”, споделя Красимира Димитрова.  В момента в ОУ „Ген. Карцов” има една паралелка с 26 седмокласници, за които е много важно да се явят на двете - в понеделник по български език и и литература, а в сряда - по математика. По преценка на екипа само 3-4 са застрашени от двойки за годината. Опитът от предишни години показва, че почти всички отиват да учат в града, за да продължат средното си образование, но част от тях отпадат до 10. клас и едва 1/3 завършват 12-и. Повечето обаче не взимат диплома, понеже не се явяват на матурите.    Апробиране на карта за нов вид тематичен контрол - за обхвата и задържането на децата в клас, започва МОН. Преди десетина дни 20 директори вече бяха свикани на среща под тепетата. Подборът на участниците всеки път се прави по данните от платформата с отсъствията без уважителна причина, тоест с ръководствата на учебни заведения с деца от рисковите групи. Целта е да се търсят решения за обхващането и задържането на учениците и да се споделят добри практики, отбелязва още регионалният вестник.    Добре е МОН да премисли нов формат за контролна дейност, стига да не е формална проверка, която да не дава реална представа за работата, казва директорката на школото в Христо Даново Красимира Димитрова. Тя е доволна, че заместник-министър Таня Михайлова лично посетила ОУ „Ген. Карцов” в селото през април в рамките на ежеседмичните си обходи на учебни заведения в Пловдивска област. „Не се боя от такива посещения и броене на децата в класните стаи, нека да идват, за да видят на място проблемите. Добре е пратеници на Министерството да влизат и в махалите, да говорят с родители, да чуят техния начин на мислене и техните мотиви да спират децата от занятия”, категорична е директорката.\r\nКонтролът на земеделските производители в следващите месеци ще бъде един от основните акценти в дейността на Инспекция по труда - Пловдив. А до края на учебната година в тези проверки инспекторите специално следят за непълнолетни лица на полето, обяви шефът на ведомството Атанас Чернаев. Когато се завари дете на нивата, независимо дали работи, или не, ще се информира Регионалното управление по образование. Информацията ще се предоставя съгласно споразумение между МОН и Инспекцията по труда, за да се установи дали непълнолетните посещават училище и ако не - да се работи за връщането им в клас. Наемането на непълнолетни без разрешение от Инспекцията по труда е престъпление и подлежи на наказателно преследване. Всеки такъв случай се дава и на прокуратурата. ", "date": "2019.06.15", "title": "Учители в селски училища събират по полята седмокласници за малките матури"}
{"url": "https://www.actualno.com/health/kolko-vreme-pazi-slyncezashtitnijat-krem-news_758958.html", "text": "    Слънцезащитният продукт се поставя 20 минути преди да се излезе на слънце и действа в рамките на 2 часа. Това каза за Радио \"Фокус\" – Пирин специалист по кожни и венерически болести Д-р Валерия Матеева. По думите й защитата, която е посочена на опаковката на продукта е тази, която би била осигурена два часа след нанасянето в оптимална концентрация.      \"Следователно е необходимо да се нанесе едно доста солидно количество от продукта по инструкции на производителя, за да получим фактора, който е написан на опаковката. В ежедневието много рядко нанасяме количеството, което производителя допуска, че трябва да бъде нанесено и ние получаваме доста по-малка защита. Затова е много важно да нанасяме продукта на два часа както е показано на опаковката, за да може да имаме определен фактор, който да е достатъчен\", каза още д-р Валерия Матеева. Тя коментира и въпросът свързан с необходимостта да се нанасят такъв тип продукти и през останалите месеци от годината.   \"Лятото ние предупреждаваме за риска от слънчево изгаряне. Рискът от стареене на кожата, появата на други доброкачествени или злокачествени образувания съществува през цялата година. Причината е, че кожата помни всеки един час, в който е била изложена на слънце\", допълни д-р Матеева. Тя уточни, че дори в облачните дни, когато няма слънцегреене – и имат определено въздействие.\r\n\"На първо място това е стареенето, което се предизвиква от слънцето и на второ място това са клетъчните мутации, които настъпват и появата на новообразувания. Затова всеки един ден от годината е препоръчително дори в градовете да се нанася фотозащита при излизане навън сутрин. Това е така наречената градска фотозащита, за да може да обере UV лъчите, които се излъчват през цялото време и да намали темпа на фотостареене и съответно риска от поява на новообразувания\", каза още д-р Валерия Матеева.   ", "date": "2019.06.15", "title": "Колко време пази слънцезащитният крем?"}
{"url": "https://www.actualno.com/education/kandidat-studenti-pishat-po-variant-1-na-izpita-po-istorija-v-su-news_759118.html", "text": "    В 9.00 часа в 65-та аудитория в Ректората на Софийския университет „Св. Климент Охридски“ започна изпитът по история на България. Кандидат-студент изтегли вариант № 1 на теста и двете теми, от които ще избират явилите се на изпита: „Софроний Врачански – книжовна и политическа дейност“ и „Българската държава според Санстефанския договор, Берлинския договор и Търновската конституция“. Кандидатите, подали заявление за явяване на изпита, са 804, съобщиха от университета. Заместник-ректорът на Софийския университет проф. Ренета Божанкова приветства кандидат-студентите  и изрази надежда да работят спокойно и уверено, защото прочетеното, премисленото и наученото ще им помогнат в днешния ден да работят така, че да получат отлични резултати и да станат студенти на Софийския университет в избраната от тях специалност.      Деканът на Историческия факултет и председател на изпитната комисия доц. Тодор Попнеделев пожела успех на кандидатите.   Специалностите, за които кандидат-студентите могат да кандидатстват след успешно положен изпит, са: „Философия“; „Социология“; „Политология“; „Публична администрация“; „Културология“; „Библиотечно-информационни науки“; „Публични информационни системи“; „Философия“ (на английски език); „История“; „Археология“; „Етнология и културна антропология“; „История и география“; „Архивистика и документалистика“; „История и геополитика на Балканите“; „История и философия“; „Хебраистика“; „Педагогика“; „Социални дейности“; „Неформално образование“; „Предучилищна и начална училищна педагогика“; „Социална педагогика“; „Специална педагогика“; „Логопедия“; „Физическо възпитание и спорт“.\r\nС изпит по история на България и изпит по български език и литература бъдещите студенти могат да запишат специалност „Право“, а с изпит по история на България и изпит по английски, немски, френски, испански, италиански или руски език (по избор) – специалностите „Международни отношения“ и „Регионално развитие и политика“.  С успешно издържани изпити по история на България и изпит по английски, немски, френски, испански език (по избор) бъдещите студенти могат да запишат специалност „Европеистика“.\r\nС успешно положени изпити по история на България и по английски и френски език (по избор) могат да запишат специалността „История и чужд език“.    ", "date": "2019.06.15", "title": "Кандидат-студенти пишат по Вариант 1 на изпита по история в СУ "}
{"url": "https://www.actualno.com/europe/mejdunarodni-uchenija-v-syrbija-news_759106.html", "text": "    В Сърбия, край град Панчево, започнаха \"Славянско братство-2019\" с участието на сръбски, руски и беларуски части. Учението ще продължи до 27 юни.      В него участват 700 военнослужещи от трите държави, над 50 единици военна техника, пет самолета и три безпилотници.   Такива учения се провеждат пета поредна година.    ", "date": "2019.06.15", "title": "Международни учения в Сърбия "}
{"url": "https://www.actualno.com/crime/tejka-katastrofa-na-am-hemus-news_759182.html", "text": "    Тежка катастрофа е станала на слизане от АМ \"Хемус\" в района на стрелките за Варна и Русе след Ябланица, движението в участъка е затруднено. Това съобщи слушател на Радио „Фокус“. По първоначална информация челно са се ударили лека кола и полицейски автомобил.      На мястото на инцидента има екипи на Спешна помощ, пожарна и полиция. Водачите трябва да се движат с повишено внимание и съобразена скорост. В района вече има образувано задръстване от разклона за Ябланица. ", "date": "2019.06.15", "title": "Тежка катастрофа на АМ \"Хемус\""}
{"url": "https://www.actualno.com/vidin/vyv-vidinskoto-selo-inovo-se-provede-folklornijat-sybor-hop-trop-na-horoto-news_759147.html", "text": "    В с.Иново се проведе четвъртото издание на фолклорния събор „Хоп, троп на хорото”. Кметът на Видин Огнян Ценков и заместник областният управител Лъчезар Попиванов бяха гости на празника, който се провежда в навечерието на празника на населеното място – Свети дух.      Кметът Ценков поздрави  читалищните дейци с организирането на фолклорното събитие и изрази удовлетворението си от факта, че то се налага като едно от предпочитаните в Община Видин и в него се изявяват стотици състави и изпълнители на народното творчество от цялата област. Той връчи поздравителен адрес на Анелия Младенова, секретар на читалище „Св. Паисий Хилендарски - 1926”. В който се казва:   „Продължавайте съвместните усилия да съхранявате българските традиции и работите заедно в името на просперитета и благоденствието на вашето хубаво селище. Община Видин винаги е подкрепяла подобни инициативи, за да бъде запазено богатото фолклорно наследство на нашия край. Приемете моите поздрави и по повод отбелязването на празника Свети дух, с пожелание да бъдете сплотени, здрави и в домовете ви да има разбирателство и благополучие”.\r\nС приветствие към присъстващите от името на областния управител Албена Георгиева се обърна и Лъчезар Попиванов.  Водосвет за здраве на хората от село Иново и успех на фолклорния събор, отслужиха отец Ванко и отец Борис.\r\nНачалото на събора „Хоп, троп на хорото” бе поставено с изпълнения на детския танцов състав „Живи въгленчета” към местното читалище. В тазгодишното издание се включиха общо 27 формации - от населени места във Видински регион и от село Расово, Област Монтана.   В рамките на събитието се проведе благотворителна кауза, чиито инициатори са млади хора от селото –  набирането на средства за изграждане на сцена на площада, на която самодейните състави да имат свое място за изява. Кметът Ценков пръв даде пример и дари средства в името на хубавата идея.     ", "date": "2019.06.15", "title": "Във видинското село Иново се проведе фолклорният събор \"Хоп, троп на хорото\""}
{"url": "https://www.actualno.com/plovdiv/traki-gladiatori-vikingi-i-krystonosci-v-park-lauta-v-plovdiv-snimki-news_759167.html", "text": "    Интересна гледка представлява най- големият парк в Пловдив днес и утре- в Лаута се провежда фестивалът \"Пловдив- древен и вечен\", а основни участници в него са членове на сдружения за исторически възстановки, занаятчии и реконструктори от цялата страна. Все едно машина на времето е заработила сред дърветата, любопитните неща са навсякъде.         Над двеста души са посветили на тези сдружения, характерни с детайлното проучване на определен исторически период и- макар и да не са историци, със целия плам на интереса си могат да разкажат наистина вълнуващи истории. Основните точки на интерес са в Средновековието, но в палитрата от костюми и обичаи виждаме от траки до възрожденци.  Тези хора са облечени с костюми, направени възможно най- близо до оригинала, оръжията им, макар и понякога направени от съвременни материали, повтарят едно към едно стари въоръжения. От обикновен участник можеш да разбереш колко скъпоценен е бил един китайски планински район, в който има много орли- перата от тях са съществени за стрелите. Днес за целите на възстановката ги вземат от пуйките. Докато мъжете са облечени в тежки ризници или тоги, размахват мечове, стрели и арбалети, жените в днешния фестивал месят хляб от ръжено брашно и варят булгур, а сушеното телешко на вкус си е точно като днешната пъстърма.  Другаде ковачи замахват над нагорещеното желязо,  резбари дълбаят паници, жени плетат ризници и украшения. Освен битките, пресъздадени са всевъзможни моменти от живота от Античността, Ранното и Късното средновековие и Възраждането, включително пазар на робини.        Фестивалът \"Пловдив- древен и вечен\" ще продължи и утре, а интересът към него е голям. Особено за децата, които се забавляват с игри отпреди векове. Пловдивските участници представят възстановка на Филипополското херцогство/ 1204-1260 г/, когато кръстоносци минават през Филипопол на път към Йерусалим. Фестивалът е част от програмата на Пловдив- Европейска столица на културата, основни организатори са пловдивското Сдружение „Заедно за личностно развитие“, Сдружението за възстановяване и съхранение на българските традиции – Авитохол“ Варна и Сдружение „Дукс Антика“ – Свищов.        ", "date": "2019.06.15", "title": "Траки, гладиатори, викинги и кръстоносци в парк \"Лаута\" в Пловдив (СНИМКИ)"}
{"url": "https://www.actualno.com/crime/velosipedist-e-zaginal-kraj-momchilgrad-news_759171.html", "text": "    Велосипедист загина при инцидент на пътя от Кърджали към ГКПП \"Маказа“, съобщиха от ОДМВР-Кърджали.      37-годишният мъж е намерен мъртъв в канавката в района на село Загорско от преминаващ пътник. Самоличността на жертвата е установена. Полицията умолява гражданите, които имат информация за инцидента, да се обадят на телефон 112 или в най-близкото РУ на МВР при гарантирана анонимност. Движението в района на произшествието се отклонява в едната пътна лента.    ", "date": "2019.06.15", "title": "Велосипедист е загинал край Момчилград "}
{"url": "https://www.actualno.com/politics/mihail-mikov-shtjal-da-vkarva-v-bsp-v-prav-pyt-news_759121.html", "text": "    „БСП пета година вече е в опозиция; заявява се, че може да управлява, да победи ГЕРБ. След пет години опозиция загубата на тези избори значи тотална загуба на доверието“, съобщи за бТВ бившият председател на БСП Михаил Миков.      „Избори се губят и се печелят, но тогава, когато става подмяна на партията, това е риск за бъдещето. Председатели се сменят, идват едни или други, важно е каква е посоката на партията. А тези евроизбори са част от индикациите, че посоката е грешна. Сравнение с предишните избори е крайно некоректно, защото предишните избори бяха след участие в управлението на кабинета Орешарски, и си спомняте година и половина как имаше протести. Сега вече е пета година в опозиция, заявява се, че има капацитет да управлява; заявява се, че може да замени ГЕРБ във властта, и един такъв резултат заявява кръст на тези заявления и закани, защото те не почиват на реалности“, съобщи още Миков.   Основният проблем на БСП е, че не печели доверие, смята бившият председател на партията.\r\n„Какво означава консервативен социализъм, или ляв консерватизъм – това е подмяна на идейната основа на БСП. Какво означава, че вече две години и половина в този мандат на парламента въпреки прокламираното заявление против санкциите за Русия нито веднъж не се внесе искане за проект за решение за отмяна – за да се гласува, да се види кой как стои и какво би подкрепил или отхвърлил? Какво означава, че данъчните законопроекти не се внасят, въпреки че се говорят на висок глас, за да се види в гласуването кой каква политика отстоява. Защо БСП напусна за три месеца и половина и се лиши от най-високата трибуна, след като винаги е била парламентарна партия и е утвърждавала парламентаризма“, допълни Миков.  „Избирателят дава доверието си когато повярва, че си автентичен и защитаваш интересите и доверието му. А мнозинството българи имат интереси от лява политика, само че не могат в момента да дадат доверие за това, което им предлагаме“, допълни социалистът.\r\nЦялата отговорност на утрешния конгрес е в ръцете на делегатите му, - след пет години опозиция загубата на тези избори е една тревожна камбана. Ако конгресът избере друг път – връщане към полтическото, връщане към автентичността, връщане към искреността към избирателите, БСП има шанс – в противен случай няма значение кой ще е начело на партията, смята бившият председател на партията.   Разцеплението вътре в БСП е на идейна, на политическа основа – тези слухове, които вървят в партията за врагове с партиен билет, - тези побеснели хейтъри, които без име и образ в социалните мрежи атакуват хората с различно мнение в партията, като ги прогласяват за какви ли не – те са инспирирани от Позитано 20, допълни Миков.    Според него изтъкването на различията между ЕНП и БСП е вредно толкова много, колкото и войната, която се води срещу Сергей Станишев.\r\nВ момента разделителната линия в БСП изкуствено се насажда, за да може тези, които имат различно мнение, да изглеждат по-черни. Нинова сама подаде оставка, няма кампания срещу нея, смята Миков.\r\nСега, след тези европейски избори, се очертава тежка  перспектива за партията и за ръководството – дори и малка, победата на ГЕРБ дава друга перспектива за втората половина на годината, когато са местните избори, а вместо да се стегне, ръководството в БСП се укрепва и окопава. НС на БСП трябва спешно да се събере и да се види откъде може да се режат разходи заради намалената партийна субсидия така, че да е най-полезна за следващите избори, завърши бившият председател на партията.    ", "date": "2019.06.15", "title": "Михаил Миков щял да вкарва в БСП в прав път"}
{"url": "https://www.actualno.com/cars/kombi-za-vsjako-pyteshestvie-opel-insignia-country-tourer-test-drajv-news_759142.html", "text": "            Високопроходимото комби Opel Insignia Country Tourer е направено на базата на комбито Insignia Sports Tourer, като дизайнерите са добавили защитен комплект от пластмасови панели в долната част на каросерията и са разширили арките на колелата. Инженерите леко са увеличили пътният просвет и са добавили задвижване на четирите колела. Дизайнът е приятен за окото с ефектни светлини, масивна задна броня с два ромбоидни ауспуха, както и стилен спойлер, разположен в горната част на петата врата. Благодарение на богато си оборудване и качествените материали в салона, новият Opel Insignia Country Tourer смело може да бъде класифициран в премиум сегмента. Шофьорът разполага с много технологии и всички видове функции, типични за луксозните автомобили, като проекционен дисплей точно пред погледа на водача. Всички информационни съобщения, които колата показва на таблото, вече са компютърно генерирани графични изображения.    Дисплеят на мултимедийната система е огромен и сензорен. Системата се управлява лесно и бързо, тъй като всички контролни уреди са разположени видимо и логично. Мултимедийната система се свързва и с други устройства. Дисплеят на арматурното табло позволява не само да се ровите в настройките на колата, но и да регулирате големината на скоростомера, като направите числата по-големи или по-малки, както и да изведете на таблото указателите на навигационната система и да не се отклоните от пътя. Салонът също е много добре оборудван. В предната част има различни ниши за съхраняване на дребни предмети, като повечето от тях са покрити отвътре с меки материали, а жабката е много голяма и е с охлаждане, което запазва храни и напитки.    Седалките на Opel Insignia Country Tourer са едни от най-удобните в съвременните автомобили. Имат множество регулировки, включително възможност за увеличаване на дължината на възглавницата. Седалките имат не само отопление в три степени, но и вентилация, също с възможност за избор на едно от три нива на интензивност. Седалката на водача се регулира с електрозадвижване и има памет за запазване на настройките на двама потребители. На конзолата за настройка на седалката на водача има съкращението AGR, което значи, че седалките на Insignia Country Tourer са одобрени от асоциацията на германските ортопеди. Само една много ергономична седалка може да заслужи такава оценка и тя наистина не е никак случайна. След четиричасово пътуване, слизайки от колата не усещам никаква умора или схващане. Приятна изненада е, че големите външни размери на Opel Insignia Country Tourer са използвани рационално и има достатъчно пространство за пътниците на задните седалки. Ако отпред седят хора с ръст до 1,90 метра, то отзад също има достатъчно място пред коленете и над главите на пътници с подобна височина. В същото време самият диван е много удобен и добре оформен. Има огромен централен подлакътник. На задните седалки могат да седнат и трима пътници, като на този в средата няма да му бъде толкова удобно, колкото на седящите в двата края. Все пак трябва да се има предвид, че отоплените задни седалки и вентилационните отвори са предназначени за двама човека. Като разумна опция се предлага огромен панорамен покрив, който прави престоя на всички седящи на втория ред още по-комфортен и специален. Едно от най-големите предимства на Opel Insignia Country Tourer е големият обем на багажника. Масивният капак е снабден с електрическо задвижване с дистанционно отваряне. Освен това нивото на повдигане на багажната врата може да се регулира. Обемът е много голям - 560 литра, въпреки че отворът е малко тесен. Товаренето е облекчено от относително неголямата височина на пода, както и наличието на устройства за удобно и сигурно закрепване на багажа. Вътрешното пространство в багажника е добре организирано, има осветление и контакт за ток. За подредбата на багажа има специални мрежи и приставки, а ако сгънете задния ред седалки, обемът на товарното отделение се увеличава до солидните 1530 литра. Това се прави много лесно, тъй като в багажника има специални бутони за спускане на гърбовете, като се образува напълно равен под.   Новият Opel Insignia Country Tourer се предлага с бензинови и дизелови варианти за задвижване, но за тази машина най-подходящ е 2,0-литровият турбодизелов двигател BiTurbo с мощност 210 конски сили, работещ в тандем с 8-степенната автоматична скоростна кутия. Моторът има чудесна тяга, която се измерва с максимален въртящ момент от 400 Нм. Динамиката е добра за този клас, като според Opel ускорението от 0 до 100 км/ч отнема 8,2 секунди. Моторът се оказа много отзивчив към педала на газта, особено в спортния режим. Двигателят дърпа мощно колата, независимо от това дали се спускате или изкачвате. Също няма особено значение дали колата е с двама човека на борда или с пет и пълен багажник. Моторът тегли при всякакви обороти и във всички режими, което е чудесно особено за кола за пътувания на дълги разстояния. Разходът на гориво е умерен, като в града не надвишаваше 10 литра на 100 км, а при лежерно пътуване харчеше не повече от 6 литра на 100 км. Нивото на шума е доста обрано и не е досадно, единствено дизеловият двигател се чува в салона при рязко ускорение, но като цяло шумоизолацията е повече от прилична. На пътя Opel Insignia Country Tourer е приятен за шофиране, като управлението е умерено директно, но в същото време дава информативна обратна връзка с пътя. На планински път колата е стабилна, не се наклонява осезаемо в завоите и не тревожи пътниците с вибрации от неравностите. При маневриране помага камерата за обратно виждане, има и кръгова панорама, която ви позволява да видите колата от птичи поглед, благодарение на 4 камери – отпред, отзад и в страничните огледала. Сред важните опции е адаптивното шаси FlexRide с настройки Standard, Sport и Tour. С помощта на бутони водачът променя не само твърдостта на амортисьорите, но и характеристиките на кормилното управление, както и чувствителността на педала на газта и реакциите на автоматичната трансмисия. След натискането на бутона Tour на централната конзола, автомобилът става по-мек и по-удобен за шофиране. Съответно с натискането на бутона Sport всички агрегати се променят и реакциите се изострят. Opel Insignia Country Tourer има задвижване на четирите колела и увеличен просвет, но не е предвиден за сериозен офроуд. Задвижването на всички колела използва системата Twinster, която разпределя въртящия момент както между двете задни колела, така и между предната и задната оси. Системата също ви позволява да изключите задвижването на задния мост, за да пестите гориво, когато нямате нужда от двойно задвижване. При движение на колата в завой, софтуерът управляващ системата Twinster, изпраща по-голямата част от въртящия момент на външното задно колело, което осигурява по-добро управление на автомобила. Системата Twinster подобрява безопасността при шофиране, като разпределението на въртящия момент между колелата се извършва в зависимост от ъгъла на завъртане на волана и състоянието на пътната настилка. Благодарение на задвижването 4х4 ще можете да се придвижвате комфортно през зимата, когато излизате от покрития със сняг паркинг и с лекота ще стигнете до вилата или планинска хижа по черен път.   Дължина, мм: 4688\r\nШирочина, мм: 1902\r\nВисочина, мм: 1658\r\nМеждуосие, мм: 2865\r\nСобствено тегло, кг: 1779\r\nВместимост на резервоара, л: 71 Тип: 4-цилиндров редови с двоен турбокомпресор\r\nРаботен обем, куб. см: 1969\r\nМаксимална мощност, к.с. при об/мин: 235 при 4000\r\nМаксимален въртящ момент, Нм при об/мин: 480 при 1750-2250\r\nСкоростна кутия: 8-степенна автоматична Максимална скорост, км/ч: 220\r\nУскорение от 0-100 км/ч, секунди: 7,2\r\nСреден разход, л/100 км: 5,5\r\nВредни емисии СО2, г/км: 144\r\nБазова цена на модела, лева с ДДС: 70 755   Дължина: 4784 мм\r\nШирочина: 1850 мм\r\nВисочина: 1499 мм\r\nМеждуосие: 2874 мм\r\nСобствено тегло: 1865 кг\r\nВместимост на резервоара: 60 литра Тип: 4-цилиндров редови с турбокомпресор\r\nРаботен обем, куб. см: 1969   Максимална мощност, к.с. при об/мин: 190 при 4250\r\nМаксимален въртящ момент, Нм при об/мин: 400 при 1750-2500\r\nСкоростна кутия: 8-степенна автоматична Максимална скорост, км/ч: 210\r\nУскорение от 0-100 км/ч, секунди: 8,2   Среден разход, л/100 км: 5,9\r\nВредни емисии СО2, г/км: 155\r\nБазова цена на модела, лева с ДДС: 96 850     ", "date": "2019.06.15", "title": "Комби за всяко пътешествие - Opel Insignia Country Tourer (тест-драйв)"}
