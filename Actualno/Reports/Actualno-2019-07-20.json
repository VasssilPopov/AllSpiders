{"url": "https://www.actualno.com/europe/hiljadi-poiskaha-chestni-izbori-v-centyra-na-moskva-news_770184.html", "text": "      Около 20 000 души, включително известни опозиционни политици, се включиха в демонстрация в центъра на Москва с искането за свободни и честни местни избори, съобщи неправителствената организация „Белия брояч”.      Демонстрацията се проведе, след като властите отказаха да регистрират съмишленици на опозиционния лидер Алексей Навални и други критици на Кремъл за изборите през септември за столичния градски съвет. Общо 57 кандидати не бяха допуснати до вота от избирателната комисия на Москва, която се мотивира с формални неточности по регистрацията.   На 8 септември жителите на Москва трябва да изберат 45 депутати в местния парламент с петгодишен мандат. Според закона независимите кандидати трябва да съберат подписи на най-малко 3 процента от потенциалните избиратели във всеки от 45-те района на Москва или между 4500 и 5000 души, за да имат право да се кандидатират. ", "date": "2019.07.20", "title": "Хиляди поискаха честни избори в центъра на Москва"}
{"url": "https://www.actualno.com/balkani/ursula-fon-der-lajen-potvyrdi-evropejskata-perspektiva-za-severna-makedonija-i-albanija-news_770165.html", "text": "      Новоизбраният председател на Европейската комисия Урсула фон дер Лайен потвърди в своето първо интервю европейската перспектива за Македония и Албания, предава македонската агенция ”Макфакс“, цитирана от Агенция Фокус. В своето изявление германският политик разкри, че ще настоява за започване на преговорите за членство на двете страни, след като стане ясно, че в Скопие и Тирана са изпълнили поетите ангажименти и приели нужните реформи.      „Трябва да започнем преговори с двете държави в момента в който Европейският съвет съобщи, че поставените критерии са изпълнени. Трябва да оставим обятията си отворени за новите държави, тъй като делим територията и историята на континента“, каза бившият германски военен министър.   „Да затворим вратата за този регион, значи да го настроим срещу себе си“, допълни фон дер Лайен в интервюто си за германското издание „Шпигел“. Тя бе избрана на поста председател на ЕК във вторник, а встъпването й в длъжност ще бъде на първи ноември. ", "date": "2019.07.20", "title": "Урсула фон дер Лайен потвърди европейската перспектива за Северна Македония и Албания"}
{"url": "https://www.actualno.com/curious/dneven-horoskop-za-21-uli-news_770176.html", "text": "       Овен       Тази неделя ще получите признание в любов. Вашата половинка ще направи невероятен жест към вас. Щастливци! Телец Тази неделя се въздържайте от внезапни решения. Настроението ви е променливо. Изчакайте да ви мине преди да сте направили някоя беля.   Близнаци Днес не се осланяйте на мнението на другите, особено ако се касае до личния ви живот. Каквото ви подсказва интуицията - това е вярното решение. Рак     Този ден ще е щедър към вас, като ви даде всичко, което ви е любимо. Бъдете щедри и вие, като се насладите максимално. Лъв Тази неделя оставете обвиненията към себе си. Те няма да ви помогнат. Важното е да направите най-доброто, на което сте способни. Дева Тази неделя се хабете енергията си в неща, които не ви харесват. Заслужавате най-доброто, дори да е едно нещо.   Везни Днес ще имате възможността да погледнете на нещата по един различен начин. Това ще ви отвори очите и обогати възприятията ви. Скорпион Тази неделя е много важно да бъдете стриктни. Както към другите, така и към себе си, защото само вие сте отговорни за вашите постъпки. Стрелец Това не е ден за прекалено задълбочени действия. Съсредоточете вниманието си и насочете действията ви към нещо рутинно. Козирог    Днес се пазете от хора, които ви създават безпокойство. Много е важно да сте с независим дух от всичко, което става около вас. Водолей Това е ден, в който няма да има тайни за вас. Не пестете време за наблюдение. Всичко, което научите сега ще ви е от изключителна полза. Риби Тази неделя търпението ще е вашият най-добър приятел. Отидете на дълга разходка или започнете сериозно занимание, за да не може да отвличате вниманието си. ", "date": "2019.07.20", "title": "Дневен хороскоп за 21 юли"}
{"url": "https://www.actualno.com/smolyan/banatski-i-besarabski-bylgari-razchuvstvaha-publikata-na-rojen-s-nosii-news_770185.html", "text": "      Банатски и бесарабски българи разплакаха публиката на Рожен по време на конкурса за автентична българска носия.      Над 100 души участваха в надпреварата, като най-малката участничка бе мъничката Димана на една годинка от Бургас. Именно с нея започна самият конкурс. Най-възрастните, които пожелаха да покажат ценните носии, бяха от село Дряново, община Лъки. Задача на всеки от участниците бе да опише носията си, кой я е изработил и на колко е години – всичко, което знае за нея. Имаше и такива, които са на повече от сто години.  Председател на журито бе доц. д-р Светла Рахчиева от Института по етнология и фолклористика с етнографски музей при БАН, а в състава му бяха още етнологът Таня Марева и доц. д-р Ангел Янков - директор на Етнографския музей в Пловдив.\r\nСлед двучасово представяне и тежко отсяване журито избра победителите. А малко по-късно всички с носии се събраха под знамето за обща снимка.   В надпреварата за най-красива мъжка носия първото място спечели 20-годишният Тодор Тодоров с родопска носия от Момчиловци. Втори е 19-годишният Ивайло Русев с кукерска носия от община Стралджа. Трети е Николай Атанасов от село Ракита, Плевенско.    Първото място за женска носия бе отредено на Каролина Романова от с. Старцево, Златоградско, второто е на Светослава Кръстева от Бърдарски геран, третото – на Теодора Немова, община Неделино.\r\n10-годишната Александра Гицова от Ямболско е първа сред децата, втора е 4-годишната Александра Четрокова от Смолян. Третата награда е за най-малката участничка Димана Ангелова от Бургас.  ", "date": "2019.07.20", "title": "Банатски и бесарабски българи разчувстваха публиката на Рожен с носии"}
{"url": "https://www.actualno.com/politics/ninova-za-podkrepata-na-borisov-za-kioveshi-chudja-se-da-se-smeja-li-da-placha-li-news_770152.html", "text": "      \"Страх лозе пази, но е късно за пазача. Борисов обявил, че ще подкрепи г-жа Кьовеши за главен европейски прокурор. Изчаквал бил ЕНП да има обща позиция. Тази седмица му зададох въпрос в парламента - ще я подкрепи ли. Не дойде да ми отговори, защото не било от неговата компетентност. Чудя се да се смея ли, да плача ли?\". Това написа във фейсбук лидерът на БСП Корнелия Нинова.      \"Когато имаше двама кандидати, Борисов не подкрепяше Кьовеши. Даже ме пращаше в Румъния да видя какви бели е направила. Сега, когато тя остана единствен кандидат - тича пред вятъра. Късно ви е за смяна на позицията, г-н премиер. Време ви е за притеснения. Изразявам личното си мнение - подкрепях я и преди, и сега. Отнесох много критика за тази позиция и от свои, и от други, но продължавам да мисля, че тя може да бъде носител на справедливост за европейските граждани. Желая й успех!\", завършва публикацията си Нинова.    ", "date": "2019.07.20", "title": "Нинова за подкрепата на Борисов за Кьовеши: Чудя се да се смея ли, да плача ли?"}
{"url": "https://www.actualno.com/society/stotici-hiljadi-v-rojen-spirat-kolite-v-buferni-parkingi-news_770124.html", "text": "      Заради огромен наплив започнаха да спират колите в буферни паркинги на километри от Роженския събор, стана ясно от изявление на организатора Симеон Караколев – шеф на сдружението „Рожен – наследство в бъдещето“. По думите му на поляните само до обед днес са се събрали над 200 000 души.      „Тъй като информацията е, че от Пловдив пристигат още хиляди автомобили, движението се спира до буферните паркинги в Чепеларе, Пампорово и Смолян, а от там се пускат само автобусите от обществения превоз извозващи хората на 30 минути“, обясни той.   Километрични колони от коли и автобуси се получиха по пътя към Рожен откъм Проглед, където се събират пътищата откъм Чепеларе и Пампорово. На поляните край събора има паркирани стотици автомобили. Органите на реда са с плътно присъствие по подходите към него и контролират трафика от всички посоки, давайки указания на влизащите с автомобили. \r\nНа Роженските поляни е обособена Зона за пътна безопасност, организирана от Държавна агенция „Безопасност на движението по пътищата“ и отдел Пътна полиция към МВР.   Организаторите на събитието акцентират върху опасностите от високата скорост, използването на мобилен телефон при шофиране, важността от поставянето на обезопасителни колани и други съвети за повишаване на безопасността на движението. Със специални алкоочила, симулиращи възприятията на човек със съдържание от 1,5 промила алкохол в кръвта, гостите на събитието могат да се убедят и колко е трудно човек дори да се движи, когато е употребил сериозно количество концентрат. Това е още един акцент за превенция срещу шофиране под въздействието на упойващи вещества, особено с оглед характера на събитието.   На проявата присъстват и стотици деца като за тях се провеждат редица игри и открити уроци, които да ги научат на основни правила по пътна безопасност. „Често на подобни масови прояви, където има голям брой автомобили, за съжаление, се случват и тежки инциденти преди и след техния край. Целта на организаторите е по време на цялото мероприятие да се засили вниманието на гостите, за да шофират внимателно и отговорно от и към дома си“, съобщиха от Агенция \"Пътна безопасност\".     ", "date": "2019.07.20", "title": "Стотици хиляди в Рожен, спират колите в буферни паркинги"}
{"url": "https://www.actualno.com/asia/iran-za-zadyrjanija-tanker-praviloto-za-reciprochni-dejstvija-e-dobre-izvestno-v-mejdunarodnoto-pravo-news_770168.html", "text": "      Иранският Съвет на пазителите заяви, че задържането на танкера под британски флаг \"Стена имперо\" е в отговор на задържането от Великобритания на ирански танкер по-рано този месец, предаде Асошиейтед прес. \"Правилото за реципрочни действия е добре известно в международното право\", заяви днес говорителят на съвета Абас Али Кадходаей, цитиран от иранската информационна агенция Фарс.      Съветът на пазителите рядко коментира подобни въпроси, но когато го прави, се смята, че това отразява възгледите на иранския върховен лидер аятолах Али Хаменей, защото органът работи в тясно сътрудничество с Хаменей, който има последната дума по всички държавни дела, отбелязва .   Иранската телевизия разпространи първите кадри на задържания петролен танкер под британски флаг, ден след като той бе задържан от иранската революционна гвардия. На кадрите се вижда петролният танкер \"Стена Имперо\" близо до пристанището Бандар Абас (Южен Иран), недалеч от Ормузкия проток. Британският външен министър Джереми Хънт предупреди днес Иран, че е тръгнал по опасен път на незаконно и дестабилизиращо поведение, предаде ДПА. \"Вчерашните действия в Залива съдържат тревожни знаци, че Иран изглежда избира опасния път на незаконно и дестабилизиращо поведение след законното задържане в Гибралтар на пътуващ към Сирия петрол. Реакцията ни ще бъде обмислена, но сериозна. Опитваме се да намерим начин за решаване на въпроса с \"Грейс 1\", но ще гарантираме сигурността на нашите кораби\", написа Хънт в Туитър.\r\nХънт заяви, че танкерът \"Грейс 1\" може да бъде освободен, ако Техеран докаже, че стоката не е пътувала за Сирия. Капитанът на танкера и още трима членове на екипажа му бяха арестувани и после освободени под гаранция, припомня ДПА   ", "date": "2019.07.20", "title": "Иран за задържания танкер: Правилото за реципрочни действия е добре известно в международното право"}
{"url": "https://www.actualno.com/business/otkriha-ognishte-na-afrikanska-chuma-v-stopanstvo-sys-17-000-svine-news_770157.html", "text": "      Българската агенция по безопасност на храните констатира ново огнище на Африканска чума по свинете в свинекомплекс в русенското село Николово, съобщиха от БАБХ. Взети са проби, които са потвърдени като положителни за вируса от Националната референтна лаборатория към Националния диагностичен научноизследователски ветеринарномедицински институт в София.      Засегнатият свинекомплекс е със затворен производствен цикъл, в който се отглеждат общо около 17 000 свине на различна възраст. Обектът се намира на 9 километра от границата с Румъния и попада в зона с регионализация на база \"риск\", свързан с епизоотичната обстановка със заболяването.   Областната дирекция по безопасност на храните в Русе е издала веднага акт за възбрана за движение на свине към и от обекта. Проведено е епизоотично проучване за движението на свине, фураж, транспортни средства и хора от и към обекта. Извършени са и проверки на кланиците, в които са изпращани прасета. Месо и продукти, добити от животни от тази ферма, са възбранени и подлежат на унищожаване. \r\nПредстои принудителното умъртвяване по хуманен начин и обезвреждането на домашни свине в трикилометровата предпазна зона, при спазване на изискванията за намаляване до минимум на страданията на животните по време на клане или умъртвяване. Забранява се търговията, придвижването и транспортирането на живи свине в десеткилометровата зона. Областната дирекция по безопасност на храните в Русе ще извършва клинични прегледи на домашни свине в населени места. Ще се вземат проби за вирусологично изследване, за да се гарантира откриването на заболяването.  Ще се проверява и за нерегламентирани придвижвания и търговия на домашни свине. При установяване на такива, на превозвачите и на собствениците на животните ще бъдат съставени актове за установяване на административно нарушение, а транспортираните животни ще бъдат незабавно и хуманно умъртвени, предупреждават от БАБХ. ", "date": "2019.07.20", "title": "Откриха огнище на африканска чума в стопанство със 17 000 свине"}
{"url": "https://www.actualno.com/europe/pytnici-postradaha-sled-puskane-na-sylzotvoren-gaz-v-londonskoto-metro-news_770163.html", "text": "      Сълзотворен газ беше разпръснат в лондонското метро днес. Властите подозират умишлена атака в централните части на града, пише Би Би Си.      Няколко души са получили силна кашлица и остър недостиг на кислород заради задушливия газ. На всички е оказана помощ на място, като не се е стигнало до хоспитализиране на пострадалите.   Властите издирват двама мъже, които вероятно са отговорни за инцидента. За момента не е ясно какви са подбудите им и дали става въпрос за умишлена атака. ", "date": "2019.07.20", "title": "Пътници пострадаха след пускане на сълзотворен газ в лондонското метро"}
{"url": "https://www.actualno.com/curious/5-te-ujasni-nesyvmestimosti-v-zodiite-news_769830.html", "text": "             Тотално различни като характери зодии, които може и да имат пламенна любов в началото, но тя угасва бързо към края. Раците са много добри по душа, дават всичко от себе си за другите и никога не се поставят на първо място. Докато Козирозите обичат вниманието да пада върху тях, което не се харесва на Раците. Двете зодии имат толкова противоречиви характери, че скандалите на по-късен етап са им в кърпа вързани. Раците угаждат на капризите на Козирозите, но в последствие те стават толкова много, че никой на света не може да им угоди. За това за тази двойка е почти невъзможно да създадат здрава и дълготрайна връзка.    Всички двойки с еднакви зодии имат проблеми, но това е най-взривоопасната комбинация. Телците бързо се сърдят и влизат в тежки спорове, а когато това се случи с представител от същата зодия, таванът може да се срути, преди някой да се откаже от спора. Изключително инатлива зодия, която никога не отстъпва първа и точно за това, когато нещо се случи, нито един от Телците не прави първата крачка, докато някой не ги сдобри. Представителите на тази зодия обичат да получават цялото внимание и да дават мъничко в замяна, когато никой от двамата не го прави, раздялата е сигурна. Невъзможна любовна комбинация, която се разпада по много и различни причини. Овните са импулсивни хора, които правя всичко с хъс и страст. Кариеристи са, което не се харесва на Лъвовете, обичащи домашния уют и спокойния живот. Едни от основните проблеми в тази връзка е това, че Овните са работохолици и са склонни да пренебрегват партньора си заради работата, а Лъвовете имат нужда от внимание, нежност и разбиране. Когато не го получават бързо губят топлите си чувства и с лесна ръка могат да преминат на следваща връзка.   Много трудна любовна комбинация, която започва бурно, но гасне без искри. В началото любовта на Стрелците е по-силна и завладява  бързо Везните. Разликата при двете зодии е в амбициите и мечтите им за бъдещето. Когато човек е влюбен рядко мисли за това, но на по-късен етап то се превръща в проблем. Стрелците са амбициозни и искат много от живота - кариера, живот в чужбина и непрекъсната динамика. Докато Везните искат да създадат семейство, да се устроят някъде и да живеят спокойно. Нито една от двете зодии не би се отказала от своите цели и мечти, за това и в даден момент за тях става невъзможно да бъдат заедно. Водолеите са романтици, Скорпионите са практици. Едната зодия иска любов, романтика, изненади и разговори до късно вечер, а другата няма никакво намерение да даде всичко това, защото просто не им е присъщо. Основният проблем при тази зодиакална двойка идва от това, че имат много различни характери. Борбеността на Водолеите и апатията на Скорпионите в никакъв случай не може да доведе до щастлив край. Единственият начин връзката им да просъществува е, ако Водолеят има известно \"надмощие\" над Скорпиона и води връзката. Тогава нещата могат и да се получат.    ", "date": "2019.07.20", "title": "5-те ужасни НЕсъвместимости в зодиите   "}
{"url": "https://www.actualno.com/europe/samolet-se-vrjaza-v-sgrada-v-germanija-ima-zaginali-news_770173.html", "text": "      Най-малко трима души загинаха при катастрофа на малък самолет в Югозападна Германия, предаде ДПА, като се позова на полицията. Машината се е ударила в търговски център за строителни материали в град Брухзал.      По първоначална информация, загиналите са се намирали в самолета. За момента не е известна причината за катастрофата, както и дали има пострадали хора, намирали се в сградата.    ", "date": "2019.07.20", "title": "Самолет се вряза в сграда в Германия, има загинали"}
{"url": "https://www.actualno.com/europe/chetirima-dushi-sys-zapadnonilska-treska-v-turcija-news_770189.html", "text": "      Четири случая на заразяване със западнонилска треска са регистрирани в Истанбул през юли, съобщава турската частна телевизия НТВ, позовавайки се на здравното министерство. Това са и всичките случаи, установени досега от началото на годината в страната.      И четиримата заразени са от квартал Авджълар. От същия район има и три случая на съмнение, които ще бъдат проверени с лабораторни изследвания, предава . Миналата година общият брой на регистрираните случаи на заболяването в Турция бяха 26, напомня министерството.   Западнонилската треска се предава на човека предимно чрез ухапвания от комари. Повечето хора, които се заразяват, не проявяват симптоми, около 20 процента имат леки симптоми, а при под 1 процент се засяга централната нервна система. ", "date": "2019.07.20", "title": "Четирима души със западнонилска треска в Турция"}
{"url": "https://www.actualno.com/cars/novijat-ford-focus-zadava-tendenciite-v-klasa-na-golf-test-drajv-news_770144.html", "text": "              Решаващ за успеха на Ford Focus винаги е бил неговият външен вид. Всяко едно от трите поколения досега изглеждаше модерно и стилно на фона на конкурентите си. Четвъртото издание не прави изключение и изглежда страхотно. На живо е дори още по-привлекателен, отколкото на снимките. За пореден път дизайнерите на Ford са успели да създадат един модерен, цялостен и хармоничен образ, в който милиони хора по света ще се влюбят. В новия Ford Focus стойките на покрива са по-силно наклонени, а линията на прозореца вече е извита. Широката решетка изглежда като усмивка, а стреловидните фарове вече могат да бъдат LED. Капакът на багажника е покрит със спойлер, а продълговатите светлини подчертават широчината на задната част. Както и преди, Ford Focus се предлага като хечбек с 5 врати, седан и комби. Освен базовия вариант Trend и добре оборудвания Titanium, можете да изберете спортния пакет ST Line и луксозната версия Vignale. Към гамата е добавен и вариант Active, който прилича на кросоувър с повишен просвет с 30 мм и защитни елементи.    Оформлението на салона на новия Ford Focus е познато от новата Fiesta, като воланът е много удобен за управление. В интериора значително са подобрени материалите, като повечето използвани пластмаси са гумирани и оставят приятно усещане при допир. Където е необходимо са поставени меки материи, включително и на мястото, където коляното докосва централния тунел. Най-важните данните вече могат да се прожектират върху предното стъкло чрез Head-Up дисплей. В горната част на централния панел е поставен 8,0-инчов сензорен екран на мултимедийната система SYNC 3. Видимостта от позицията на водача е добра, като предните колони почти не пречат на обзора. Големите огледала са оборудвани със сензори за слепите зони.     Новият Ford Focus е станал по-дълъг и по-широк, но по-нисък. Дължината на хечбека е нараснала до 4,38 метра, а междуосието достига 2,70 метра. По-големите външни размери и удълженото междуосие са довели до увеличаване на пространството в салона. Предните седалки са много удобни, а масивните странични опори придържат отлично тялото на водача в завоите. На втория ред седалки вече има достатъчно място за краката и над главите на пътниците, както и повече пространство на нивото на рамената. Обемът на багажника на хечбека се е увеличил до 375 литра, като в този клас никой не предлага много повече. Ако е необходимо, капацитетът на товарното пространство може да се увеличи до 1354 литра чрез сгъване на облегалките на задните седалки, при което се образува почти равен под и се събират големи товари. Новият Focus е получил почти всички технологии, които в момента са налични в моделите на Ford. В новия модел дебютират някои системи, които се не само нови за марката, но и за сегмента като цяло. Списъкът с опции за Ford Focus е сериозно разширен и сега включва безжично зареждане за смартфон, Wi-Fi и аудиосистема с 675 вата. Капакът на багажника на хечбека и комбито може да бъде с електрическо задвижване с отваряне при допир. Новият Focus е оборудван с адаптивен круиз контрол с автопилот за задръствания, система за активно задържане в лентата, адаптивни фарове, автопилот за паркиране, Head-Up дисплей и дори система, която помага да се избегне сблъсък със спрял или рязко намаляващ автомобил, като може да го заобиколи, ако тази маневра е безопасна за другите участници в движението. Четвъртото поколение на Ford Focus се предлага с нови двигатели с турбокомпресор, които отговарят на стандартите Евро 6. Бензиновите са 3-цилиндрови турбомотори EcoBoost с обем от 1,0 литър и мощност 100 и 125 к.с., както и с обем 1,5 литра с мощност 150 и 182 к.с. В гамата има и два турбодизелови агрегата с обем 1,5 литра и мощност 95 и 120 к.с., както и един 2,0-литров турбодизел със 150 к.с. Стандартно двигателите се комбинират с 6-степенна механична скоростна кутия, а като опция се предлага новата 8-степенна автоматична трансмисия. На първия тест-драйв успях да изпробвам може би най-разумният избор за задвижване, а именно Focus с 1,0-литров бензинов двигател EcoBoost и 125 конски сили, съчетан с 6-степенна механична скоростна кутия. Двигателят е невероятно отзивчив и гъвкав, и работи перфектно. Тягата е достатъчна дори при стръмни планински изкачвания. При това моторът работи тихо до 3500-4000 об/мин и едва след това в салона се чува неговия рев.   За първи път при новия Focus са налични адаптивни амортисьори и технология за промяна на настройките на шасито. Подобрени са и спирачките. Новата платформа C2, която е в основата на Focus, предлага възможността за използване на два вида задно окачване – торсионна греда или многораменно окачване. Благодарение на тези характеристики, новият Focus се шофира толкова вълнуващо, колкото и Fiesta ST, и безспорно знае как да достави удоволствие на водача. На планинските завои Focus описва точно траекторията на извивките, без да показва признаци на недозавиване. Воланът е плътен и отзивчив, изпълнен с тежест в режим Sport, ако имате нужда от такъв. За икономия на гориво, изберете режим Eco. Новият Ford Focus има всички качества да задава тенденциите в класа на Volkswagen Golf. В момента той превъзхожда основните си конкуренти, сред които са Opel Astra, KIA Ceed и Renault Megane. Освен това Focus е един от най-добрите семейни представители на сегмента. Той се грижи за комфорта и безопасността на пътниците, няма скованост или неподходящ кич. Привлекателният външен вид, качественият салон, богато оборудване, управлението и пътното поведение доставят истинско удоволствие. Цените на новия Ford Focus у нас започва от 33 500 лева, а за автомобили на склад за клиентите има ценово предимство в размер на 2300 лева.   Дължина, мм: 4378\r\nШирочина, мм: 1825\r\nВисочина, мм: 1452\r\nМеждуосие, мм: 2700\r\nСобствено тегло, кг: 1247\r\nВместимост на резервоара, л: 52 Тип: 3-цилиндров редови с турбокомпресор\r\nРаботен обем, куб. см: 998\r\nМаксимална мощност, к.с. при об/мин: 125/6000\r\nМаксимален въртящ момент, Нм при об/мин: 170/1400-4500\r\nСкоростна кутия: 6-степенна механична Максимална скорост, км/ч: 200\r\nУскорение от 0-100 км/ч, секунди: 10,0\r\nСреден разход, л/100 км: 4,8\r\nВредни емисии СО2, г/км: 108\r\nЦена на тествания модел, лева с ДДС: 35 400 лева   Дължина, мм: 4370\r\nШирочина, мм: 1809\r\nВисочина, мм: 1485\r\nМеждуосие, мм: 2662\r\nСобствено тегло, кг: 1278\r\nВместимост на резервоара, л: 48 Тип: 4-цилиндров редови с турбокомпресор\r\nРаботен обем, куб. см: 1399   Максимална мощност, к.с. при об/мин: 125/4000-5600\r\nМаксимален въртящ момент, Нм при об/мин: 230/2000-3500\r\nСкоростна кутия: 6-степенна механична Максимална скорост, км/ч: 205\r\nУскорение от 0-100 км/ч, секунди: 9,5   Среден разход, л/100 км: 5,4\r\nВредни емисии СО2, г/км: 125\r\nБазова цена на тествания модел, лева с ДДС: 33 215 :  :  ", "date": "2019.07.20", "title": "Новият Ford Focus задава тенденциите в класа на Golf (тест-драйв)"}
{"url": "https://www.actualno.com/society/novinite-naj-vajnoto-za-denja-20-uli-news_770195.html", "text": "      Редакционният екип на ви представя най-важните новини за изминалия 20 юли.       България ще гласува за избирането на румънката Лаура Кьовеши за европейски главен прокурор. Подкрепата за румънската прокурорка е обещана от премиера Бойко Борисов пред Людовик Орбан, председател на Националната либерална партия на Румъния.   Избрахме сигурност. Така коментира в „Тази събота” по Би Ти Ви одобрената от парламента сделка за купуване на осем изтребителя F-16 Блок 70 ген. Константин Попов, председател на Комисията по отбрана в Народното събрание. „Тази атака е много тежък инцидент, по-тежко би било само ако някой би заличил или променил данните”, категоричен бе вицепремиерът Дончев пред bTV.     Пловдивски пожарникари извозиха до депото за опасни материали в село Цалапица 6 празни варела. Те били открити вчера в коритото на река Марица в града. Българската агенция по безопасност на храните констатира ново огнище на Африканска чума по свинете в свинекомплекс в русенското село Николово, съобщиха от БАБХ.    Всички 30 000 кокошки носачки са изгорели живи при вчерашния опустошителен пожар в птицеферма край Пещера. Съединените щати подготвят военна операция, наречена \"Страж\", предназначена да обезопаси морските пътища в Близкия изток, се казва в изявление на Централното командване на САЩ. След като договори собственото си потвърждение като председател на Европейската комисия, Урсула фон дер Лайен сега трябва да събере екип от 27 държави, който да й помогне да управлява блока. Пловдивски пожарникари извозиха до депото за опасни материали в село Цалапица 6 празни варела. Те били открити вчера в коритото на река Марица в града. Около 20 000 души, включително известни опозиционни политици, се включиха в демонстрация в центъра на Москва с искането за свободни и честни местни избори, съобщи неправителствената организация „Белия брояч”. Днес се навършват 50 години от мисията на американския кораб „Аполо 11“, който кацна на Луната. Св. пророк Илия бил из потомството на Аарон, от гр. Тесвия, Галатия. Живял е през IX век преди Христа по време на цар Ахав. Илия значи крепост и той се показал крепост, твърдина на вярата. ", "date": "2019.07.20", "title": "Новините: Най-важното за деня, 20 юли "}
{"url": "https://www.actualno.com/politics/tomislav-donchev-za-nap-kojto-e-vinoven-shte-si-ponese-otgovornostta-news_770083.html", "text": "      Томислав Дончев не вярва на твърденията, че хакерският пробив в Националната агенция по приходите е просто игра. „Тази атака е много тежък инцидент, по-тежко би било само ако някой би заличил или променил данните”, категоричен е вицепремиерът пред bTV.      Томислав Дончев заяви, че според него или някой иска да се направи на велик, или ако е организирано отвътре, някой има за цел да клати правителството, ако атаката е организирана отвън – да клати държавата.   Киберсигурността е едно безкрайно състезание, посочи още Дончев и добави, че всяка седмица има кибератаки по институциите. По думите на вицепремиерът един от изводите след случая е, че организационни мерки трябва да бъдат взети. Трябва да харчим повече за киберсигурност, в момента харчим 5 милиона.\r\nСпоред него трябва да се направи детайлен анализ на изтеклите данни и да се прецени потенциалът дали може да се злоупотребява с тях. Кой колкото е виновен, ще си понесе вината, закани се вицепремиерът. Тук държавата дължи отговори, посочи Дончев и настоя да се върне доверието на хората към подобен тип системи.   ", "date": "2019.07.20", "title": "Томислав Дончев за НАП: Който е виновен, ще си понесе отговорността"}
{"url": "https://www.actualno.com/celebrate/ilinden-e-news_770036.html", "text": "      Св. пророк Илия бил из потомството на Аарон, от гр. Тесвия, Галатия. Живял е през IX век преди Христа по време на цар Ахав. Илия значи крепост и той се показал крепост, твърдина на вярата.      Цар Ахав и царица Иезавел поставили в Самария идола на езическото божество Ваал, приканяли народа да му се покланя и преследвали служителите на истинския Бог. Затова пророк Илия с молитва заключил небето и три години и половина не валяло дъжд. Гонен, пророкът предложил на Ахав да принесат жертва на планината Кармил и на когото жертвата се запали с огън от небето, неговата вяра да се счита за истинска. Царят се съгласил. Заклали жертви. Жреците на Ваал напразно се молили, нищо не станало. А върху жертвата на пророка паднал огън от небето и я изгорил.   Народът видял това, до земята се поклонил на Истинския Бог. Жреците били избити. Обилен дъжд напоил земята.\r\nИлия пророкувал 25 години и край р. Йордан бил грабнат на огнена колесница и жив отнесен на небето.  На празника се разрешава вино и елей. ", "date": "2019.07.20", "title": "Илинден е!"}
{"url": "https://www.actualno.com/society/prognoza-za-vremeto-20-uli-sybota-news_770049.html", "text": "      През нощта над страната ще бъде ясно и почти тихо, а утре слънчево, след обяд с купеста, над планинските райони от Западна и Централна България и купесто-дъждовна облачност и главно там ще превали и прегърми. Ще духа слаб, предимно източен вятър. Максимални температури между 29° и 34°, в София около 29°. Атмосферното налягане ще се задържи почти без промяна - малко по-високо от средното за месеца. Това съобщи за Агенция „Фокус” дежурният синоптик Христо Христов от Националния институт по метеорология и хидрология (НИМХ).      Над Черноморието ще бъде слънчево, след обяд с купеста облачност. Ще духа до умерен изток-североизточен вятър. Максималните температури ще са между 26° и 28°. Температурата на морската вода е 24-25°. Вълнението на морето ще бъде 2-3 бала. Предимно слънчево ще бъде над планините, около и след обяд с купесто-дъждовна облачност и на места ще превали и прегърми. Ще духа слаб североизточен вятър. Максимална температура на 1200 метра около 23°, на 2000 метра – около 15°.\r\nВ неделя и понеделник ще бъде слънчево, около и след обяд – с купеста облачност, но без валежи. Температурите ще се повишат и максималните втория ден ще бъдат предимно между 31° и 36°. Във вторник отначало над Източна България, по-късно и в други райони из страната ще се развива купеста и купестодъждовна облачност. Ще има превалявания, придружени с гръмотевици и временно усилване на вятъра, възможни са и градушки, а на места в Източна и Централна Северна България явленията ще бъдат интензивни. В западната половина от страната от северозапад, в източната - от североизток, ще проникне сравнително хладен въздух. ", "date": "2019.07.20", "title": "Прогноза за времето - 20 юли (събота)"}
{"url": "https://www.actualno.com/society/izgrjavashtata-muzikalna-zvezda-siera-lari-e-sred-finalistite-v-nacionalen-konkurs-news_770105.html", "text": "      В ще участва и .  Тя е сред избраните певци да изпълнят песента по  музика на Красимир Милетков, текст от Нина Дончева и аранжимент на Минко Ламбов. До 1-ви ноември, като финалист в конкурса, Сиера трябва да подготви своята песен, да я запише в студио и да заснеме видеоклип към нея, съобщи Румяна Начева – ръководител на студио \"Румина\".       е на девет години, учи в СОУ „Емилин Станев“ и пее в Детско естрадно студио „Румина” при Военен клуб  - Велико Търново. Още при тя блесна със своя завладяващ глас и сценично поведение, показвайки таланта си на изгряваща музикална звезда.    На 1 ноември 2019 г. ще можем да чуем и видим звукозаписът и видеоклипът на песенното изпълнение на Сиера Лари, заедно с изпълненията на още 14 песни от финалния етап на националния конкурс „Детска мелодия на годината 2019”. Този ден ще бъде двоен празник за малката търновска певица, тъй като заедно с участието си на финала, тя ще започне десетата година от своето рождение.   ", "date": "2019.07.20", "title": "Изгряващата музикална звезда Сиера Лари е сред финалистите в национален конкурс"}
{"url": "https://www.actualno.com/society/zaradi-izgrajdane-na-tol-sistemata-spirat-izcjalo-dvijenieto-po-chast-ot-magistrala-trakija-news_770064.html", "text": "      В продължение на един час тази вечер ще бъде спряно изцяло движението по част от автомагистрала „Тракия”.      За времето от 23.00 до 24.00 часа ще бъде спряно движението в двете посоки от 40 до 44 километър на магистрала „Тракия“ в района на Ихтиман. За да не се затруднява трафикът през деня, късно вечерта, ще се монтира рамка, на изграждащата се електронна система за събиране на такси за ползване на републиканската пътна мрежа на база изминато разстояние за превозни средства над 3,5 тона (тол). Шофьорите могат да ползват като обходен маршрут първокласният път I-8 през Ихтиман или да изчакват на място на магистралата, казват от пътната агенция.   Необходимо е шофьорите да карат внимателно, със съобразена скорост и да спазват стриктно пътната сигнализация. ", "date": "2019.07.20", "title": "Заради изграждане на тол системата: Спират изцяло движението по част от магистрала „Тракия”"}
{"url": "https://www.actualno.com/europe/italianskata-policija-na-krak-zaradi-opasnost-ot-atentat-v-rim-news_770145.html", "text": "      Максимално равнище на терористична заплаха бе обявено в италианската столица Рим. Полицията издирва млад сириец, който в засечени телефонни разговори е заявил намерението си да извърши атентат в града в събота сутринта, съобщи вестник „Кориере дела Сера”. По информацията на изданието 28-годишният сириец в телефонния разговор казал, че „утре в Рим ще отиде в рая”.      Властите имат снимката на млад човек пред Бранденбургските врата в Берлин. Именно в Берлин през декември 2016 година извърши терористичен акт тунизиецът Анис Амри, който впоследствие бе убит от полицията в Милано. Полицейското управление на Рим е предало на всичките патрули изображения с външността на сириеца, пише Дарик.    ", "date": "2019.07.20", "title": "Италианската полиция на крак заради опасност от атентат в Рим"}
{"url": "https://www.actualno.com/healthy/epidemija-hiljadi-sa-jertvite-na-ebola-v-kongo-news_770051.html", "text": "      Броят на починалите от ебола в Демократична република Конго надхвърли 1700 души, съобщи министерството на здравеопазването в африканската страна.      Здравното министерство започва ваксинирането на хора в двумилионния град Гома, които са били в контакт с християнски пастор, умрял от болестта тази седмица. Няма други потвърдени случаи на ебола в града, информира Дарик.   От миналата година страната е център на втората по големина епидемия на ебола в историята. До момента общо 1705 души са починали от вируса.\r\nСветовната здравна организация призова в сряда съседните страни Южен Судан, Уганда и Бурунди да увеличат готовността си за диагностициране и справяне с болестта, ако бъде привнесена на тяхна територия.   ", "date": "2019.07.20", "title": "Епидемия: Хиляди са жертвите на Ебола в Конго"}
{"url": "https://www.actualno.com/plovdiv/plovdivski-pojarnikari-izvadiha-ot-marica-prazni-vareli-ot-himikali-news_770150.html", "text": "      Пловдивски пожарникари извозиха до депото за опасни материали в село Цалапица 6 празни варела. Те били открити вчера в коритото на река Марица в града. При направена проверка на място е установено, че варелите са били ползвани за съхранение на химикал, чрез който се одорира пропан-бутан.      В хода на проверката, съвместно с екипи на ОДМВР-Пловдив, в пункт за изкупуване на метали, намиращ се в близост, са открити още 10 идентични варела, но херметически затворени, които също са депонирани в Цалапица. При извършените замервания на място – и в реката, и в пункта, няма следи от замърсяване. Работата по изясняване на случая продължава.    ", "date": "2019.07.20", "title": "Пловдивски пожарникари извадиха от Марица празни варели от химикали"}
{"url": "https://www.actualno.com/society/ovacii-za-amerikanka-za-devojko-mari-hubava-na-rojen-news_770131.html", "text": "      Американка обра овациите на Роженския събор днес заради впечатляващото изпълнение на песента „Девойко, мари, хубава“, която впоследствие се оказа, че е научила от YouTube. Докато тя пееше на сцената, съпругът й си купи риза с български народни мотиви.      Пред журналисти 28-годишната жителка на Тексас Рейчъл обясни, че от видеосайта е научила много български народни песни.    \"България има най-хубавата  фолклорна музика, най-сложният ритъм и най-добрата храна\", каза тя. Младата жена е за първи път в България заедно със съпруга си Масуд. Дошла е на събора, привлечена от магията на българския фолклор.  \"Първите изпълнения, които чух, бяха на \"Мистерията на българските гласове\". Заобичах вашия фолклор. Репетирах много. Много сложна е музиката ви. Дойдох, за да чуя на живо българска музика. Тук е невероятно. Аз вече обичам този събор, отново ще дойда в България\", обеща американката.\r\nСред песните, които е научила от интернет, са \"Кавал свири\", \"Македонско девойче\", \"Що ми е мило и драго\". ", "date": "2019.07.20", "title": "Овации за американка за „Девойко, мари, хубава“ на Рожен"}
{"url": "https://www.actualno.com/society/sedmichna-prognoza-za-vremeto-za-22-28-uli-news_769920.html", "text": "      Новата седмица ще започне с истинско лятно слънчево време. В ще бъде горещо, без валежи и с максимални температури, достигащи 36 градуса.      Във над цялата страна ще се заоблачи. Очаква ни дъжд и максимални температури между 21 и 28 градуса.   В валежите ще спрат и над цялата страна ще бъде слънчево. Температурите ще започнат да се покачват и ще достигнат 29 градуса.\r\nВ не се очаква особена промяна във времето. Остава слънчево и без валежи с максимални температури между 24 и 33 градуса.  През времето ще е чудесно за плаж - без дъжд и много слънце. Термометърът ще достигне 35 градуса. ", "date": "2019.07.20", "title": "Седмична прогноза за времето за 22-28 юли"}
{"url": "https://www.actualno.com/asia/sasht-izglejda-sa-gotovi-za-vojna-v-persijskija-zaliv-news_770060.html", "text": "      Съединените щати подготвят военна операция, наречена \"Страж\", предназначена да обезопаси морските пътища в Близкия изток, се казва в изявление на Централното командване на САЩ, предаде БГНЕС.      Подготовката на операцията в Персийския залив започна на фона на задържането в петък от иранската Ислямска революционна гвардия на британски танкер поради нарушаване на международните правила. По-късно стана известно, че изпълняващият длъжността министър на отбраната Ричард Спенсър е одобрил прехвърлянето на американски военни части в Саудитска Арабия, за да \"защити интересите на САЩ\" в региона на Близкия изток.\r\n\"Въз основа на взаимното сътрудничество между Саудитска Арабия и Съединените американски щати и желанието им да подобрят всичко, което може да запази сигурността в региона и неговата стабилност ... Крал Салман даде одобрението си да приеме американските сили\", заявява говорител на саудитското министерство на отбраната, цитиран от саудитската държавна информационна агенция.   \"Централното командване на САЩ разработва международната морска операция \"Страж\", за да засили контрола и сигурността по ключовите водни пътища в Близкия изток, за да гарантира свободата на корабоплаването в светлината на последните събития в региона на Персийския залив\", се казва в изявление на командването. Целта на операцията \"е да съдейства за стабилността в морето, да осигури безопасно преминаване и да намали напрежението в международните води в целия Арабски залив, Ормузкия пролив, пролива Баб ел-Мандеб и Оманския залив.\"  Според информацията, Съединените щати ще координират операциите си в рамките на операцията \"Страж\" със своите съюзници, за да \"гарантират свободата на корабоплаване в региона и да защитят жизненоважни морски пътища\".\r\nВече има обаче въпроси как всъщност ще действа планът, тъй като досега по официална информация би трябвало съответният охраняван кораб да бъде пазен от военен кораб на съответната държава, участваща в \"Страж\" - според това кой цивилен кораб под какъв флаг плава. Досега няма и пълна яснота кои държави ще помагат на САЩ. Отделно стои въпросът и дали това няма да доведе до война, след като се появиха спомените от 1987 година и как Роналд Рейгън нареди американски военни кораби да пазят кувейтски търговски кораби в т.нар. Операция \"Ърнест Хил\", при която кувейтските кораби плаваха под американски флаг, за да не посмее Техеран да ги атакува. Операцията се проведе без одобрението на Конгреса. Но през 1987 година ирански военни атакуват кораб, плаващ под американски флаг (Sea Isle City), а в отговор САЩ унищожават две петролни платформи на Иран. Следва истинска морска война - с американски атаки срещу ирански петролни съоръжения в отговор на ирански атаки срещу търговски кораби, включително с мини, кулминацията на която идва, когато американският военен кораб Vincennes сваля погрешка ирански пътнически самолет Airbus на 3 юли, 1988, тъй като го обърква с ирански изтребител F-14. Загиват 290 цивилни, от тях 248 иранци, включително 66 деца, а САЩ плаща 61,8 млн. долара компенсация на Иран през 1996 година. Ескалацията на ситуацията        През последните няколко месеца ситуацията в Персийския залив и прилежащите райони значително се влоши и постепенно ескалира. в Оманския залив в средата на юни. Според информация от страна на САЩ, на борда им били взривени магнитни мини, което причинило пожар. Иран отрича всякакво участие в инцидента, макар да беше публикувано видео на лодка с хора, за които Вашингтон твърди, че са ирански военни и които се опитали да махнат невзривила се мина.\r\nСлед това се последва друг инцидент - иранските военни съобщиха за , след като той нарушил иранското въздушно пространство. В същото време Централното командване на американските въоръжени сили обяви, че безпилотният самолет е бил свален над Ормузския проток, в международното въздушно пространство.\r\nПреди няколко дни се появи информация за опит на иранските военни да задържат на фона на з на Ислямската република в Гибралтар. Техеран отрича тези твърдения. ", "date": "2019.07.20", "title": "САЩ изглежда са готови за война в Персийския залив "}
{"url": "https://www.actualno.com/society/malka-stypka-za-choveka-gigantski-skok-za-chovechestvoto-50-godini-ot-apolo-11-news_770077.html", "text": "      Днес се навършват 50 години от мисията на американския кораб „Аполо  11“, който кацна на Луната, съобщава AFP. Преди половин век астронавтите  Нийл Армстронг и Едуин Олдрин станаха първите хора, стъпили на  повърхността на земния спътник в рамките на събитие, излъчено по  телевизията и наблюдавано от половин милиард души.      Тяхната  камера, носеща името „орел“ се отделя в 20:18 часа средно гринучко  време на 20 юли 1969 г., като шест часа по-късно Армстронг поставя своя  ляв крак на лунната повърхност, изричайки знаменитите думи „това е една  малко стъпка за човека, но един гигантски скок за човечеството“,  припомня Агенция Фокус.   НАСА се готвеше в продължение на няколко  седмици за да чества годишнината, организирайки изложби на цялата  територия на САЩ и най-вече в „Космически център Кенеди“ в Калифорния, и  „Космически център Джонсън“ в Тексас. В събота американският  вицепрезидент Майк Пенс ще направи обръщение в калифорнийския център, от  където Армстронг, Олдрин и третият член на екипажа – Майкъл Колинс,  излитат към Луната. В предишната си реч от март тази година, Пенс обяви,  че следващите хора трябва да бъдат изпратени на Луната до 2024 г. ", "date": "2019.07.20", "title": "\"Малка стъпка за човека, гигантски скок за човечеството\": 50 години от \"Аполо 11\""}
{"url": "https://www.actualno.com/america/vulkan-v-peru-trygna-da-izrigva-naredena-e-masova-evakuacija-video-news_770057.html", "text": "       Перуанските власти разпоредиха евакуацията на стотици хора, живеещи в близост до вулкана Убинас в южната част на Перу, след две изригвания и дъжд от пепел и газ, съобщава БГНЕС, позовавайки се на АФП.        Решението за евакуацията дойде след като Геофизичния институт на Перу съобщи, че \"процесът на изригване на вулкана Убинас продължава\" и препоръча нивото на тревога да се \"повиши от жълт код до оранжев\".\r\nОранжевият сигнал е предпоследният преди червения сигнал, максималното ниво на опасност.  Вулканът Убинас се намира в района на Мокуега, на 1 250 километра южно от Лима и се издига на 5 672 метра над морското равнище.\r\nЗа първи път този вулкан, който е най-активният в Перу, изригва от 2017 г. насам. Стълбът дим се издигна на шест километра над върха на вулкана, а ветровете го отнесоха към границата с Боливия.      ", "date": "2019.07.20", "title": "Вулкан в Перу тръгна да изригва, наредена е масова евакуация (ВИДЕО)"}
{"url": "https://www.actualno.com/curious/kak-da-spechelite-edna-jena-zavinagi-spored-zodijata-news_769829.html", "text": "             Ето как можеш да завладееш една жена без проблем според нейната зодия.    Първото нещо, което може би ще забележиш, когато тръгнеш да се срещаш с жена зодия Овен, е, че две срещи с нея никога няма да минат по един и същи начин. Или поне не трябва, ако искаш да имаш успех с нея. Тя е пълна с енергия, всичко наоколо й е интересно и в същото време е страшна любовница. Малко неорганизирана, нетърпелива и жадна за емоции, тя е готова да замине на почивка още утре, без да е резервирала хотел и без да познава всеки в компанията. Обикновено не е трудно да се прекрачат границите с тях и сексът няма да е мираж, ако си изиграеш добре картите.   Усмихната, сравнително капризна и често интелигентна, жената Телец е добра партия. Ако искаш да я имаш, я заведи в хубав ресторант (те са чревоугоднички) и след това я прелъсти със страстен танц. Често обаче може да изпаднеш в ситуация, в която си казваш „Какво пък иска тази“, тъй като високото им самочувствие ги прави колебливи и неуверени. Обикновено има много приятели и бързо се сприеятелява с хората. Искаш да я спечелиш – тогава не бягай от клишето. Трябва да си красив, влиятелен, изключително внимателен и добър любовник. Веднъж обаче влюби ли се в теб, тя е перфектната жена за съпруга и сериозна приятелка.         ", "date": "2019.07.20", "title": "Как да спечелите една жена ЗАВИНАГИ според зодията   "}
{"url": "https://www.actualno.com/europe/turcija-njama-da-se-poddadem-na-natisk-prodyljavame-sondajite-kraj-kipyr-news_770135.html", "text": "      Турция няма да се поддаде на натиска от санкции от страна на Европейския съюз и ще продължи сондажните работи в района на Кипър, заяви турският вицепрезидент Фуат Октай в столицата на самообявилата се Севернокипърска турска република /СКТР/ Лефкоша (Никозия). В градът се провеждат мероприятия по случай въоръженото нахлуване на Турция през 1974 г.      Анкара никога няма да се огъне под натиска от санкции за проучвателни и сондажни дейности, за които се говори в заключителната декларация на заседанието на Съвета за външни работи на ЕС, заяви Октай. Енергийните ресурси в Източното Средиземноморие трябва да се използват за постигането на мир и стабилност на острова, допълни той. Подобна позиция изрази преди дни и външният министър Мевлют Чавушоглу.   Напрежението възникна, след като през май Турция изпрати кораба „Фатих“ край западните брегове на разделения от години остров. В началото на юли към него се присъедини и още един кораб, който също се предвижда да извършва сондажи и експлоатиране на залежите на газ в региона. ", "date": "2019.07.20", "title": "Турция: Няма да се поддадем на натиск, продължаваме сондажите край Кипър"}
{"url": "https://www.actualno.com/asia/iran-osvobodi-i-vtorija-zadyrjan-korab-news_770047.html", "text": "      Британският собственик на втория танкер Stena Impero, за който се твърди, че е бил задържан от иранските власти в Персийския залив, заяви, че кораба временно е бил задържан от въоръжени сили, но сега е освободен да отплува.      „Комуникацията с кораба (Stena Bulk) е възстановена и капитанът потвърди, че въоръжената охрана е слязла от борда  и корабът е свободен да продължи плаването. Екипажът се чувства сигурен и добре, се казва в изявление от собственика на кораба „Месдар“ Norbulk Shipping UK, цитирано от БГНЕС.\r\nОт компанията съобщават, че регистрираният в Либерия кораб е бил задържан и на борда се е качил въоръжен патрул около 16:30 GMT. Не се дават повече подробности, но се уточнява, че корабът е бил насочен на север към Иран. От компанията заявяват, че до 20:00 GMT въоръженият патрул е напуснал кораба и той е свободен да продължи плаването си. Според уебсайта Marine Traffic корабът е бил на път от Китай до Саудитска Арабия, съобщава АФП.   Когато новината за задържането беше потвърдена, Великобритания заяви, че Иран е заловил два кораба в Персийския залив, а външният министър на Великобритания Джереми Хънт осъди инцидентите като \"неприемливи\" и каза, че е \"изключително загрижен\". Британският посланик в Техеран е в контакт с иранските власти \"за разрешаване на ситуацията\", добави той.  Оказа се и, че на борда на задържания от Иран танкер Stena Impero се намират трима руски граждани. \"На борда има общо 23-ма души, от които трима са руснаци. Останалите са граждани на Латвия, Филипините и Индия\", заявява представителят на собственика.\r\nДругият задържан кораб плува под либерийски флаг, но се оказа, че е собственост на британската компания Norbulk Shipping.\r\nИранската революционна гвардия обяви по-рано вчера, че е конфискувала британския танкер Stena Impero, собственост на шведския корабен гигант Stena Bulk, за нарушаване на \"международните морски правила\". След това танкерът „Mesdar“, плаващ под либерийски флаг, собственост на британската компания Norbulk Shipping, е бил задържан след рязко отклонение от курса си в същия участък.     ", "date": "2019.07.20", "title": "Иран освободи и втория задържан кораб"}
{"url": "https://www.actualno.com/society/ucheni-otkriha-doma-na-apostolite-petyr-i-andrej-news_770019.html", "text": "      При археологически разкопки в израелската област Галилея беше открит дома на апостолите Петър и Андрей, на чието място по-късно е издигната църква. Мордехай Авиам от колежа Кинерет заяви, че разкопките в Ел-Арадж потвърждават, че там се е намирало древното рибарско селище Бетсаида, където са били родени братята Петър и Андрей, според „Евангелието на Йоан“, съобщава БГНЕС.      Византийската църква е намерена близо до останки от римско селище, което съответства на местоположението на Бетсаида, както е описано в I век от римския историк Флавий Йосиф, заяви Авиам. Този район е бил посетен около 725 г. от баварския епископ Уилибалд. Той съобщава, че църква е била издигната на мястото, където по-рано е бил домът на двамата апостоли. Според Уилибалд Бетсаида се е намирала между библейските места Карпенаум и Курси.   \"Изкопахме само една трета от църквата, малко по-малко, но имаме църква и това е сигурно\", заяви археологът пред Франс прес.  „Планът е на църква, датите са византийски, подовете са покрити с типичната мозайка... всичко това е типично за една църква“, добави той. „Между Капернаум и Курси има само едно място, където църквата е описана от посетителя през осми век и ние я открихме, така че това е тази\", категоричен е Мордехай Авиам. \r\nСвети Петър, който в началото е рибар, е един от първите последователи на Исус и водач на Църквата след неговото възкресение. Християните разпознават свети Петър, първоначално рибар, като един от първите последователи на Исус и водачът на ранната Църква. Католическата църква също така го почита като своя първи папа.  Ел-Арадж, известен като Бейт Хабек на иврит, не е единственият кандидат за мястото на Бетсаида. На около два километра от е-Тел са открити значителни укрепления от 9 век преди новата ера и „римски къщи с риболовни съоръжения, включително железни котви, рибарски куки, както и останките от това, което може да е римски храм“. Авиам и неговият международен екип, който включва професор Стивън Нътли от Ню Йорк, са убедени, че извършват разкопки на правилното място. „Имаме римско селище. Там имаме керамика, монети, също каменни съдове, които са типични за еврейския живот от първи век. Убедени сме, че Ел-Арадж е много по-добър кандидат да Бетсаида, отколкото е-Тел“, каза Авиам. ", "date": "2019.07.20", "title": "Учени откриха дома на апостолите Петър и Андрей "}
{"url": "https://www.actualno.com/europe/kakvo-ljato-ochakva-ursula-fon-der-lajen-news_769943.html", "text": "      След като договори собственото си потвърждение като председател на Европейската комисия, сега трябва да събере екип от 27 държави, който да й помогне да управлява блока.      Бившият германски министър на отбраната ще се нуждае от цялото си политическо и дипломатическо умение, за да обедини комисия от различни страни и партии.\r\nИ тогава, през октомври, тя ще трябва да се върне в Европейския парламент, който едва одобри собствената ѝкоронация и да помоли да подкрепи назначенията ѝ.\r\nТя има цяло лято пред себе си. Ето някои от странностите, препятствията и предизвикателствата, които 60-годишната майка на седем деца трябва да договаря, пише в анализ АФП, преведен от БГНЕС, който гласи следното:   Ще има ли Брекзит? Обединеното кралство ще напусне Европейския съюз на 31 октомври, един ден, преди Фон дер Лайен да встъпи в длъжност, така че Брекзит  не трябва да бъде проблем, нали?\r\nЕ, вероятно не, но британската политика е в хаос и остава несигурно дали предполагаемият премиер Борис Джонсън ще направи Брекзит.    Ако не го направи, новата Европейска комисия трябва да има 28 члена, поне за известно време, но не е ясно дали Лондон дори ще определи някой, който да заеме мястото си. Още жени? Фон дер Лайен ще бъде първата жена, която ще ръководи комисията, и обеща, че нейният екип ще отразява равенство 50:50 между мъжете и жените.\r\nЗа тази цел тя е помолила държавите-членки да номинират както мъж, така и жена за своето място, така че тя да избере балансиран набор от назначения.\r\nКъде е спънката? Страните-членки изглежда са напълно игнорирали нейното искане и тези, които вече са обявили номинации, са изпратили само по едно име.   Същото се случи и когато мъжът-предшественик на Фон дер Лайен, Жан-Клод Юнкер, поиска балансирани двойни номинации през 2014 година.\r\nНеговата комисия включва девет жени. Ще открие Фон дер Лайен повече? Решението На теория комисията е екипът на Фон дер Лайен, ратифициран от послушното центристко мнозинство в парламента.\r\nНа практика същият съвет на лидерите на държавите-членки на ЕС, които избраха германцката, също започнаха да номинират нейните комисари.\r\nХоландският социалдемократ Франс Тимерманс беше заместник-председател в комисията Юнкер и той също ще бъде вицепрезидент на Фон дер Лайен.\r\nКъм него ще се присъедини датският комисар по конкуренцията Маргрет Вестагер.\r\nТимерманс и Вестагер се радват на подкрепата на социалистическите и либералните групи в парламента, които трябва да бъдат успокоени, след като лидерите на ЕС ги отхвърлиха като кандидати за върховната длъжност.\r\nОтиващия си от поста външен министър на Испания Жозеп Борел също ще бъде равен на тях като върховен представител за външните работи. Военна плячка Фон дер Лайен може да има повече свобода да раздава портфейли на другите комисари, но и тук националните столици се блъскат за най-престижните или мощни роли.\r\nФранция е хвърлила око на търговията или на околната среда, която Холандия иска да защити. Италия е решена да превземе  заетостта, индустрията или конкуренцията. Изтокът  се среща със Запада По-новите членове на съюза, бившите комунистически държави от Централна и Източна Европа, все по-настойчиво настояват да играят по-голяма роля в Брюксел, а Фон дер Лайен казва, че иска да помогне.\r\nУправляващата партия в Полша, дясната популистка „Право и справедливост“,  бързо заяви, че е предоставила гласовете, които осигуриха мнозинството на номинирания, когато беше одобрена във вторник.\r\nСега те, заедно с други повече или по-малко авторитарни гласове на изток, искат да бъдат чути. Загърбените Зелени Зелените проведоха добри европейски избори, увеличавайки броя на местата си в много северни и западни страни и много искат поне един пост в комисията.\r\nПроблемът е, че те не контролират нито едно от националните правителства, които номинират 27-те имена, и отказаха да се присъединят към други проевропейци в гласуването за Фон дер Лайен.\r\nТе присъстват в някои коалиционни правителства, но Дания подкрепя Вестагер, Люксембург избра социалдемократа Николас Шмид, а Финландия изпраща Юта Урпилайнен, социалист.\r\nМоже би Швеция ще помогне и ще избере Зелен? Или Белгия, ако тя образува правителство през следващите няколко седмици. Кой друг? Освен споменатите по-горе имена, определен брой други държави-членки са изпратили свои кандидати.\r\nБългария подкрепя консервативната Мария Габриел, Естония иска либералът Кадри Симсон и Ирландия ще номинира отново сегашния комисар по земеделието Фил Хоган.\r\nОт Унгария приветствайте Ласло Трошчани, от Литва комисаря по финансите Валдис Домбровскис, от Австрия десноцентристът Йоханес Хан и социалдемократът от Словакия Марош Шефчович.\r\nА Гърция изпраща познато лице, Маргаритис Шинас, бившият евродепутат, който беше говорител на отиващата си комисия. ", "date": "2019.07.20", "title": "Какво лято очаква Урсула фон дер Лайен? "}
{"url": "https://www.actualno.com/society/ogromni-opashki-na-gkpp-kapitan-andreevo-hiljadi-avtomobili-minavat-na-den-prez-punkta-news_770075.html", "text": "      Огромен наплив от пътуващите от Западна Европа към Турция отбелязват през последните дни на граничния пункт \"Капитан Андреево\". Само за миналия уикенд през пункта са преминали близо 18 000 автомобила със 70 000 пътници. Очаква се днес и утре трафикът отново да бъде засилен.      Пътуващите за Турция трябва да се въоръжат с търпение, тъй като огромният поток може да доведе до часове чакане на границата. Огромните опашки са традиционни за това време на годината и се дължат най-вече на пътуването на турските гастарбайтери от цяла Европа към родината им.   „За последните 24 часа са преминали около 9 000 автомобила и близо 30 000 пътници. Миналия уикенд цифрите бяха почти същите. Заради натрупването, което се е образувало на пункта, сме отворили всички автоматизирани места на „Изход”. Преминаването на един автомобил трае в рамките на 30-40 мин”, каза началникът на ГКПП „Капитан Андреево” Емил Гочев пред Нова телевизия. ", "date": "2019.07.20", "title": "Огромни опашки на ГКПП \"Капитан Андреево\", хиляди автомобили минават на ден през пункта"}
{"url": "https://www.actualno.com/business/zasileni-merki-za-prevencija-na-afrikanskata-chuma-po-svinete-news_770080.html", "text": "      Расте броя на огнищата на африканска чума по домашните прасета у нас. В област Добрич мерките за превенция се засилват, за да не се допусне заразата да засегне свиневъдни обекти, съобщава БНТ.      Последният случай на открита зараза в Добричко е при диво прасе, блъснато от кола и открито мъртво край Дуранкулак. Областта е една от критичните за разпространение на заразата, тъй като граничи с Румъния, където огнищата на заболяването са над 1500. Една от превантивните мерки е дезинфекция на влизащите в страната автомобили. Изграденото защитно съоръжение по цялата сухопътна граница с Румъния е в добро състояние, показват проверките.   Кметовете ще запознаят всички собственици на прасета, които се отглеждат в задните дворове от опасностите от отглеждането им.„Към стопаните в трикилометровата зона поне, ако е възможно така да направят, че да не отглеждат прасета. Разбираме тяхното безпокойство, но по-важно е да запазим целия отрасъл, отколкото едно или две прасета“, заяви заместник-областният управител на Добрич Живко Желязков.\r\nСпециалистите разчитат мерките да дадат резултат и болестта да не достигне до големите ферми в областта. В свинеферми в Добричко се отглеждат около 70 000 животни.   ", "date": "2019.07.20", "title": "Засилени мерки за превенция на африканската чума по свинете"}
{"url": "https://www.actualno.com/chronicles/izbuhva-ilindensko-preobrajenskoto-vystanie-news_769982.html", "text": "      Илинденско-Преображенско въстание е въстание в Османската империя, организирано от Вътрешната македоно-одринска революционна организация. То избухва на 2 август (нов стил) 1903 година и обхваща Македония и Одринско. Въстанието отбелязва връхна точка в национално-освободителната борба на македонските и тракийски българи. По данни на ВМОРО, заради потушаването на въстанието 30 000 души от засегнатите региони на Османската империя бягат в България.      Илинденско-Преображенското въстание избухва преждевременно, преди да бъде завършена всестранната подготовка на населението. Затова масово въстание избухва само в два революционни окръга. През 1903 г. не съществуват реални възможности за победен изход от въоръжена борба. Османската империя все още притежава огромни човешки, военни и икономически ресурси, които не могат да бъдат пречупени от една балканска държава, а още по-малко от населението на една провинция. Международното положение също не позволява благоприятен изход. Великите сили все още не са готови да пристъпят към решаване на сложния Източен въпрос. Русия е заета в Далечния изток, където назрява въоръжен конфликт с Япония. Австро-Унгария, другата държава с решаващ глас в балканските дела, все още не е завършила юридическото присъединяване към империята на окупираните през 1878 г. Босна и Херцеговина, за да допусне ново преразпределение на политическата карта на полуострова. Балканските държави също много внимателно и ревниво следят борбите на българското население за свобода и са решителни противници на реформи без тяхно участие, тъй като това означава застрашаване на интересите им в района, независимо от това колко обосновани са били те. Въпреки поражението, въстанието събужда европейското обществено мнение.    ", "date": "2019.07.20", "title": "Избухва Илинденско-Преображенското въстание"}
{"url": "https://www.actualno.com/politics/general-popov-imashe-iziskvane-parite-za-iztrebitelite-da-se-platjat-nakup-vzehme-pravilnoto-reshenie-news_770101.html", "text": "      Избрахме сигурност. Така коментира в „Тази събота” по Би Ти Ви одобрената от парламента сделка за купуване на осем изтребителя F-16 Блок 70 ген. Константин Попов, председател на Комисията по отбрана в Народното събрание и бивш началник на ВВС. Той допълни, че решението е било правилно, защото процесът по модернизиране на военновъздушните сили е продължил над 30 години.      Ген. Попов обясни, че крайната сума за придобиването на самолетите е 1,256 млрд. долара. Председателят на Комисията по отбрана заяви, че ще бъде платено само посоченото в договора с американската компания „Локхийд Мартин” и цената няма да се увеличи. „Всяка една техника, както казва министърът на отбраната Красимир Каракачанов: „И Мерцедес да си купиш, след време трябва да смениш филтъра и маслото”. Тази цена е за пакета, който сме приели и според мен ние придобиваме най-добрия възможен самолет, който можем да си позволим”, допълни ген. Попов. Той допълни, че има изискване от американска страна парите да бъдат платени накуп. „Ставаше въпрос, дали това може да спре целия процес или да се продължи. Тук идва и отговорното решение на премиера Борисов. Това решение на министър-председателя беше одобрено от парламента с ратифицирането на договорите”, заяви той.   \"След 30 години мъки и убеждаване колко е важно да имаш отбранителни способности, в крайна сметка взехме правилното решение\", категоричен е ген. Попов. По думите му страната ни е направила пробив, с който се е постигнала реалната модернизация на българската армия. \r\nГенерал Попов посочи, че Американският конгрес трябва да реши дали да ни отпусне допълнителни боеприпаси, които страната ни все още не е закупила. „Боеприпасите за въздух-повърхност и въздух-земя са намалени, но са придобити други неща – учебни боеприпаси, които дават възможност за подготовка. Важно е да се отбележи, че ние имаме разрешение от Конгреса на САЩ, по всяко едно време, да ги придобием”, каза още бившият шеф на ВВС. Той заяви, че е абсурдно страната ни да купи тези изтребители, за да ги държи на земята.   ", "date": "2019.07.20", "title": "Генерал Попов: Имаше изискване парите за изтребителите да се платят накуп, взехме правилното решение"}
{"url": "https://www.actualno.com/europe/hakeri-probiha-profila-na-londonskata-policija-v-tuityr-news_770107.html", "text": "      Лондонската полиция е станала жертва на хакери, които са разбили официалния профил на институцията в социалната мрежа „Туитър“, публикувайки редица ексцентрични съобщения, съобщава британският вестник Telegraph. Съобщенията са с антиполицейска насоченост и призовават за освобождаването на обвинения в изнасилване рап изпълнител Дигга Д., като някои от тях са съдържали нецензурни думи по адрес на полицаите, предава \"Фокус\".      От Скотланд ярд заявиха, че официалната страница на полиция „Метрополитън“ е била обект на „неоторизиран достъп“. Според старши полицейският офицер Рой Смит, екипът на полицията „работи усърдно за да изтрие съобщенията и подсигури сигурността на профила“. В изявлението си служителят призовава потребителите на „Туитър“ да \"игнорират съобщенията от профила на полицията докато не се възстанови контрола върху него“.   Рано сутринта в събота обидните „туитиве“ бяха свалени. Официален говорител на „Метрополитън“ отрече да е имало „хакване“ на профила, като в момента се установяват подробностите по случа ", "date": "2019.07.20", "title": "Хакери пробиха профила на лондонската полиция в Туитър"}
{"url": "https://www.actualno.com/politics/borisov-bylgarija-shte-podkrepi-kioveshi-za-evropejski-glaven-prokuror-news_770116.html", "text": "      България ще гласува за избирането на румънката Лаура Кьовеши за европейски главен прокурор. Подкрепата за румънската прокурорка е обещана от премиера Бойко Борисов пред Людовик Орбан, председател на Националната либерална партия на Румъния, съобщава \" \".      НЛП е румънската дясна партия, която си води сестринска на ГЕРБ и членува в ЕНП. Борисов и Орбан са обсъждали подкрепата за Кьовеши, срещу която се бори румънското социалистическо правителство, още в края на юни при среща на двамата в София. В телефонен разговор миналата седмица българският премиер е потвърдил подкрепата си за румънката.    ", "date": "2019.07.20", "title": "Борисов: България ще подкрепи Кьовеши за европейски главен прокурор"}
{"url": "https://www.actualno.com/ruse/blestjashto-predstavjane-na-obshtinski-mladejki-dom-ruse-na-leten-festival-v-italija-news_770102.html", "text": "      Танцово студио „Импулс”, мажоретен състав „Екстрийм“ и вокална група „Приста” към Общински младежки дом – Русе се представиха отлично на Х Международен летен фестивал Meet the tradition в Монтекатини Терме, Италия. В тазгодишното издание се включиха 19 групи от България, Испания, Израел, Унгария, Ирландия, Латвия, Русия, САЩ и др.       Фестивалът се проведе в две вечери, като първата участниците представиха атрактивно дефиле по главната улица на град Монтекатини Терме. Българската група развя националния трибагреник и знамето на Община Русе, а туристи и италианци се снимаха с атрактивните участници от България. В първата концертна вечер момичетата от балет „Импулс” с хореограф Петя Бонева се представиха с различни танци на съвременни песни, които бяха аплодирани от публиката. Мажоретките от „Екстрийм“ с ръководител Вероника Миланова представиха различни композиции и бяха едни от най-атрактивните участнички във фестивала, а вокална група „Приста“ с ръководител Доротея Бальовска покори сърцата на публиката с разнообразен репертоар от български и италиански песни.\r\nПрез втората фестивална вечер съставите се представиха с фолклорна програма, с която развълнуваха, впечатлиха и докоснаха сърцата на цялата публика.  При награждаването на участниците и техните ръководители – с плакет, купа и грамота, директорът на фестивала Роберто Кастелини покани русенци да участват във фестивала и през 2020 г.    „Русе се представи вдъхновяващо, с истинско присъствие на сцената. Благодарим на Община Русе, на Общински младежки дом – Русе, че ни подарихте това вълнуващо преживяване”, заяви артистичният директор на фестивала Светлана Руменова.    Специално внимание към русенската група показаха лично кметът на Монтекатини – Лука Барончини и заместникът му по сигурността Емилиано Кориери, които поздравиха ръководителите и децата за прекрасното представяне на фестивалната сцена. Извън фестивалната програма, децата разгледаха част от красивата и топла Италия като посетиха Венеция, Флоренция и прекрасните кътчета на Монтекатини Терме. Участието във фестивала Meet the tradition стана факт, благодарение и на подкрепата на Община Русе и общинска фондация „Русе – град на свободния дух”. ", "date": "2019.07.20", "title": "Блестящо представяне на Общински младежки дом - Русе на летен фестивал в Италия  "}
{"url": "https://www.actualno.com/society/hiljadi-kokoshki-izgorjaha-pri-pojar-kraj-peshtera-news_770126.html", "text": "      Всички 30 000 кокошки носачки са изгорели живи при вчерашния опустошителен пожар в Пещера. Пламналата около 16:30 часа следобед ферма - една от най-големите в Пазарджишко, е напълно унищожена, а огънят е бушувал почти до полунощ, съобщава Дарик.      В гасенето са се включили три противопожарни автомобила с 15 огнеборци, съобщават от Областната дирекция на МВР. С огромни усилия огнеборците са успели да овладеят пожара и към 23 часа е напълно изгасен. В резултат на стихията са унищожени хиляди кокошки-носачки, готова продукция от яйца, около 800 кв. м покривна конструкция и оборудване.   Спасени са други 5 сгради, намиращи се в непосредствена близост, както и два фуражни силоза. Размерът на щетите на собственика на птицефермата се изясняват. Разследват се и причините за пожара. ", "date": "2019.07.20", "title": "Хиляди кокошки изгоряха при пожар край Пещера"}
{"url": "https://www.actualno.com/society/na-ilinden-starozagorskoto-selo-bydeshte-otbeljaza-hramovija-si-praznik-snimki-news_770088.html", "text": "      Селото с оптимистичното име Бъдеще отбеляза с фолклорен празник в навечерието на Илинден храмовия си празник. В него участваха певческата група \"Ахиевци\" при местното Народно читалище \"Васил Левски-121 г.\" За настроението на жителите на селото и гостите на празника свири хасковският оркестър \"Орион бенд\". По традиция празникът започна с литургия и молебен за здраве в местния храм „Св. Пророк Илия“. За празника гостуваха общинските съветници Николай Николов и Николай Овчаров, старозагорският омбудсман Надежда Чакърова, кметове от съседни села и приятели на селото. Село Бъдеще съществува от векове, за което свидетелства и могила от Римско време. Тя не е проучвана, тъй като върху нея се издига камбанарията на местния храм. В околността са намерени следи от първобитно и от тракийско селище и стари кости. Първите писмени сведения за селото са в турските регистри от XVIII век, когато се е наричало Ахиево (Мечкадарево). През Възраждането в селото е основан революционен комитет, а жителите му участват в Старозагорското въстание през 1875-а и в Руско-турската освободителна война.През 1877 г. по време на Старозагорското клане селото е опожарено, а жителите му бягат в планината. След като се връщат и го възстановяват, през 1906 г. го наричат Бъдеще и е единственото селище с това оптимистично име в България.      Православният му храм \"Свети пророк Илия\" е построен през 1852 г. и действа до днес. През 1921 г. е създадено Народното читалище „Васил Левски\",което и днес е културно-просветно средище на Бъдеще. Местната кооперация отглежда царевица, пшеница, ечемик и в селото работи една от модерните кравеферма в областта. Близостта му до областния център през последните години го прави удобно и за живеене.    ", "date": "2019.07.20", "title": "На Илинден старозагорското село Бъдеще отбеляза храмовия си празник (СНИМКИ) "}
