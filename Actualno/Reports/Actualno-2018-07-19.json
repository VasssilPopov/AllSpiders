{"url": "https://www.actualno.com/bgfootball/cska-prodyljava-v-liga-evropa-sled-mnogo-trudna-pobeda-v-riga-news_685878.html", "text": "       Домакините вкараха единственото попадение преди почивката, като Черномордис бе оставен сам при центриране от корнер и с глава насочи топката, а Черниаускас се намеси изключително слабо и се стигна до попадение.\r\nПрез втората част бяха по-интересните моменти, като първо Тиаго бе изгонен за втори жълт картон, а в последните минути Кирил Десподов изпусна дузпа.\r\nВ продълженията и тимът от Латвия остана с човек по-малко за втори жълт картон, а при изпълненията на наказателни удари всички играчи на Нестор Ел Маестро бяха точни. Домакините пък изпуснаха още първата си дузпа и така ЦСКА продължава напред в турнира.    Всичко най-интересно от победата на ЦСКА прочетете в .", "date": "2018.07.19", "title": "ЦСКА продължава в Лига Европа след много трудна победа в Рига"}
{"url": "https://www.actualno.com/curious/dneven-horoskop-za-20-uli-news_685679.html", "text": "       Днес няма да успеете да постигнете замисленото и по-добре не настоявайте. Ще дойде и точният момент, но за сега ще трябва да проявите търпение. Денят не е подходящ за експерименти. Придържайте се към обичайното си поведение. Вечерта  е подходяща за романтични преживявания.     Очаквайте разрешаване на спор във ваша полза. Емоциите ви днес ще ви помогнат в доказването на правотата ви.     Това е ден, в който да помислите за другите. Вашите лични цели ще трябва да почакат осъществяването си, но грижата ви за другия ще бъде възнаградена. Денят ще е изключително активен и ще ви се наложи да се борите на няколко фронта. Трудно ще срещнете разбиране от отсрещната страна, но направете, каквото сметнете за нужно. Очаква ви романтичен ден. Няма да може да мислите за друго, освен за половинката ви, така че се постарайте тя или той да го разберат по най-красивия начин.   Ще имате късмет  в любовните отношения. Насочете енергията си натам. Ако се налага да проявите творчество в работата – не е вашият ден. Това не е ден за преследването на лични цели. Вложете енергията си в това да измислите приятна изненада или подарък за близък човек.    Денят ще е изключително успешен за вашите лични отношения. Каквото и да направите ще бъде прието добре от партньора ви, но не злоупотребявайте с добронамереността му. Денят ще успешен за изпреварващи и изненадващи действия. Имате възможност за постигането на сериозни финансови постижения.    Най-добре не влизайте в спорове и конфликти. Колкото и да сте уверени в правотата си няма да сте от печелившата страна. От вас ще се искат реални резултати и усилия. Противоречие може да доведе до конфликт с партньора ви. Най-добре се заемете с изхвърляне на стари и ненужни вещи, а може и да усъвършенствате нещо в характера ви.", "date": "2018.07.19", "title": "Дневен хороскоп за 20 юли"}
{"url": "https://www.actualno.com/burgas/gradskijat-turisticheski-avtobus-shte-pytuva-otnovo-na-20-21-i-22-uli-v-burgas-news_685837.html", "text": "       Спирането в кв. \"Сарафово\" е при терминал \"Пристигащи\" на Летище Бургас. На метри оттам можете да разгледате обновената тази година експозиция на Авиомузея. Освен Ту - 154, посетителите могат да разгледат и останалите попълнения в парка - Ан - 2, Ан - 12, пилотската кабина на Ан - 24, МиГ - 17, МиГ - 21. Изпробвайте уменията си на пилот с помощта на очила за виртуална реалност! Там ви очакват още 4D ефект на работещ самолетен двигател, богата колекция от макети, любопитни предмети и задължителни аксесоари от авиацията, като пилотски униформи, парашути, снимки, истинска \"черна\" кутия на самолет и навигационни уреди.   През лятото Авиомузей - Бургас работи всеки ден от 09.00 до 20.00 часа. Билетът за индивидуално посещение е 6 лв. Ученици и пенсионери - 4 лв., семейният билет е на цена от 12 лв., а деца до 6 год. и хора с увреждания влизат безплатно. Връщането с туристическия автобус от Летище Бургас, терминал \"Пристигащи\", е съответно в 17:30 и 20:00 часа през всеки от трите дни.\r\nСпирките по маршрута са съобразени с това да бъде създадено едно приятно преживяване на бургазлии и туристите, които могат да посетят с една обиколка повечето атракции в града през летния сезон - Зона за обществен достъп на Пристанище Бургас, Морската градина, Експо център \"Флора\", Фестивал на пясъчните скулптури, Пункт за наблюдение на птици на Атанасовско езеро и Авиомузея.    Линията се изпълнява от открития арт автобус, собственост на общинския превозвач \"Бургасбус\". Цената на билета е 2,00 лева, за деца до 10 години - 1,50 лева.   ", "date": "2018.07.19", "title": "Градският туристически автобус ще пътува отново на 20, 21 и 22 юли в Бургас"}
{"url": "https://www.actualno.com/balkani/opozicijata-v-turcija-pita-dali-vnesenite-ot-bylgarija-ovce-sa-zarazeni-news_685853.html", "text": "       Гайтанджъоглу напомни, че от месец януари до май т.г. в страната са внесени 1.800 овце от България.   Депутатът също така попита дали вносът от България ще бъде прекратен. Очаква се, министър Пакдемир да отговори писмено до края на тази седмица.\r\nПрипомняме, че в края на миналия месец Българската агенция по безопасност на храните (БАБХ) обяви, че е открито първо огнище на чума по овцете в ямболското село Воден. Преди седмица властите започнаха избиват смятаните за заразени животни, а заради съмнения за прекалено строги мерки, стопани излязоха на протести, които се . Към неделя вечерта по данни на агенцията са умъртвени около 4 хил. животни общо.    По-рано тази седмица на от Съюза на ветеринарните лекари в Благоевград и БАБХ обявиха, че се смята, че . По думите на лекарите това не е прецедент, тъй като най-често около религиозни празници се случва нелегална търговия.    ", "date": "2018.07.19", "title": "Опозицията в Турция пита дали внесените от България овце са заразени"}
{"url": "https://www.actualno.com/crime/sdvr-zadyrja-taksimetrov-shofior-nanesyl-shteti-na-9-parkirani-avtomobila-news_685852.html", "text": "       Веднага към мястото са насочени екипи на „Пътна полиция“. Шофьорът е задържан на бул. „Ломско шосе“, като преди това успял да нанесе материални щети на 9 паркирани автомобила. Няма данни за пострадали. Установено е, че таксиметровият шофьор е бил зад волана с отнето свидетелство за правоуправление. При задържането той е отказал проба с дрегер. Изясняват се обстоятелствата за инцидента.   ", "date": "2018.07.19", "title": "СДВР задържа таксиметров шофьор, нанесъл щети на 9 паркирани автомобила"}
{"url": "https://www.actualno.com/crime/pijan-taksimetrov-shofior-blysna-9-koli-v-sofija-news_685849.html", "text": "       Инцидентът е станал в следобедните часове, като сигналът за произшествието е получен от служител на полицията, който не е бил на смяна.\r\nТой е съобщил за такси с неадекватно поведение на пътя в района на  бул. \"Рожен\" . Веднага към  мястото са насочени екипи на \"Пътна полиция\" \r\nПолицаите са установили, че таксиметровият  шофьор е бил за волана . При задържането той е отказал  проба с дрегер.       Изясняват  се обстоятелствата за инцидента.    ", "date": "2018.07.19", "title": "Пиян таксиметров шофьор блъсна 9 коли в София"}
{"url": "https://www.actualno.com/politics/ahim-post-bylgarija-ima-silen-lider-v-pes-i-bsp-news_685857.html", "text": "       На въпрос дали БСП ще попречи на Сергей Станишев да стане президент на ПЕС, Ахим Пост заяви: „За Сергей Станишев мога да кажа, че той е президентът. Аз съм генерален секретар и той изпълнява добре функциите си, което е добре за България. Добре е да има добър, силен лидер в ПЕС, както и силен лидер на БСП“, каза Пост.", "date": "2018.07.19", "title": "Ахим Пост: България има силен лидер в ПЕС и БСП"}
{"url": "https://www.actualno.com/vraza/bedstvenoto-polojenie-v-oblast-vraca-se-udyljava-news_685858.html", "text": "       Това се налага, за да може да се извършат възстановителните дейности по публичната инфраструктура и хидротехническите съоръжения. Има осигурено финансиране с постановление на Министерски съвет за програмата на Областна администрация – Враца за планово почистване на речните корита. Осигурени са 147 000 лева за изпълнение на програмата.   Голяма част от дейностите е по речното корито на р. Скът, като се работи комплексно, както с язовирите, така и по проводимостта на реките на територията на областта. През другата седмица ще бъде свикано извънредно заседание на Междуведомствената комисия за възстановяване и подпомагане за осигуряване на финансирането на пострадалите общини в област Враца.", "date": "2018.07.19", "title": "Бедственото положение в област Враца се удължава"}
{"url": "https://www.actualno.com/politics/ninova-pozicijata-ni-po-istanbulskata-konvencija-e-nepromenena-news_685863.html", "text": "       Нинова и генералният секретар на ПЕС Ахим Пост направиха съвместно изявление по проведените разговори за Истанбулската конвенция.   „Споделяме еднакви ценности срещу насилието над жени, деца и сме готови, както и досега, българските социалисти да внасяме законопроекти в българското законодателство за борба с насилието над жени и деца”, заяви Нинова. Тя припомни, че вече са внесли такива поправки в Наказателния кодекс и предложение за създаване на областни центрове и добави, че ще продължат с конкретните си действия в помощ на жени и деца, пострадали от насилие.\r\n„Що се отнася до ратификацията на Истанбулската конвенция, нашата партия има своето решение, взето на колективни органи и то остава непроменено. С взаимно уважение за различията, които имаме по този въпрос продължаваме с колегите от ПЕС да работим по всички теми, които са наша ценностна система - борба с неравенствата, с бедността, младежка политика и всичко друго. Оставаме в приятелски дух, въпреки различните позиции, на които оставяме по ратификацията за Истанбулската конвенция. Нашата е непроменена, няма да я подкрепим”, заяви лидерът на БСП.    „Вследствие на дискусиите, които проведохме цял ден едно нещо е очевидно, и аз ще го подчертая, всички ние и БСП, и моята собствената партия, и ПЕС сме против насилието срещу жени и ще продължим да засилваме ангажимента си за борба с това насилие. Но в действителност възприятието на Истанбулската конвенция е различно в различните държави”, каза генералният секретар на ПЕС Ахим Пост. Той е от Германия и каза, че са ратифицирали конвенцията на 1 юни 2017г., всички фракции, групи, всички партии в парламента гласували „за”. „Ние ще продължим да водим тази открита дискусия с всички партии в рамките на ПЕС и с една цел, а тя е да подобрим живота на жените и децата”, посочи той.   ", "date": "2018.07.19", "title": "Нинова: Позицията ни по Истанбулската конвенция е непроменена"}
{"url": "https://www.actualno.com/asia/olimpijski-medalist-vyv-figurnoto-pyrzaljane-be-ubit-v-kazahstan-news_685851.html", "text": "       25-годишният Тен е бил наръган в бедрото при кражбата, което е предизвикало много сериозна кръвозагуба и в крайна сметка лекарите не са успели да спасят живота му. Трагичната новина бе потвърдена от Спортното министерство на Казахстан. \"Отправяме нашите дълбоки съболезнования към роднините и приятелите на Денис, както и неговите фенове по света\", написаха от Международния съюза по фигурно пързаляне.   Тен спечели сребърен медал на Световното първенство по фигурно пързаляне през 2013-та година и бронзов медал две години по-късно. Най-големият му спортен успех дойде на Олимпийските игри в Сочи преди четири години, когато стигна до бронзовия медал.", "date": "2018.07.19", "title": "Олимпийски медалист във фигурното пързаляне бе убит в Казахстан"}
{"url": "https://www.actualno.com/europe/12-zarazeni-ot-zapadnonilskija-virus-v-gyrcija-news_685872.html", "text": "       Повечето от регистрираните случаи са в околностите на Атина – общини Илиопули, Мегара, Танагра, а има и такива в Солун и близкото село Халкидона, съобщават от Центъра за контрол и превенция на заразите   Двама от 12-те са в интензивно отделение, а останалите са изписани.", "date": "2018.07.19", "title": "12 заразени от западнонилския вирус в Гърция"}
{"url": "https://www.actualno.com/america/trymp-njama-da-pozvoli-na-ruskite-vlasti-da-razpitat-amerikanski-grajdani-news_685874.html", "text": "       „Това беше едно искрено предложение на президента Путин, но президентът Тръмп не е съгласен.“, съобщи Сандърс, цитиран от БГНЕС.   Путин предложи да разреши на американски официални лица да разпитат на място в Русия 12-те руснаци, обвинени, че са проникнали незаконно в компютри на Демократическата партия. В замяна, президентът на РФ, поиска САЩ да разрешат разпита на бившия посланик в Москва Майкъл Макфол и няколко други американски граждани.\r\nНезависимо от отказа на Тръмп да допусне реципрочните разпити, от Белия дом се надяват 12-те обвинени руснаци да пристигнат в САЩ, за да бъдат разпитани.    „Надяваме се президентът Путин да накара 12-те идентифицирани руснаци да пристигнат в САЩ, където да бъде доказана тяхната невинност или вина“, добави Сандърс.   ", "date": "2018.07.19", "title": "Тръмп няма да позволи на руските власти да разпитат американски граждани"}
{"url": "https://www.actualno.com/society/novinite-naj-vajnoto-za-denja-19-uli-news_685811.html", "text": "              Две са стадата, в които има констатирана положителна проба за чума по дребните преживни животни. Едното е в село Шарково, а другото в град Болярово. Евтанацията засега се отлага, но на място продължава да се осъществява дезинфекция по специални указания. \r\nОт БАБХ междувременно съобщиха, че в Болярово е установена . Огнището е вторично, защото е възникнало в стадо, чийто собственик има роднинска връзка с фермер от село Крайново, където преди това беше открито огнище, т.е. то е свързано с вече установен случай.     При леля Дора няма констатирана положителна проба ето, казвам го. Има констатирана положителна проба в самото село Шарково. Това стана ясно от думите на земеделския министър Румен Порожанов по време на изключително напрегната среща с животновъди в град Болярово. Какво да направим - да изнесем на ръце народните представители (бел. ред. - на БСП), да снимате кръв ли? Така вътрешният министър Валентин Радев се оправда в предаването \"Още от деня\" на БНТ (ВИДЕО) по въпроса с решението да бъде спряна \"за малко\" евтаназията на дребни преживни животни. В две отделни свои решения, Комисията за защита на конкуренцията (КЗК) забрани сделката за продажбата на българския бизнес на ЧЕЗ на \"Инерком България\", както и продажбата на \"Нова Броудкастинг груп\".   Това, което каза вицепремиерът Валери Симеонов, не е вярно. \"Атака\" и ГЕРБ не работят за братя Домусчиеви или в интерес на някои други братя. Това заяви председателят на Парламентарната група на \"Обединени патриоти\" и лидер на партия \"Атака\" Волен Сидеров в право на отговор в ефира на БНТ.\r\nПрипомняме, че вчера (18 юли) вицепремиерът Валери Симеонов намекна за координирана според него акция на \"Атака\" и ГЕРБ по отношение на промени в Закона за приватизация и следприватизационен контрол, които целят да обслужат бизнесмена Кирил Домусчиев и концесията на Българския морски флот (БМФ). Протестът на животновъдите от вчера (18 юли) пред Министерския съвет не кореспондира изобщо с нуждите на местните стопани в района на Странджа и с тяхното виждане как да възстановят поминъка си. Това заяви президентът Румен Радев. Държавният глава призова институциите за сериозна и устойчива политика към пограничните райони. Проектът за купуване на патрулен кораб за Военноморските сили бе подкрепен единодушно от всички политически сили в Народното събрание. От \"БСП за България\" остават резервирани заради риск от корупционни схеми, но също дадоха своята подкрепа. Решението беше взето с 135 гласа \"за\", 9 \"против\" и 1 \"въздържал се\". Мащабната акция на институциите по включване в образователната система на липсващите ученици ще продължи и тази година с издирването на 31 хиляди деца и младежи. С изненада чух, че президентът коментира една тема, която силно ме впечатли, тъй като цифрите, които той коментира, бяха наистина впечатляващи, а именно че по време на служебното правителство (бел. ред. - на Огнян Герджиков) са събрани просрочени вземания в размер на 1,6 млрд. лева, основно от енергетиката. Това е не силно преувеличено, това е лъжа. Това каза министърът на енергетиката Теменужка Петкова.\r\nПо-рано днес (19 юли) Румен Радев направи изявление, като основно говори по темата с чумата по овцете и козите в региона на Странджа. Президентът обаче каза и следното: \"Служебното правителство събра просрочени вземания от много години, особено в сферата на енергетиката. Това ме навява на мисълта, че там нарочно, от определени компании не са търсени тези вземания\". Гръцкото външно министерство обвини Русия в неуважение на страната и неразбиране на ценностите на гръцката политика след коментара на Мария Захарова по повод изгонването на двама руски дипломати от балканската държава.  Доналд Тръмп отново си навлече негативни коментари, след като нарече хората, живеещи в Черна гора, агресивни. В интервю за Fox News той сподели, че според него балканската страна е способна да \"разпали Трета световна война\".\r\nЧерна гора „допринася за мира и стабилността не само в Европа, но и по света, като нашите военни се бият заедно с американците в Афганистан”, се казва в изявление на правителството на Черна гора като отговор на твърденията на стопанина на Белия дом. Британската полиция е идентифицирала лицата, отровили Сергей и Юлия Скрипал в Солсбъри, съобщава вестник The Sun, цитиран от БГНЕС. Според изданието в заговора с цел убийството на семейство Скрипал са участвали няколко руснаци.", "date": "2018.07.19", "title": "Новините: Най-важното за деня, 19 юли"}
{"url": "https://www.actualno.com/america/trymp-podhvana-i-federalnija-rezerv-news_685877.html", "text": "       Тръмп наруши неписаното правило изпълнителната власт да се въздържа от коментари по решенията на Федералния резерв и изрази недоволството си от повишаването на лихвения процент.   От 2015 година досега Федералният резерв на САЩ повиши седем пъти лихвения процент, като до края на тази година се очакват нови две корекции в посока нагоре.\r\nОснованието е, че по този начин се взимат предпазни мерки срещу „прегряване“ на икономиката. Кредитите обаче се оскъпяват и растежът на икономиката се забавя.    „Всеки път, когато икономиката тръгне нагоре, те решават да вдигнат лихвите“, заяви Тръмп.   Според президента на САЩ високите лихви правят американската икономика неконкурентоспособна на Европейския съюз и Япония, където се поддържат ниски лихви.\r\nОт встъпването в длъжност на Тръмп икономиката на САЩ се представя отлично, а безработицата е на рекордно ниско ниво.    ", "date": "2018.07.19", "title": "Тръмп подхвана и федералния резерв"}
{"url": "https://www.actualno.com/europe/velikobritanija-iska-da-zasili-pregovorite-za-brekzit-news_685866.html", "text": "       „В бъдеще бих искал да засиля преговорите, за да съм сигурен, че сме в най-добрата позиция, за да получим най-добрата сделка”, заяви Рааб след срещата си с преговарящия от страна на съюза – Мишел Барние.   Според Барние „спешно трябва да се намери” начин да се предотврати твърдата граница между Северна Ирландия и Ирландия дори и при излизане на Обединеното кралство от ЕС без договор. Той допълни, че „тясното сътрудничество” по въпросите свързани със сигурността „е по-важно от когато и да е било до момента, с оглед на новия геополитически контекст”.", "date": "2018.07.19", "title": "Великобритания иска да засили преговорите за Брекзит"}
{"url": "https://www.actualno.com/asia/rusija-i-kitaj-shte-si-pomisljat-dali-da-sprat-dostavkite-na-neft-do-phenjan-news_685869.html", "text": "       САЩ поиска от ООН да наложи санкции миналата седмица и да прекрати доставките, след като Северна Корея беше обвинена, че надхвърля ограниченията на организацията чрез незаконен внос на гориво.   Миналата година ООН ограничи доставките на суров нефт до Северна Корея, до 4 милиона барела на година, а тавана за рафинираните продукти е 500 000 барела на година.\r\nСпирането на доставките трябва да бъде изпълнено основно от Китай, който е основен доставчик на нефт до Северна Корея, но и също от Русия, която също доставя гориво до Пхенян.    Решението на Русия и Китай предшества срещата утре между американския държавен секретар Майк Помпео и Съвета за сигурност на ООН.   ", "date": "2018.07.19", "title": "Русия и Китай ще си помислят дали да спрат доставките на нефт до Пхенян"}
{"url": "https://www.actualno.com/politics/mvr-ne-podsigurilo-rajona-s-chumata-zashtoto-trjabvalo-da-se-moli-na-bsp-news_685860.html", "text": "       Радев изглеждаше трагикомична картинка, след като изрично го попитаха . Той беше директно попитан от водещата Поли Златарева . Последва моментално въпросът защо тогава не се вземат въпросните мерки и Радев потърси спасение в протестите в Община Болярово, водени от депутати на БСП и начело с лидера на социалистите Корнелия Нинова. По думите му, .    !\r\nТака си ни казали ветеринарите, правим каквото ни кажат - спираме 100%, спираме 50% - по този начин МВР министърът се оправда, че контролът на местата, където БАБХ предупреждава за наличие на зараза, не е такъв, че да не се появяват външни хора - депутати или протестиращи. \" \", буквално се закле Радев.    Комуникацията явно не беше наред, опитвам се да извиня колегите от МЗХ, за пръв път има такава ситуация, продължи Радев с оправданията защо МВР не е затворило местата, където държавата твърди, че има чума по дребните преживни животни.   Добър въпрос, има различни хипотези, всичко е възможно - така Радев отговори на питане как е дошла заразата в България. \"Докторите казаха \"ние не си представяме да мине животно (бел. ред. - ). Надяваме се, че ще открием причината\", добави той, без да става ясно откъде-накъде ветеринарите трябва да дават преценка за сигурността на преградното съоръжение.", "date": "2018.07.19", "title": "МВР не подсигурило района с чумата, защото трябвало да се моли на БСП"}
{"url": "https://www.actualno.com/europe/vyzdushnoto-prostranstvo-nad-belgija-e-zatvoreno-zaradi-komputyren-byg-news_685859.html", "text": "       „Някои полети бяха приземени, а на други им беше отказано разрешение за кацане”, заяви говорителят на белгийския въздушен контрол.   От там заявиха, че проблемът е много специфичен и не са сигурни колко от информацията им за полетите е вярна, тъй като имат проблем със зареждането на полетните данни.\r\nТова е вторият подобен случай в последните 24 часа. Вчера през деня временно беше затворено летище \"Хийтроу\". Първоначалните данни бяха, че летището е затворено заради противопожарна аларма, довела до евакуация на служителите в контролната кула. По-късно стана ясно, че причината всъщност е компютърен срив.    ", "date": "2018.07.19", "title": "Въздушното пространство над Белгия е затворено заради компютърен бъг"}
{"url": "https://www.actualno.com/politics/radev-protestyt-na-jivotnovydite-pred-ms-ne-otgovarja-na-nujdite-na-stopanite-v-stranjda-news_685799.html", "text": "       \"Този протест само послужи за намаляване на напрежението, но проблемите  остават и растат. Става въпрос за това как тези хора, които загубиха  своя поминък, ще го възстановят. Как хората ще имат стимул да останат в  този регион, където това е единственият им поминък и препитание\", каза  Румен Радев. Президентът отново призова институциите за сериозна и  устойчива политика към пограничните райони.   Очаквам политика, чиито грешки да не се изкупуват с оставки, които всъщност нямат никакво значение за хората в Странджа, добави Радев.\r\nПопитан дали темата за чумата по дребните преживни животни ще бъде обсъдена на заседание на Консултативния съвет за национална сигурност, държавният глава посочи, че очаква резултатите от предприетите действия за справяне с кризата и как правителството ще се ангажира, за да помогне реално на засегнатите стопани. \"Хвърлянето на пари не решава въпроса. Първо, те са недостатъчни, за да компенсират реалните загуби и пропуснати бъдещи ползи и, второ, тук трябва да се приложат всеобхватни мерки, специално за този регион\", призова Румен Радев.    ", "date": "2018.07.19", "title": "Радев: Протестът на животновъдите пред МС не отговаря на нуждите на стопаните в Странжда"}
{"url": "https://www.actualno.com/analysis/proektyt-severen-potok-2-ponjakoga-donald-trymp-e-prav-news_685752.html", "text": "       Преди около седмица Тръмп определи Германия като „заложник на Русия“. Гневното му изявление бе във връзка с , по който ще бъде транспортиран руски газ до Европа през Балтийско море. Берлин плаща на Москва „милиарди“, което го прави зависим от режима на Владимир Путин: 70% от потреблението на природен газ в Германия се покрива от руските доставки. Както винаги, Тръмп преувеличава – става въпрос само за 38%. И докато всички се нахвърлиха срещу американския президент, политологът Франк Умбах от Федералната академия за политика за сигурност изброява контрааргументи. Понякога Доналд Тръмп не греши, категоричен е експертът.   В обем от пет страници Умбах споделя „изричното си лично мнение“. В текста проектът за „Северен поток 2“ е оценен като „деликатна инфекция на външната политика, за която Германия носи отговорност“. Стратегическите намерения и предимства за Русия от газопровода са „до голяма степен прикрити или омаловажени\".\r\nУмбах припомня, че спорният план е утвърден от федералното правителство „едностранно, без предварителна консултация с Брюксел и съседните държави\". Давайки пример с бежанската политика и спора между партиите от Съюза (ХДС/ХСС), политологът стига до заключението, че Берлин води политика, насочена единствено към удовлетворяване на националните интереси, без да се координира с партньорите си от Европейския съюз. „Целите на ЕС са жертвани на олтара на германско-руските специални интереси\", обобщава Умбах.    Плановете за изграждането на газопроводи противоречат на подхода за енергийна сигурност, съгласуван с ЕС. Със „Северен поток 2“ зависимостта на Германия от вноса на руски газ ще се увеличи от сегашните 38% на 50% или дори 60%. Тези цифри всъщност не са толкова далечни от данните, които Тръмп цитира на срещата на върха на НАТО в Брюксел.   Предпочетеният от Германия газопровод подкопава диверсификационната стратегия на европейците. „Северен поток 2“ обслужва „не само търговските, но и геополитически интереси на Москва\", тъй като „Русия не винаги е в състояние ясно да отделя бизнеса от стратегическите си цели“.    Експертът се възмущава от начина, по който в Германия тълкуват коментарите на Тръмп. Те би трябвало да бъдат погледнати от различен ъгъл. С избора на „Северен поток 2“ Германия пренебрегва „интересите на няколко компании, които са по-ценни от гледна точка на европейската солидарност и сигурност“. Така че изводът е един: със „Северен поток 2“ федералното правителство на Германия застрашава общата външна енергийна политика на ЕС, залегнала Договора от Лисабон, пише Умбах. Изглежда, че критиките на Тръмп към Меркел и компания все пак са резонни.   Професорът, който е и съветник на няколко европейски правителства, предупреждава, че Берлин подценява стратегическото значение и политическите последици от проекта за газопровода. „Северен поток 2“ не е трън само в очите на Вашингтон. От гледна точка на страните от Източна Европа, той също е неприемлив. В по-широк смисъл одобрението на Берлин за газопровода може да се тълкува и като неразбиране и невнимание към проблемите с националната сигурност на тези държави.", "date": "2018.07.19", "title": "Проектът \"Северен поток 2\": Понякога Доналд Тръмп е прав"}
{"url": "https://www.actualno.com/curious/eto-zashto-taksitata-sa-jylti-news_685243.html", "text": "       В началото, когато услугата се появила, собствениците на таксита в САЩ се конкурирали какви по-ефектни цветове да изберат за колите си, но постепенно жълтото започнало да се налага. През 60-те години на XX век в Ню Йорк дори задължили използването на цвета. Основната причина е доста прагматична - просто жълтото е най-видимият цвят от далечни разстояния, пише Time.   По-неотдавнашни проучвания откриват, че жълтите таксита попадат в по-малко пътни инциденти. В Сингапур например част от такситата са жълти, а друга част – сини. Учени са проследили над 16 000 таксита за период от три месеца. Денем жълтите таксита имали с 5% по-малка вероятност да бъдат блъснати отзад, но голямата разлика проличавала след залез слънце. Вероятността да бъдат блъснати при жълтите таксита била с 19% по-малка. Вероятно причината е, че жълтите коли са по-видими под уличните светлини. Учените са изчислили, че ако всички таксита в Сингапур бяха жълти, това би спестило 1,4 милиона долара годишно.    ", "date": "2018.07.19", "title": "Ето защо такситата са жълти"}
{"url": "https://www.actualno.com/business/deputati-vyzlojiha-na-petkova-da-tyrsi-sporazumenie-s-ek-po-deloto-sreshtu-beh-news_685806.html", "text": "       Това се случва въпреки, че в края на миналата година парламентът де факто като постанови да не признаваме вина, а освен това предишното решение не е отменено!    Това дело е една от причините за - срещата между главния прокурор и собственика на \"Овергаз\" , която се състоя в ЦУМ преди прокуратурата да обяви, че проверява \"Овергаз\" заради възможно разминаване между направени действителни инвестиции и одобрени инвестиции от КЕВР. \"Овергаз\" пък подаде още преди това жалба заради възползване от монополна позиция от страна на \"Булгартранзгаз\" и \"Булгаргаз\" на пазара за индустриални потребители на природен газ.\r\nПриетия днес (19 юли) проект за решение, внесен от депутатите от ГЕРБ , и възлага на министъра на енергетиката Теменужка Петкова да опита да намали определената санкция, която може да е над 300 млн. евро.  Ако тази цел не бъде постигната, ще бъде приложен старият вариант - .    ЕК започна наказателна процедура срещу България, след като \"Овергаз\" подаде жалба, че държавните предприятия, които на практика имат монопол върху тръбите, са ограничили достъпа ѝ до газовата инфраструктура и до пазара на газ. През 2015 г. проверката завърши с извод, че има нарушения, като на България беше предложено да представи план за прекратяването им под заплаха от санкции.   Европейската комисия беше склонна да намали глобата значително, ако бъдат изпълнени определени мерки. Една от тях е признаването на вина, което би намалило санкцията до 70 млн. евро. Друга мярка е държавата да приватизира мажоритарен дял в \"Булгартрансгаз\".", "date": "2018.07.19", "title": "Депутати възложиха на Петкова да търси споразумение с ЕК по делото срещу БЕХ"}
{"url": "https://www.actualno.com/society/nikolaj-kolev-bosija-napusna-jadosan-komisijata-po-negovija-kazus-news_685814.html", "text": "       Това се случи, след като председателят Станислав Иванов му каза, че следващата седмица ще се проведе заседание на комисията и дотогава депутатите ще се запознаят с фактите, предоставени от него във връзка с исканата от негова страна оставка на министъра на транспорта Ивайло Московски, предаде \"Фокус\". Колев заяви още, че фактите му не подлежат на дебати и не трябва да бъдат тълкувани, а взети под внимание в рамките на 24 часа.    „Тази комисия беше създадена с оглед сигналите, които постъпват в различни структури на държавата, предоставени от граждани и НПО по отношение на обучението и изпитите за МПС. Г-н Колев заяви своето участие заедно със своите сътрудници“, каза председателят на комисията Иванов.   Иван Иванов от БСП заяви, че от опозицията са притеснени за здравословното състояние на Николай Колев – Босия, тъй като не изглежда добре.\r\nДамян Войновски от Изпълнителна агенция „Автомобилна администрация“, коментира че Агенцията няма правомощия за разследване на корупционни практики, но всеки сигнал се разглежда и се изпраща на компетентните органи. „Ние непрекъснато усъвършенстваме системата за провеждане на изпитите. На всяка една констатирана слабост - реагираме моментално\", допълни той.    По време на заседанието на Комисията изпълнителният директор на Съюза на международните превозвачи Йордан Арабаджиев заяви, че не може в комисия някой да тропа по масата и да казва, че това са аргументите и фактите. Той поясни, че явно целта на Комисията е огорчени служители на Автомобилна администрация да правят фарс. Той визира изказвания на някои от гостите, които обявиха, че са бивши служители на Автомобилна администрация.   Васил Пиронков от Националното сдружение на автобусните превозвачи в България призова Босия да преустанови стачката си. Според него Николай Колев поставя правилни въпроси, но е подведен. на Босия е протест срещу \"мафията и корупцията\" в транспортното министерство и държавата като цяло. Той настоява за оставка на ресорния министър Ивайло Московски и за разтурване на Народното събрание.\r\nМиналата седмица с него в дома му се срещна председателят на парламента Цвета Караянчева, която му предложи създаването на въпросната временна комисия с цел разглеждане на неговия казус.", "date": "2018.07.19", "title": "Николай Колев - Босия напусна ядосан комисията по неговия казус"}
{"url": "https://www.actualno.com/society/ne-davame-skaptopara-skandiraha-hvanati-za-ryce-blagoevgradchani-news_685868.html", "text": "       В 17 ч. около 50-ина се събраха на паркинга пред университета, след което с автошествие от 20-ина автомобила финишираха край разкопките.   Изкачиха се до тях и хванати за ръце направиха жива верига. Според организатора инж. Калин Анастасов днешното шествие бе обявено като траурно и сбогуване с откритата според тях древна Скаптопара, тъй като има индикации, че след приключването на проучванията утре, разкопките ще бъдат зарити от булдозерите.\r\n„Съгласно договора, който има АПИ с НАИМ към БАН, на 20 юли обектът трябва да се предаде и веднага след това строителите влизат”, каза инж. Анастасов. И според него след като никой не е казал официално каква ще бъде съдбата на разкопките, нещата са ясни. И за това ще бъде виновна АПИ, а и археолозите от института към БАН.    Преди шествието протестиращите бяха уведомени, че няма разрешение за протест и да спазват закона.   „Камъните могат да се местят, историята-не”, каза Венцислав Кавазов. Той предложи всеки да вземе един камък и да ги струпат пред общината. „И без това там всичко е разкопано”, допълни Кавазов.", "date": "2018.07.19", "title": "„Не даваме Скаптопара”, скандираха хванати за ръце благоевградчани"}
{"url": "https://www.actualno.com/business/angelkova-otchitame-nad-31-ryst-na-izraelskite-turisti-za-pette-meseca-na-2018-g-news_685823.html", "text": "       Това каза Ирит Лилиан, посланик на Държавата Израел в Република България по време на среща с министъра на туризма Николина Ангелкова, съобщиха от Министерството на туризма.\r\nИрит Лилиан уточни още, че пазарът е жаден за културни забележителности, а България все по-често се избира като място за пътувания от семейства с деца. И добави, че днес от Израел за България има 14 полета, като голяма част от пътуващите са туристи, тъй като страната ни е предпочитана дестинация от израелците.\r\nОтчитаме 31,8% увеличение на израелските туристи за периода януари-май 2018 г. спрямо същия период на миналата година, като общо посещенията надвишават 73 хил. А за последните 10 години броят на израелските туристи в България е нараснал с почти 90% от 97 хил. туристи през 2008 г. до над 178 хил. гости през 2016 г. и повече от 208 хил. посетители за 2017 г., заяви министър Ангелкова по време на срещата. И уточни, че за миналата година Израел се нарежда на 12-о място сред топ пазарите за входящ туризъм в България. В разговорите участваха и изпълнителният директор на „Слънчев бряг“ АД Златко Димитров и представители на израелски туроператори.       Министърът каза още, че се води последователна политика за привличане на все повече израелски посетители, като разработваме специални продукти съобразени с търсенето от тях. Това е един от начините, с който се повишава качеството на предлаганите от нас туристически продукти, коментира тя. Откроява се тенденцията, че по-голямата част от гражданите на Израел идват в периода от месец май до октомври, което означава, че туристите не идват само на море, а търсят възможност за кратка почивка, отдих и разглеждане на забележителностите на страната ни, обясни министър Ангелкова.\r\nПредвид огромната важност на израелския пазар за България Министерството на туризма редовно участват на туристическото изложение IMTM в Тел Авив. В таз годишното издание на борсата България се включи с информационен щанд от 49 кв.м., като министерството представи страната като целогодишна туристическа дестинация с акценти върху зимна и лятна почивка, възможности за балнеолечение, за провеждане на културно-познавателни турове, за пътувания с цел развлечения и други. Пазар Израел е изключително важен за нас и за това ще продължим да участваме на изложението в Тел Авив, категорична бе министърът.\r\nМинистър Ангелкова и Ирит Лилиан обсъдиха и възможностите за развитие на двустранното сътрудничество в сферата на туризма, както и потенциала за развитие на други видове туризъм освен традиционните летен и зимен. Те постигнаха взаимно съгласие за сътрудничество между двете страни и заявиха готовността си за подкрепа при реализиране на бъдещи инициативи. Разчитаме много на експертизата на Израел, за това се надяваме да запазим успешното партньорство и занапред, информира министър Ангелкова.       Министерството на туризма усърдно работи по разширяването на крилата на сезона, обясни министърът. И поясни, че ведомството разработи 7 балнео- и СПА дестинации, а съвместно с министерството на земеделието са създадени и 12 винено-кулинарни дестинации, които допълваме усилията си за привличане на повече посетители извън активните месеци за пътувания.\r\nПреди срещата си министър Ангелкова, Ирит Лилиан и кметът на Поморие Иван Алексиев посетиха античната гробница край Поморие. Тя датира от ІІ – ІІІ в.сл.Хр и според учените в кръглата й като ротонда зала с висок свод са се извършвали религиозни езически обреди и ритуали посветени на култа към слънцето. Тя е и най-голямата куполна гробница, разкривана по българските земи и е единствена по рода си на Балканския полуостров.\r\nИзраелският посланик бе впечатлен от българската култура, природа и обичаи, като двете страни се договориха гробницата да бъде включена към маршрутите на израелските туроператори.", "date": "2018.07.19", "title": "Ангелкова: Отчитаме над 31% ръст на израелските туристи за петте месеца на 2018 г."}
{"url": "https://www.actualno.com/society/proverjavat-za-nereglamentirano-transportirane-na-jivotni-prez-slivensko-news_685846.html", "text": "       Проверката ще обхване всички товарни автомобили, превозващи дивеч, фуражи, живи животни и птици, съобщават от Областна администрация - Сливен. Ще се следи за наличието на ветеринарно-медицинско свидетелство за придвижване, дали транспортните средства са лицензирани и дали са спазени изискванията за хуманно отношение към животните по време на превоза им.   В случаите на нерегламентирано въвеждане и транспортиране ще бъде уведомявана Областната дирекция по безопасност на храните.", "date": "2018.07.19", "title": "Проверяват за нерегламентирано транспортиране на животни през Сливенско"}
{"url": "https://www.actualno.com/politics/petkova-obvini-prezidenta-v-lyja-news_685797.html", "text": "       По-рано днес (19 юли) , като основно говори по темата с чумата по овцете и козите в региона на Странджа. Президентът обаче каза и следното: \"Служебното правителство остави 1,6 млрд. лева. Нека кажат къде са. Второ, служебното правителство събра просрочени вземания от много години. То ги събра. Особено в сферата на енергетиката. Това ме навява на мисълта, че там нарочно от определени компании не са търсени тези вземания\".   Теменужка Петкова аргументира твърденията си с размера на бюджета на Министерство на енергетиката, който за 2017 година е 256 млн. лева в приходната си част, а в разходната си част – 120 млн. лева. \"Няма как да говорим за 1,6 млрд. лева\", добави тя.", "date": "2018.07.19", "title": "Петкова обвини президента в лъжа"}
{"url": "https://www.actualno.com/europe/francija-kriminalizira-upotrebata-na-smartfoni-v-uchilishte-news_685800.html", "text": "       Мярката бе едно от предизборните обещания на президента Еманюел Макрон. Учителите призоваваха за приемането на забраната, за да успеят да сведат до минимум разсейването на учениците си в клас. Във Франция девет от десет деца на възраст между 12 и 17 години притежават смартфон.   Освен че ще намали употребата на телефони от страна на учениците в час, целта на закона е и да защити подрастващите от вредно онлайн съдържание като порнография, насилие и кибертормоз. Учителите вече ще могат и съвсем законно да конфискуват телефоните на учениците, ако това е необходимо. Ръководството на всяко училище ще реши по какъв начин да приложи забраната – дали да накара учениците да предават телефоните си на входа на училището или да изисква от тях само да ги държат изключени в раниците си.\r\nЗаконопроектът се очаква да бъде гласуван от Сената на 26 юли и да получи окончателното одобрение на депутатите от Националното събрание на 30 юли.    ", "date": "2018.07.19", "title": "Франция криминализира употребата на смартфони в училище"}
{"url": "https://www.actualno.com/europe/ek-zapochna-nakazatelni-proceduri-sreshtu-bylgarija-news_685829.html", "text": "       ЕК е изпратила уведомително писмо до България (както и до още 13 членки на ЕС) защото не са докладвали, за приемането на правилата за . Държавите в ЕС трябваше да ги въведат до 25 май.\r\nРезервационните данни се отнасят до информацията, предоставяна от пътниците на въздушните превозвачи при купуването на билет и регистрирането за полет. Тези данни може да включват информация като име на пътника, дати и маршрут на пътуването, номер на мястото в самолета, багаж, данни за обратна връзка и използвани платежни средства. Правилата изискват държавите да създадат национална система за събирането, оценката и обмена на тези данни за целите на правоприлагането.   ЕК е изпратила още едно уведомително писмо до България (както и до още 16 членки на ЕС), които не са изпълнили , касаеща мрежите и информационните системи. Тези страни трябвало да направят това до 9 май.    ЕК е изпратила и допълнително официално уведомително писмо на България във връзка със системни пропуски на страната при прилагане на законодателството на ЕС за . Комисията припомня в съобщението си, че с Директивата на ЕС за птиците (Директива 2009/147/ЕО) и Директивата на ЕС за местообитанията (Директива 92/43/ЕИО на Съвета) се установява мрежа на равнище ЕС от защитени зони „Натура 2000“.\r\nВ зоните по „Натура 2000“ могат да се извършват икономически дейности, при условие че няма неблагоприятно въздействие върху целостта на зоните. „В България кумулативното въздействие от съществуващите и одобрените планове и проекти върху зоните по „Натура 2000“ систематично не е било вземано предвид и извършването на много промени, представляващи сериозна заплаха за постигането на природозащитните цели, е били разрешено независимо от наличието на такава заплаха“, посочват от ЕК.   България и други членки на ЕС разполагат с два месеца, за да отговорят на официалните уведомителни писмо, като след изтичането на този срок ЕК може да обмисли възможността за изпращане на мотивирани становища.    Такова мотивирано становище – втори етап от наказателната процедура, ЕК е изпратила на България и Полша, защото не са приложили . Тези правила предвиждат въвеждането на общи изисквания за инфраструктурата и основните разпоредби, улесняващи използването на електромобили. Те целят да се намали въздействието на върху околната среда и трябваше да влязат в сила до 18 ноември 2016 г.\r\nСтраната ни има два месеца за отговор, след което ЕК може да предяви иск пред Съда на ЕС срещу България.", "date": "2018.07.19", "title": "ЕК започна наказателни процедури срещу България"}
{"url": "https://www.actualno.com/crime/zadyrjanite-nadzirateli-vyv-varna-mnogo-pyti-puskali-navyn-edin-ot-zatvornicite-news_685774.html", "text": "        , като са му позволили да напусне територията на затворническото общежитие, съобщиха от Апелативна прокуратура \"Варна\". Затворникът изтърпява наказание лишаване от свобода за срок 6 години и 8 месеца по присъда на Пловдивския военен съд за участие в организирана престъпна група, специализирана в кражби на автомобили. Към днешна дата му остават да изтърпи още 4 години и 4 месеца.   Действията по разследването по досъдебното производство се извършват в тясно сътрудничество  и взаимодействие с ръководството на Главна дирекция \"Изпълнение на наказанията\" при Министерството на правосъдието, директора на варненския затвор и ОД на МВР. Разследването е възложено на екип от двама следователи от Окръжния следствен отдел под ръководството на наблюдаващ прокурор от Окръжната прокуратура във Варна.\r\nСлед изтичане на 72-часовото задържане на тримата служители прокуратурата ще прецени събраните доказателства с оглед искане за вземане на постоянна мярка за неотклонение \"Задържане под стража\".    ", "date": "2018.07.19", "title": "Задържаните надзиратели във Варна много пъти пускали навън един от затворниците"}
{"url": "https://www.actualno.com/society/20-mln-leva-struva-osvetlenieto-na-sofija-za-2018-g-news_685793.html", "text": "       Крусев обясни, че общината влага 8 млн. лева в подмяна и изграждане на улично осветление, плаща и 5 млн. лв. на поддържащите фирми, които трябва да не допускат да има неработещо осветление в града. Зам.-кметът уточни, че над 7 млн. лева е разходът за електричество.   „Около 100 стълба са подменени от началото на годината, които са опасни и наклонени в града. Сменени са и 1000 осветителни тела с нови LED такива като целта ни е в рамките на тази година да спестим около 290-300 000 мегаватчаса енергия. Това означава икономия около 70 000 лева годишно, които може да инвестираме в изграждането на улично осветление там, където няма такова”, подчерта Крусев.\r\nТой уточни, че ремонти на осветлението текат на много места в града, както в квартални градинки, около училища, така и около поликлиники. Крусев каза, че това лято ще бъде изцяло обновено осветлението на надлез „Надежда“. „Там очакваме икономия от 130 000 мегаватчаса заради смяната на телата от такива, които са с натрий към такива, които са LED. Там ще се подобри и осветеността с около 35%. Ще бъдат подменени и 27 стълба, които в годините са били повредени в следствие на пътно-транспортни инциденти. Ремонтът трябва да приключи в рамките на летния сезон. В район Люлин влагаме около 500 000 лева, там се подменя осветлението по „Джавахарлал Неру“, „Захарий Стоянов“, „Луи Пастьор“, заяви Крусев.    Зам.-кметът заяви, че осветлението вече е подменено по бул. „Възкресение“ в кв. „Красна поляна“, като предстои да се обнови и по „Константин Величков“ като така в отсечката от бул. „Сливница“ до бул. „Възкресение“ осветеността ще бъде подобрена с 40%.   Крусев добави още, че вече е готов и първият перон за споделено движение на трамваи и автобуси по бул. „Константин Величков. Той обяви, че вече се работи по втория перон, който се намира при парка „Св. Петър и Павел“, а след това ще започне изграждането при ул. „Цар Симеон“ и между бул. „Т. Александров“ и „Ал. Стамболийски“, където също ще бъде подменено осветлението.\r\nЗам.-кметът обяви, че се отпускат около 100 млн. лева за ремонти и поправка на пътната инфраструктура, като в тази сума влизат и големите ремонти. Той обясни, че от вчера е пуснато движението по новоремонтирания бул. „Тодор Каблешков“ и там движението вече се осъществява в по две ленти в посока.    „От днес се затваря бул. „Монтевидео“ между улиците „Боряна“ и „Никола Петков“. За времето на ремонта движението в участъка е преустановено. Плановете са за около месец участъкът да бъде изцяло обновен. В зависимост от прогнозата в последния уикенд на този месец или в първия на следващия, бул. „Васил Левски“ ще бъде изцяло затворен в участъка между „Граф Игнатиев“ и Ректората. Тролейбусите ще се движат по бул. „Г.С. Раковски“. През това време за около 16 ч. булевардът трябва да бъде изцяло асфалтиран с износващия пласт. Другата седмица се очаква да се монтират гранитните плочи по „Граф Игнатиев“, а до края на месеца ще бъде изцяло завършен ремонтът на ул. „Солунска“ в участъка от бул. „Витоша“ до ул. „Христо Белчев“. В началото на август ще бъде затворена отсечката между „6-ти септември“ и „Цар Иван Шишман“, както и градинката на „Св. Седмочисленици“, разясни зам.-кметът.", "date": "2018.07.19", "title": "20 млн. лева струва осветлението на София за 2018 г."}
{"url": "https://www.actualno.com/europe/putin-protivnicite-na-rusija-sa-mogyshti-news_685828.html", "text": "       По думите на Путин, доказателството за твърдението му е, че те могат да „продадат“ на милиони граждани различни „трудно смилаеми неща в нормалната логика на историята“.   „Нас винаги са ни учили, че хората, работещи за държавата, в интерес на обществото, преди всичко са длъжни да мислят за фундаменталните интереси на страната и винаги да ги поставят на първо място, но не. Виждаме, че в САЩ има сили, които поставят груповите си, тяснопартийни интереси над общонационалните“, заяви президентът на съвещание с посланиците и постоянните представители на Русия.\r\nПрезидентът отбеляза, че независимо от това, Русия е открита да развива контакти със САЩ на равноправна и взаимноизгодна основа. Той също така подчерта, че това е необходимо за целия свят.    „Като най-големите ядрени държави, ние носим специална отговорност за обезпечаването на стратегическата стабилност и сигурност“, добави Путин.   Също така, той оцени отношенията със САЩ. По неговото мнение, Москва и Вашингтон са тръгнали по пътя на позитивните промени. Държавният глава напомни за състоялата се в понеделник среща с президента на САЩ Доналд Тръмп.\r\n„При всичките различия в нашите възгледи, нашите мнения съвпаднаха в това, че руско-американските отношения се намират в крайно незадоволително състояние, по много параметри по-лоши, отколкото по време на Студената война“, отбеляза руският лидер и добави, че натрупалите се през годините проблеми не могат да бъдат разрешени за няколко часа.    Но, независимо от това, срещата, като цяло бе успешна и доведе до полезни договорки“, заключи Путин.", "date": "2018.07.19", "title": "Путин: Противниците на Русия са могъщи"}
{"url": "https://www.actualno.com/crime/voenen-syd-plovdiv-opravda-napylno-gen-shivikov-po-vsichki-obvinenija-news_685834.html", "text": "       В случая ставаше дума за черпаци, отпускани за градски тържества, кокошки, патки и петли, които отглеждал неправомерно в отделението си. Според прокуратурата, генералът е отслабил боеспособността на армията, след като пратил персонал от кухнята за тържествата в Клисура по повод Априлското въстание. Оказвайки помощ и на други общини за подобни прояви, той трябваше да отговаря пред съда.   През август миналата година ген. Шивиков бе оправдан по обвинението, че е извършил длъжностно престъпление, като е дал възможност на подчинените си да тренират футбол и да станат армейски шампиони на страната, като по този начин е нарушил ритъма на физическата им подготовка.\r\nПрез март тази година Софийски военен съд оправда о.з. бригаден генерал Димитър Шивиков по обвиненията за присвояване на имущество за малко над 10 000 лв. от времето, когато той беше командир на българския контингент в Афганистан. Става дума за 2010 година, когато на контингента са били предоставени одеяла, якета, панталони, зимни комплекти, спортни и футболни екипи, предназначени да бъдат раздавани като безвъзмездна помощ на местното население.    Военен съд днес отхвърли и гражданския иск на Командването на Сухопътни войски.   Ген. Шивиков очаква прокуратурата да обжалва, още се чака и решението на втора инстанция за делото за афганистанските одеяла. Той заяви, че след като и там се потвърди неговата невинност, той ще посочи поименно човека, който стои зад атаката срещу него.", "date": "2018.07.19", "title": "Военен съд Пловдив оправда напълно ген. Шивиков по всички обвинения"}
{"url": "https://www.actualno.com/society/prokuraturata-proverjava-sluchaja-s-neproverenija-chasten-samolet-news_685842.html", "text": "       Според говорителя на главния прокурор основната линия на проверката е неизпълнение на служебните задължения.   Румяна Арнаудова добави, че се работи и по версията незаконно преминаване на граница, но уточни, че при това престъпление се изисква доказването на умисъл.\r\nИзискани са документи, които да изяснят как са уредени отношенията между \"Гранична полиция\" и летищните власти при международни полети. Ще се анализират и длъжностните характеристики на всички, които са били на работа на 13 юли 2018, когато частен самолет напусна летище София, без пътниците в него да бъдат проверени, за да се установят отговорните лица, каза още Арнаудова.    ", "date": "2018.07.19", "title": "Прокуратурата проверява случая с непроверения частен самолет"}
{"url": "https://www.actualno.com/politics/abv-iska-ot-rumen-radev-da-naloji-veto-vyrhu-zakona-za-lova-i-opazvane-na-divecha-news_685820.html", "text": "       С приетите промени се открива груповия лов на дива свиня от датата на публикуването на предложения ЗИД, като се въвежда и срядата като ловен ден. Досега груповият лов на дива свиня започваше от 1 октомври и приключваше втората неделя на януари, като ловни дни бяха само събота, неделя и официалните празници.\r\nС приетите без каквото и да е обществено обсъждане промени, груповият лов може да започне веднага, като срядата се добавя като ловен ден. Така според изчисленията на предложителите се добавят още 54 допълнителни дни за групов лов на дива свиня или се осигуряват общо 138 078 ловни излета, посочват от партията на Румен Петков.\r\nОфициалните мотиви на вносителите са, че това е еднократно предложение, свързано с необходимостта от недопускане появата на африканска чума по свинете в България. С това се оправдава и спешното прокарване на законопроекта през парламента.    В тази връзка:\r\nОт години се знае, че африканската чума бавно се приближава към България и нейното съществуване не може да бъде оправдание за прокарване на такива важни промени без каквато и да е обществена дискусия.   Предложените мерки няма да намалят опасността от поява и разпространение на африканска чума в България. Точно обратното – груповият лов се извършва с до десет броя ловни кучета, които гонейки свинете, водят до тяхната дисперсия с десетки километри. По тази причина груповият лов на дива свиня е забранен в страните с африканска чума.    Поради гъстата широколистна растителност в този период на годината тя ще пречи на ефективното осъществяване на този метод на ловуване, тъй като по-дребните приплоди и едногодишни прасета, върху които трябва да се концентрира ползването, ще останат в голямата си част незабелязани. Пръснатите от груповия лов животни ще мигрират в други райони, което би допринесло за разпространяване на заразата.\r\nГруповият лов на дива свиня се извършва с до десет броя ловни кучета. В момента всички други диви животни имат малки. Повечето от използваните кучета гонят всякакъв дивеч и при гонка с кучета преди октомври на практика ще бъдат изтребени голяма част от родените тази година сърни, благородни елени и елени лопатари.\r\nПрез септември е брачният период на благородния елен. Каквито и да е гонки в този период ще компрометират неговото успешно размножаване и ще допринесат значително за незаконния отстрел на този вид, който тъкмо започна да се възстановява в България, алармират още от политическата формация.   \"Месеците юли, август и септември са отпускарски месеци и планините са пълни с туристи, събирачи на горски плодове и гъбари. Всички гори извън националните паркове и резерватите са ловна площ, в която в сряда, събота и неделя ще се провежда групов лов на дива свиня. Припокриването на ловния, туристическия и събираческия сезон ще доведе до рязък скок на инцидентите по време на лов и обществените конфликти, което въобще не е взето предвид при предлагането на законопроекта.\r\nСряда е работен ден и няма приложен икономически анализ как това ще се отрази на икономиката на страната.   Ловуването с прогонване на дивеча има отношение не само за дивата свиня. Ще бъде засегната всяка една брънка на системата биотоп – ловец. След такава „вакханалия“ ще бъдат необходими десетилетия за достигане даже на съвременните нива на националното ловно стопанство. Нито една държава, застрашена от африканска чума по дивата свиня, не е въвела като мярка тотален лов с прогонване на дивеча. Според Приложение 3 на действащия Закон за лова и опазване на дивеча, дива свиня и в момента може да бъде ловувана индивидуално целогодишно, което дава широки възможности за регулиране на нейната численост.\r\nВ общественото пространство не е видно становището нито на Оперативния щаб за превенция на африканската чума по свинете, нито на Ловния съвет към ИАГ, нито даже на Националното сдружение на ловците и риболовците, чиито членове се очаква да изпълнят основните мероприятия  - безкраен лов на гонка с кучета при евентуална промяна на срока за групов лов на дива свиня.   Безкрайният лов на гонка с кучета е без аналог при стопанисване на дивеча в нито една страна. Тези изменения в ЗЛОД са не само безсмислени, те са и вредни за стопанството на България, може да доведат и до човешки жертви. Всичко това можеше много лесно да бъде показано и разбрано, ако имаше каквато ѝ да е обществена дискусия\", посочват още от АБВ.\r\nОт партията на Румен Петков са категорични, че тази промяна на Закона за лова и опазване на дивеча не е наложена от обществена или екологична необходимост. Евентуална чума по дивата свиня би засегнала единствено популацията на този вид. Дивата свиня е пластичен вид и може да се възстанови за период от няколко години, щетите върху останалите видове в екосистемата обаче, ще бъдат тотални и трудно възвратими.\r\n\"Понякога прибързаните управленски решения могат да бъдат по-отговорни и по-фатални и от чумата.\r\nВ тази връзка се обръщаме към Вас да упражните своето конституционно право на вето и да върнете приетите изменения на Закона за лова и опазване на дивеча обратно в Народното събрание за повторно разглеждане\", завършва позицията на ПП АБВ.", "date": "2018.07.19", "title": "АБВ иска от Румен Радев да наложи вето върху Закона за лова и опазване на дивеча"}
{"url": "https://www.actualno.com/showbusiness/orlando-blum-pristiga-v-bylgarija-news_685730.html", "text": "        В лентата, режисирана от Род Лори, Блум ще облече униформата на американски войник в Афганистан на прага на битката при Камдеш.   Именно в разгара на снимачния процес се очаква визита да направи и музата му, която по традиция го посещава на различни кътчета в света. 33-годишната красавица вече изненада звездата от култовата поредица \"Карибски пирати\" няколко пъти в Лондон, Рим, Прага, Токио и на Малдивите. Феновете вече тръпнат в очакване да си щракнат селфи, пише в. \"Монитор\".     Кейти Пери вече има допир с България. Миналата година тя заложи на тоалет на наши дизайнери, работещи във Франция, за видеото към песента Chained Тo Тhe Rhythm. Облеклото й се състои от бяла рокля с плисе и специално излято по нейна мярка бюстие. Зад него стои екипът на Ливия Стоянова и Ясен Самуилов от модна къща \"On Aura Tout Vu\", а техни дрехи са носили още Мадона, Бионсе, Лейди Гага, Кайли Миноуг и други.   Преди време носителката на \"Грами\" сподели в Twitter парчето \"Хоп\" на Костинбродския славей и написа: \"Събуждайки се след дълго пътуване, открих бъдещето. Страхотно, време е да се разкършим\". Той й върна жеста, като кръсти взето от улицата котенце на нея.      Двамата се събират на приливи и отливи, оставяйки армия от разочаровани фенове с разбити сърца при всяка раздяла. Искрата между тях пламна на афтърпартито след церемонията по раздаването на наградите \"Златен глобус\" през 2016 г. Рекордът им без бурен скандал засега е 10 месеца.   ", "date": "2018.07.19", "title": "Орландо Блум пристига в България"}
{"url": "https://www.actualno.com/viewpoint/chumavi-strahlivci-i-nekadyrnici-news_685756.html", "text": "       Днес, 19 юли обаче, окончателно доказа, че не става за чеп за зеле. Причината – спряха евтаназията на животни от места, за които не се отказват да твърдят, че са огнища на чума. И го направиха от страх, след само един протест пред Министерския съвет. Защото г-н премиера не обича да му е шумно под прозорците, разболява се !\r\nПредвид казаното защо се спира процедурата по евтанизиране, няма как да не посочим следните факти и да извадим някои заключения:\r\n1. Държавата не е доказала на 100% зараза или я е страх да каже, че я е доказала, защото ще има срещу себе си силно обществено мнение. Ако обаче говорим за втория вариант, а той изобщо не е за изключване - ето за излезли лабораторни резултати, тогава Борисов и компания вършат държавна измяна. Бързо ще се разбере това – ако на друго място се появи болест, тогава ще е напълно ясно. И ще е интересно чия ще е отговорността! Кой би трябвало да въвежда ред и кой е избран да взема трудни решения, не само да реже лентички?! Особено показателно за действията е как съветникът на земеделския министър Янко Иванов уточни, че се евтанизират животните само в стадо, в което има доказан случай на болестта, а след това добави, че първоначално взели да евтанизират наред в селата, защото животните имали обща паша. В заключенията на на Центъра за оценка на риска по хранителната верига (ЦОРХВ) обаче пише, че \" \". И нека припомним как в сутрешния блок на Нова телевизия земеделският министър оценката на ЦОРХВ, казвайки, че този орган бил \"прекалено теоритичен\"?! Съжалявам, г-н Порожанов, що се отнася до заразна болест бих повярвал повече на професори и доктори, а не на ръководителят им, който неглижира труда им! А така и така за Вас говорим, Държавен фонд \"Земеделие\" как я кара?    2. Държавата не осигури надежден контрол и карантина. Абсолютно категорично, защото в община Болярово влизаха и излизаха достатъчно хора тази седмица. Достатъчно е да се сетим Корнелия Нинова и подопечните ѝ, да не говорим и за обикновени ентусиасти, които вярват в кемтрейлс. И щом говорим за вирус, заплашващ цял бранш, това е отчайваща липса на институции!\r\n3. Националната овцевъдна и козевъдна асоциация, която официално беше организатор на протеста пред Министерския съвет, в НИТО ЕДНО ОТ ИСКАНИЯТА си не засегна въпроса дали да бъдат евтанизирани или не животни! В нито едно! И въпросът е защо – защото знаят, че мерките са адекватни или защото видяха изгода да изсмучат повече пари? А намеса на политици имаше ли? Да не говорим какви хора се появиха на , при това хич немалко – долната снимка дава добра представа дали тези „протестиращи животновъди“ са виждали през живота си овца и/или коза.     4. Държавата си работи сякаш сме още във времето на зрелия социализъм. Започна се акция, която не беше изобщо обяснена и то с оправданието, че така фермерите щели да си скрият животните?! А на кого е работа да обяснява и разяснява каква е опасността и какви са мерките и то далеч преди изобщо да има криза?! Въобще капка мозък дали има в държавните тикви – да направят оценка на риска при такава ситуация, да разработят процедура, да я следват стриктно?\r\nЗа финал - вътрешният министър Валентин Радев дали пита жена си кога да отиде до тоалетната? Питам ей така, щом ще търси съгласието на Корнелия Нинова, Мустафа Карадайъ и Веселин Марешки как да се оправи с кризисна ситуация и ако те не го дадат, друг да поемал отговорността. И да знам какво да правя, ако вземе да се появят данни, че в България е дошла някоя заразна инфекциозна болест. Защото сега са животни, но никога не се знае дали някога няма да се наложи да се оправяме с друг вид криза. И тогава трябва да има държава, а не да се търси съгласието на всеки политически ангажиран субект, търсещ как да се докопа до повече власт и повече пари!  ", "date": "2018.07.19", "title": "Чумави страхливци и некадърници"}
{"url": "https://www.actualno.com/america/donald-trymp-cherna-gora-moje-da-razpali-treta-svetovna-vojna-news_685753.html", "text": "       \"Те могат да се ядосат, да станат агресивни и поздравления - имате Трета световна война\", заяви американският президент.   Тръмп се усъмни в необходимостта от колективната отбрана на страните-членки на НАТО, предвиждана от член 5 на Северноатлантическия договор. Според този член на договора атаката срещу един член на Алианса е атака срещу всички. Американският президент обаче е категоричен, че американската армия не трябва да защитава Черна гора, защото \"това е несправедливо и защото те дори не си плащат\". \r\nЧерна гора стана официално 29 страна-членка на НАТО в началото на юни 2017 година. Членството в НАТО не се приема еднозначно в бившата югославска република, чието население е православно и имаше протести.    ", "date": "2018.07.19", "title": "Доналд Тръмп: Черна гора може да разпали Трета световна война"}
{"url": "https://www.actualno.com/europe/v-rusija-veche-shte-ima-zvanie-zaslujil-jurnalist-news_685747.html", "text": "       „С цел по-нататъшно усъвършенстване на държавната наградна система на Русия учредявам почетното звание „Заслужил журналист на Руската федерация“ и почетното звание „Заслужил работник в сферата на връзките и информацията на Руската федерация“, се казва в документа.    ", "date": "2018.07.19", "title": "В Русия вече ще има звание „заслужил журналист“ "}
{"url": "https://www.actualno.com/europe/ispanija-iztegli-zapovedta-za-aresta-na-puchdemon-news_685809.html", "text": "       Съдът реши това, след като германските власти се съгласиха да екстрадират Пучдемон, но само заради обвиненията за източване на публични фондове, но не и по обвиненията за бунт.   ", "date": "2018.07.19", "title": "Испания изтегли заповедта за ареста на Пучдемон"}
{"url": "https://www.actualno.com/politics/demokratichna-bylgarija-poiska-ot-prezidenta-veto-na-zakona-za-gorivata-news_685763.html", "text": "       Причината - подозренията за наличие на конфликт на интереси у вносителя, който, според обединението, внася законопроект, отказва да назове авторството му, разглежда го в собствената си комисия и \"явно лобира за приемането му\".   Демократична България настоява Радев да наложи вето, а парламеннтарната комисия за борба с корупцията, конфликт на интереси и парламентарна етика да извърши проверка.\r\nСпоред демократите аконопроектът е внесен в НС и в частност свободната стопанска инициатива.    Според тях той е придружен с бланкетна и , в която в раздела \"административна тежест и структурни промени\" въобще липсва споменаване на въвежданата непосилна тежест за малкия и среден бизнес, участващ на пазара на нефт и нефтопродукти.   \"Законопроектът в първоначалния си вид се явява дискриминационен и нарушава чл.  6 от Конституцията с въведеното изискване за висше образование за търговците на пазара на горива\", пишат още от обединението, като допълват, че по законопроекта , като такова не е инициирано от председателя на водещата комисия (същият е и водещ вносител).\r\nТе са категорични, че конкретният законопроект \" \", разполагащи с данъчни складове, като последните са изключени от ограничителните разпоредби на законопроекта.    От \"Демократична България\" настояват да бъде изяснено, дали не е налице лобиране в полза на големите търговци на горива и в ущърб на малките участници на пазара.", "date": "2018.07.19", "title": "\"Демократична България\" поиска от президента вето на закона за горивата"}
{"url": "https://www.actualno.com/music/utre-startira-naj-mashtabnoto-muzikalno-sybitie-festivalyt-hills-of-rock-v-plovdiv-news_685759.html", "text": "          По време на фестивалните дни, входовете на Гребната база ще бъдат отворени от 16:30 часа. Билети могат да бъдат закупени и на място. След задължителните проверки за забранени предмети, на всеки посетител ще бъде поставена гривна, според типа билет, който притежава. В специално обособена къмпинг зона 500 фена ще имат възможност да разположат своите палатки.\r\nПрез трите дни на Hills of Rock се затваря за движение западното платно на бул. \"Копривщица\" в участъка между кръстовищата с бул. \"Шести септември\" и бул. \"Марица-юг\".    Пълната програма на фестивала по часове и сцени може да откриете на официалния сайт на събитието –    ", "date": "2018.07.19", "title": "Утре стартира най-мащабното музикално събитие - фестивалът Hills of Rock в Пловдив!"}
{"url": "https://www.actualno.com/society/parlamentyt-edinodushno-podkrepi-proekta-za-novite-patrulni-korabi-news_685746.html", "text": "        От \"БСП за България\" остават резервирани заради риск от корупционни схеми, но също дадоха своята подкрепа. Решението беше взето с 135 гласа \"за\", 9 \"против\" и 1 \"въздържал се\".   Министърът на отбраната заяви:\r\n\"Направено е всичко възможно проектът да се случи\", а критиките му от 2016 година, че ще се стигне до един участник, са се оправдали.    \"Но това, че аз 2016 година тука съм се изказал против, е факт, само че две години по-късно ми се наложи като министър на отбраната този проект заварен да го довърша, и аз направих всичко възможно този проект да се случи\", каза министърът.    от БСП коментира защо ще подкрепят проекта. \"Реализирането на проекта е национален приоритет и е част от модернизацията на Българската армия\", добави социалистът. от ГЕРБ добави, че опасността за корупционни схеми е сведена до минимум. \"Самият проект дава значителна гъвкавост, възможност за избор. Искаме да предотвратим евентуално корупция\", каза той.    ", "date": "2018.07.19", "title": "Парламентът единодушно подкрепи проекта за новите патрулни кораби"}
{"url": "https://www.actualno.com/cars/kia-ceed-novo-ime-i-oshte-po-golemi-ambicii-test-drajv-news_685705.html", "text": "        Един от сериозните играчи в сегмента от Kia, която през март показа новото поколение на Ceed. Продажбите на модела вече са факт, като новото му поколение идва с променено име и с още по-големи амбиции за пазарен успех. И това няма как да бъде различно, тъй като от редишната генерация, излязла през 2012 г., бяха продадени близо 650 000 бройки.\r\nВ Kia най-после решиха да променят името cee’d, което объркваше доста хора. Моделът вече се казва Ceed, което означава Community of Europe with European Design. Обяснено по просто – тази кола е направена в Европа и е предназначена за Европа, където вкусовете на клиентите са различни.     Размерите на автомобила са почти същите, въпреки че той е изграден на нова платформа - K2. Новият Ceed е по-широк с 20 мм и по-нисък с 23 мм от предшественика си, като междуосието от 2650 мм  не е променяно. В същото време багажникът предлага обем от 395 литра – един от най-добрите в класа, като при комбито той е 625 литра, което също е сред най-големите на пазара.\r\nКато цяло дизайнът на модела донякъде използвана елементи от флагмана на марката Stinger. Модерните LED-светлини, които направиха впечатление при версията GT на предишната генерация на Ceed, са вградени в долната част на бронята. Целта е автомобилът е да изглежда младежки, но и да привлича по-възрастната аудитория, която ще може да избира между цели 12 основни цвята на каросерията.     Интериорът на новия Ceed е типичен за автомобили от този клас, като се набляга на качествените материали и добрата сглобка. Тоест, ако очаквате нещо супер-луксозно и скъпо, може да останете разочаровани, но не бива да се забравя, че това е масов автомобил, чиято цел е да бъде функционален и удобен. Той ще се кара всеки ден, като идеята му е да служи по-дълго на собственика си. Мястото в салона е напълно достатъчно за четирима възрастни, които да пътуват, без да им е тясно.\r\nНяма как да се мине и без новите технологии, които стават все по-популярни напоследък. Новата генерация на Kia Ceed се предлага с второ ниво на автононо управление. Това означава, че автомобилът може да следи маркировката и съответно да поддържа движение в нея. Наличието на адаптивен круз-контрол позволява запазване на разстоянието от движещото се отпред превозно средство и съответно намаляване на скоростта при нужда. Тоест, колата може да се придвижва самостоятелно, но шофьорът трябва задължително да дължи ръцете си на волана.    Голямата промяна при модела е в пътното поведение. Корейците не крият амбициите си новият Ceed да се пребори с големите играчи в този сегмент VW Golf и Ford Focus. За целта предното окачване е с 40% по-твърдо, докато задното (отново независимо) е с 10% по-меко. Факт е, че това прави управлението на колата по-приятно, особено за тези, които се возят на задната седалка. В същото време е подобрено и кормилното управление и автомобилът реагира много по-бързо и по-сигурно при смяна на посоката, което го прави по-приятен за каране в поредица от завои.   Добре се справя и новият 1,4-литров бензинов турбодвигател, развиващ 140 к.с. и 240 Нм въртящ момент. Той е оптималният избор за модела, тъй като е прецизно свързан с шасито, а разходът му на гориво е в рамките на 6,5 л/100 км. В случая става дума за версията със 7-степенна автоматична скоростна кутия с два съединителя.   Същото няма как да се каже за 1,0-литровият бензинов мотор с 115 коня, който също се предлага за модела. При него на моменти се усеща липса на мощност, но пък ниският му разход и по-спокойно поведение вероятно ще се харесат на хората, които не бързат за никъде. Освен това за новия Ceed се предлагат и два дизелови агреата – 1,6-литрови, развиващи 115 и 136 к.с. Стигаме до цената – очаква се базовата версия на модела за стартира от 29 000 лв., като точните цифри ще станат ясни в края на лятото. Топ-вариантите вероятно ще скочат до 45 000 лв., което вече си е сериозна сума. Това обаче е неизбежно, още повече че толкова струват и най-добре оборудвани модификации на конкуренти. Плюс за модела на Kia е 7-годишната гаранция на автомобила.", "date": "2018.07.19", "title": "Kia Ceed - Ново име и още по-големи амбиции (тест-драйв)"}
{"url": "https://www.actualno.com/society/objavjavat-obshtestveni-teporychki-za-stroitelstvoto-na-oshte-137-km-ot-hemus-news_685832.html", "text": "       „През месец август стартират тръжните процедури за строителството на 52 километра от аутобана между п.в. „Боаза“ и разклона за Плевен и Ловеч, за да може през следващата година да започне и реалното строителство. През септември очакваме да бъде обявена и процедурата за още 85 км от АМ „Хемус“ - до Велико Търново“, обясни министърът.\r\nПрез август стартира реалното строителство и на 16,2 км от Белокопитово към Буховци, каза министърът. Договорът е за инженеринг, прави се допроектиране, вчера на Експертен съвет в Агенция „Пътна инфраструктура“ беше приета разработката, остава издаването на разрешение за строеж от МРРБ, срокът за обжалване е двуседмичен.\r\nМинистърът съобщи още, че 30% от строителството на 9,3-километровия участък от АМ „Хемус“ между Ябланица и п.в. „Боаза“ е готов и прогнозира, че въпреки двегодишния срок на завършване, до септември следващата година обектът може да бъде завършен.    „До 15 дни започва обществената поръчка и за изграждането на най-тежкия участък от автомагистрала „Струма“ – между Крупник и Кресна, през Кресненското дефиле, който включва тежки инженерни съоръжения“, съобщи регионалният министър. Тя ще бъде в две обособени позиции, като и двете ще бъдат за изработване на технически проект и строителство.   Първият участък ще бъде дълъг 13,2 км, ще започва на около 80 м след пътен възел Симитли – Разлог и ще свършва след пресичане с пътя „Стара Кресна – Ощава“. Той ще включва три пътни възела 10 виадукта с обща дължина 3,5 км, надлези и подлези, както и три тунела. От него ще започва следващия участък, който ще бъде с дължина 10,4 км и ще се влива в обходния път на Кресна. 5,55 км от него ще бъдат изпълнени като част от проекта. Той включва още един пътен възел, 11 виадукта с приблизителна дължина 5 км, 9 надлези и подлези, както и 4 тунела. За нормалното функциониране и експлоатация на тунелите е предвидено да бъдат изградени съответните инсталации и системи – пожароизвестителни, водоснабдителни, вентилация, електроснабдителни, осветителни, за управление на движението и др. Двата участъка на пътя ще бъдат с по две ленти за движение с ширина 3,5 м, водещи ивици по 0.25 м и два банкета с ширина 1.5 м. На места ще бъде изградена и трета лента за товарни автомобили, според характеристиките на терена.\r\nВъв връзка с археологическите разкопки на Скаптопара МРРБ и АПИ ще се съобразят с решението на експертите по културно-исторически находки, категоричен бе регионалният министър. „Хубаво е, че беше магистралата, за да се открие  градът“, коментира още Нанков и добави, че към момента за археологическите разкопки там са осигурени почти 2 млн. лева европейски средства по Оперативна програма “Транспорт”.    Николай Нанков направи днес инспекция на строителството на обходния път на Габрово, заедно с председателя на Управителния съвет на Агенция „Пътна инфраструктура“ инж. Светослав Глосов и инж. Дончо Атанасов – член на УС на агенцията. \r\nТам той обяви, че е приключило изграждането на най-големия, строен през последните две години, тунел в България – този на обходния път на Габрово, с дължина близо 600 м.   „Естакадите и мостовите съоръжения на обходния път са готови. Договорът с изпълнителя е до края на годината, но съм убеден, че месец или два предсрочно ще успеем да приключим“, прогнозира Нанков. „Този проект е грандиозен не само за Габрово, но и за Северна България, той е подходът към тунела под Шипка“, заяви още регионалният министър.\r\nЗа изграждането на тунел под Шипка Нанков съобщи, че разработката на идейния проект вече е приета на експертен съвет в МРРБ, разглеждат се различни варианти за финансиране.\r\n„Темата с тунела под Шипка винаги е стояла на дневен ред, не просто сме оптимисти, че проектът стартира вече като реално изпълнение, но следваме хронологичен график на изпълнение“, беше категоричен Нанков.   Министърът направи инспекция и на хода на рехабилитацията на близо . Там бе констатирано около 16% изпълнение на ремонтните дейности на пътя, стана ясно по време на проверката. Крайният срок за приключване е лятото на 2019-та година. Обектът е разделен на два лота – Севлиево - Драгановци и Драгановци - Габрово и се изпълнява с европейски средства по ОП „Региони в растеж“. Стойността на ремонтните дейности е над 23 млн. лв., като участъкът не е рехабилитиран над 20 години.", "date": "2018.07.19", "title": "Обявяват обществени тепоръчки за строителството на още 137 км от \"Хемус\""}
{"url": "https://www.actualno.com/crime/specprokuratura-vnese-obvinitelnija-akt-sreshtu-rumjana-chenalova-news_685762.html", "text": "       Ченалова бе предадена на съд от Специализирано звено „Антикорупция“ при Софийска градска прокуратура на 2 декември 2016 г. по обвинение за длъжностно и за документно престъпление, отбелязва БГНЕС.\r\nОбвинението за престъплението по служба бе за това, че от 19.07.2013 г. до 22.01.2015 г. като длъжностно лице, заемащо отговорно служебно положение - съдия от СГС, докладчик по търговско дело, образувано по молба на „ОЕТ - Обединени Енергийни търговци“ ОД, при условията на продължавано престъпление, с 14 отделни деяния е нарушила и не е изпълнила служебните си задължения, визирани в ЗСВ и ГПК, с цел да набави облага за търговското дружество.   Съдия Ченалова насрочила разглеждане на търговско дело по искова молба на дружеството от 18.07.2013 г. до Софийски градски съд срещу Националната електрическа компания за сумата от 6 459 922 лв. Допуснала разглеждане на молбата, въпреки нейната нередовност: дружеството не било внесло дължимата в случая държавна такса в размер на 258 396 лв., за което исковата молба е следвало да бъда оставена без движение до отстраняване на нередовността. На 24.07.2013 г. съдия Ченалова допуснала и поисканото от дружеството обезпечение на претенцията от 6 459 922 лв. и издала обезпечителна заповед. В резултат на това сметките на НЕК били запорирани до размера на 6 459 922 лв. и дружеството не могло да оперира със запорираната му сума.    На 15.10.2013 г. „ОЕТ - Обединени Енергийни търговци“ ООД подало допълнителна искова молба, с която увеличила исковата си претенция с 4 392 706 лв. Дължимата държавна такса за увеличението на иска е в размер на 175 708 лв., но и тази такса не била заплатена от ищеца. Според събраните доказателства целта на Ченалова е била от една страна да набави имуществена облага за ищеца по делото в размер на 434 105,14 лв. невнесени държавни такси. От друга страна, е целяла да създаде привилегия за дружеството - да насрочи и разглежда търговското дело, въпреки нередовността на първоначалната искова молба и допълнителната искова молба, както и да му гарантира възможността за удовлетворяване в пълен размер на претендираната в нередовната искова молба сума по главницата.   В хода на разследването е установено, че на 22.04.2014 г. съдия Ченалова е съставила и официален документ с невярно съдържание – извършила е поправка и допълване на протокола от проведено същия ден открито съдебно заседание по същото търговско дело. Въпреки че не отговаря на действителността, Ченалова удостоверила в протокола, че при проведено съдебно заседание на 26.03.2014 г. пред съда били представени три фактури с получател ищеца по делото и едно преводно нареждане, и че е констатирала идентичност на оригиналните документи с копията, приложени по делото. Целта на съдия Ченалова е била протоколът от съдебно заседание да бъде използван като доказателство за тези обстоятeлства.    През декември 2017 г. делото бе върнато от съда за прецизиране на обвиненията и изпратено по компетентност в Специализираната прокуратура. В кратки срокове Специализираната прокуратура изпълни всички указания на съда, изложени в разпореждането за връщане на делото, и изготви обвинителен акт със същите обвинения.\r\nПредстои насрочване на разпоредително заседание по делото.", "date": "2018.07.19", "title": "Спецпрокуратура внесе обвинителния акт срещу Румяна Ченалова "}
{"url": "https://www.actualno.com/asia/izrael-prie-revolucionen-zakon-utvyrjdavasht-haraktera-na-dyrjavata-news_685695.html", "text": "       \"122 години откакто Херцел ( ) оповести своята визия, ние формулирахме закон според основния принцип на правото на нашето съществуване\", каза след гласуването израелският премиер Бенямин Нетаняху. Обсъждането на 14-ия основен закон на страната продължи повече от осем часа и бе приет с 62 гласа \"за\" и 55 \"против\", като двама парламентаристи се въздържаха.   Законопроектът \"За еврейския характер на държавата\" идентифицира Израел като основна държава на евреите и определя Йерусалим за столица на Израел, а иврит – за единствения официален език.\r\nСпоред вестника, хиляди протестиращи са излезли в центъра на Тел Авив, за да изразят несъгласие срещу новия закон, наричайки го расистки и дискриминационен.    ", "date": "2018.07.19", "title": "Израел прие революционен закон, утвърждаващ характера на държавата"}
{"url": "https://www.actualno.com/smartguide/xiaomi-uikend-v-sajta-na-vivacom-news_685843.html", "text": "       Три са и ключовите предпоставки за изгодно пазаруване: заявявате ги от онлайн магазина на VIVACOM, избирате тарифен план SMART L+ и веднага ползвате отстъпка от 50 лева за телефона при плащане на цялата сума или много по-ниска месечна такса при избор за изплащане на вноски. Само от 20-ти до 23-ти юли месечната такса за Redmi Note 5A ще е едва 4.98 лв.; за Redmi 5 ще е 7.98 лв.; а за Redmi 5 Plus цената на месец ще е 9.98 лв.\r\nКъм неустоимите цени Vivacom добавя още няколко характеристики за смартфоните, които ще направят пазаруването още по-приятно:\r\nНай-достъпният Redmi Note 5A предлага 5.5-инчов дисплей и удобството да боравиш с изключително тънко устройство – 7,55 мм. Може да се ползва с две SIM карти и разполага с отделен слот за Micro-SDи батерия с капацитет 3080mAh. Притежателите му ще разчитат на процесор Qualcomm Snapdragon 425, оперативна памет от 2GB, 13 мегапикселова основна камера и още една селфи камера от 5 MP.     Redmi 5 е смартфон с дисплей на цял корпус, който прилага новите страндарти за екран със съотношение 18:9, много по-подходящо за игри и по-лесно управление на телефона в хоризонтално положение. Дисплеят е 5.7–инчов с HD+ резолюция, защита Corning® Gorilla® Glass и се съчетава с корпуса с изящно преливане. Телефонът привлича феновете на електронните игри с бързината си и енергийната ефективност. 8-ядреният Snapdragon процесор осигурява бързо игрово зареждане, при това за много по-дълго време заради по-ниската консумация на енергия и високия капацитет на 3300 mAh батерия. Камерата на Redmi 5 е 12 мегапиксела, а тази за селфи - 5MP, като и двете камери са снабдени със светкавица. \r\nRedmi 5 Plus е звездата в гамата на Redmi - разполага с още по-голям екран за пълно преживяване на игрите - 5.99-инчов Full HD+ дисплей от Corning® Gorilla® Glass, с елегантно закръглени ъгли. С това устройство ще разчитате на енергийно ефективен процесор Qualcomm с оптимизирана консумация на енергия, която се постига и с големия капацитет батерия от 4000mAh. За любителите на селфитата телефонът осигурява светодиодна светкавица на селфи камерата и изчиства изображенията при условия на слаба осветеност, за да получите по-ясни и ярки снимки.    Устройствата се предлагат в различни цветове: Redmi Note 5A ще намерите в сиво и златно, Redmi 5 ще избирате в златен, син и черен вариант, а Redmi 5 Plus се предлага в класическо черно.", "date": "2018.07.19", "title": "Xiaomi уикенд в сайта на VIVACOM"}
{"url": "https://www.actualno.com/europe/sasht-oficialno-trygna-da-blokira-severen-potok-2-news_685694.html", "text": "        е озаглавен \"Сътрудничество в областта на енергийната сигурност със съюзниците в Европа\" и като цел номер едно в него е посочено \" \". Като съюзници основно се считат страни-членки на НАТО. Освен това, законопроектът е реакция срещу \" \".   Реално санкциите касаят участието на физически и/или юридически лица, участващи в енергиен проект с руско участие, както и продажбата на енергийни технологии на Руската федерация „за изграждането на газопроводи за износ”. Санкциите обхващат технологии, стоки и услуги на стойност над 1 млн. долара и над 5 млн. долара, ако става въпрос за едногодишен период. На санкции ще подлежат и лица, даващи заеми на Русия за проекти за строеж на газопроводи за износ. Санкциите се налагат от президента на САЩ. Ограниченията са известни - на първо място замразяване на активи на нарушителите, за които САЩ разполага с юридически правомощия.\r\nВсъщност, съгласно предложението, не по-късно от 180 дни след евентуалното бъдещо влизане в сила на този закон САЩ трябва \"да засили енергийния си износ\" към страни-членки на НАТО и партньори на НАТО, за да осигури енергийната им сигурност. Помислено е и конкретно за Япония – под формата на износ на природен газ. Съвсем скоро Япония реши да развива ядрената си енергетика в дългосрочен план, защото Токио счита, че доставките на природен газ в региона стават все по-несигурни. Износът на енергиен ресурс от САЩ ще става по ускорена процедура, след одобрение на американското министерство на енергетиката.    ", "date": "2018.07.19", "title": "САЩ официално тръгна да блокира \"Северен поток 2\""}
{"url": "https://www.actualno.com/actualno/maja-kozinata-si-meni-nrava-edva-li-news_685603.html", "text": "        Думите на Григорова не бива да се подминават с лека ръка поради едно просто обстоятелство – изглежда бързо забравяме коя е Мая Манолова. Забравяме какво беше по времето на кабинета \"Орешарски\", когато и такситата не я искаха. Забравяме как тогава работеше \"за народа\" г-жа Манолова и как я посрещаше народът – поне това може да ѝ се признае, появи се на площада, когато беше най-напечено. Но изказвания като \" \" трябва да се помнят винаги – особено сега, когато Манолова вършее наляво-надясно и се кълне, че помага на хората, че сега това е неин дълг.     Вчера, 17 юли, експертът на КТ \"Подкрепа\" Ваня Григорова даде пример за помощ от страна на омбудсмана – за новата Наредба за медицинската експертиза, на база на която ще се определя, грубиянски казано, кой колко е инвалид и увреден и кой каква помощ ще получава от държавата за това. Оказа се, че как да пестят – ако страдаш от повече от едно заболяване, няма вече да ти се считат всичките, а само най-тежкото. И така намалява и помощта, защото по-трудно можеш да отидеш в по-горна група по системата на ТЕЛК.\r\nЗасега Манолова за тези граждански права не се е сетила, а наредбата вече я приеха. Ще се сети, сигурно, но ще е след дъжд – качулка. Защото ролята на омбудсмана е да е медиатор между граждани и държава. Омбудсманът трябва да намира начин и средства да принуди държавата да работи. Манолова обаче на първо място някак все намира начин да се чува хубаво в медиите.\r\nРазбира се, спрямо Константин Пенчев и Гиньо Ганев Манолова е буквално класи нагоре – все едно да сравним Франция и България на футбол в момента. Но никога не трябва да се забравя, че тя зае поста на омбудсман с негласната благословията на Бойко Борисов и , че искаше да стане . И нека бъдем по-критични – кой голям обществен проблем, с който Манолова се зае, беше устойчиво решен, без да има ново недоволство и протести след това? Ясно е, че другите, управляващите, са най-виновни, но само те ли? Нов Бойко Борисов, но в пола, на никой не е нужен!    ", "date": "2018.07.19", "title": "Мая козината си мени, нрава - едва ли"}
{"url": "https://www.actualno.com/society/jiteli-na-sharkovo-poiskaha-protestirashtite-pred-stadoto-na-baba-dora-da-se-ottegljat-news_685758.html", "text": "       Пред стадото на баба Дора вече шести ден денонощно дежурят група младежи.   Кметът на селото Иван Апостолов заяви:\r\n\"Има оплакване от жителите на селото – висока музика, огньове, проблеми, такива, каквито хората не са виждали. Хората се изнервят, възрастни са\".    В момента ситуацията в село Шарково е спокойна. Засилено е полицейското присъствие. Извършва се и пълна дезинфекция на влизащите и излизащи автомобили.   ", "date": "2018.07.19", "title": "Жители на Шарково поискаха протестиращите пред стадото на баба Дора да се оттеглят"}
{"url": "https://www.actualno.com/europe/britanskata-policija-e-razkrila-koj-e-otrovil-semejstvo-skripal-news_685714.html", "text": "       Според изданието в заговора с цел убийството на семейство Скрипал .\r\n„Следователите предполагат, че с помощта за видеонаблюдение са идентифицирали заподозрените лица, извършили нападението с отровното вещество „Новичок“. Те са засекли информацията с помощта на записи на хората, които са влезли в Обединеното кралство по същото време“, заяви източник, запознат с хода на разследването.                 ", "date": "2018.07.19", "title": "Британската полиция е разкрила кой е отровил семейство Скрипал"}
{"url": "https://www.actualno.com/curious/kysmetcheta-za-avgust-namisli-si-chislo-ot-1-do-12-news_685719.html", "text": "1. Голяма изненада ще получиш ти... и то каква - под формата на пари Късметче на деня за всяка зодия Какъв е късметът на всички в зодиака днес? Приповдигнатото настроение се усеща навсякъде и определено звездите също трептят на празничн... Прочети повече 2. Чаканете за теб приключи, който е чакал най-дълго, най-много любов ще получи 3. Пътуване далечно и красиво те чака, събирай багажа и хващай влака 4. Вярвай в чудесата и сбъдването на мечти, подарък от съдбата ще получиш ти 5. Оглеждай се за нова кола, писано ти е да спечелиш една Късметче за всяка зодия Ето какви късмети са се паднали днес на всяка от зодиите! За кого ще бъдат новата любов и голямата радост, разберете сега! Овен Любов... Прочети повече 6. Работиш и много и почти не спиш, защо една почивка не си подариш? 7. Чакат те големи промени в личния живот, за бебе и сватба дано си готов 8. Имай търпение за любовта, бавно се случвали хубавите неща 9. Голяма изненада - какъв хубав късмет на теб ти се пада Изтегли си КЪСМЕТЧЕ за днес... избери число от 1 до 20 Обичате ли късметчетата? Нека да ви поднесем 20 нови предложения, от които може да си изберете едно на късмет. НАМИСЛЕТЕ си число от 1... Прочети повече 10. Готов ли си за крачка голяма? В личния живот ще има промяна 11. За какво си мечтаеш най-много на света? Пожелай го силно, защото февруари стават чудеса 12. Всичкото щастие на света се пада на теб, от всичко по малко и най-много късмет", "date": "2018.07.19", "title": "Късметчета за АВГУСТ - намисли си число от 1 до 12   "}
{"url": "https://www.actualno.com/america/rusija-veche-ne-e-sred-naj-golemite-pritejateli-na-amerikanski-obligacii-news_685692.html", "text": "       През май Русия притежаваше американски държавни ценни книжа (ДЦК) за 14,9 милиарда щатски долара и според информацията вече не беше сред 33-те най-големи държави. Това е доста под 48,7 млрд. долара, които Русия държеше през април, което направи страната 22-ия по големина притежател на американски облигации.   \"Пазарът на държавни ценни книжа е най-дълбокият и най-ликвиден в света, а търсенето остава стабилно\", каза говорител на Министерството на финансите на Русия. \"Ние не коментираме индивидуални инвеститори или инвестиции.\"\r\nСред първите 33 страни с американски държавни облигации лидери са Китай и Япония с повече от 1 трилион долара.    ", "date": "2018.07.19", "title": "Русия вече не е сред най-големите притежатели на американски облигации"}
{"url": "https://www.actualno.com/sofia/fandykova-objavi-che-vsichki-remonti-v-sofija-se-dvijat-v-srok-news_685706.html", "text": "       Снощи пуснахме движението по бул. \"Тодор Каблешков\". От днес започва и етапът на разширение на бул. \"Монтевидео\". Работи се активно. Обърна се движението по бул. \"Васил Левски\". За един уикенд ще трябва да затворим булеварда изцяло. Около ул. \"Граф Игнатиев\" се работи много активно, работи се и по ул. \"Солунска\" като част от проекта, коментира Фандъкова. Предвиждаме и засяване на над 70-76 дървета в тази зона.    . . Имаме програми за тротоари и отделна програма за осветление. , заяви  още столичният градоначалник.", "date": "2018.07.19", "title": "Фандъкова обяви, че всички ремонти в София се движат в срок"}
{"url": "https://www.actualno.com/balkani/cherna-gora-otgovori-na-napadkite-na-trymp-news_685803.html", "text": "       Черна Гора „допринася за мира и стабилността не само в Европа, но и по света, като нашите военни се бият заедно с американците в Афганистан”, се казва в изявление.   „Черна Гора е горда с историята, традицията и мирната си политика, които са я довели до позицията стабилизираща страна в региона и единствената страна, която не е засегната от войната при разпадането на Югославия”, пише още в изявлението.\r\nЧерна Гора също така подчерта, че връзката и със САЩ си остава „силна и постоянна”.    ", "date": "2018.07.19", "title": "Черна Гора отговори на нападките на Тръмп"}
{"url": "https://www.actualno.com/politics/siderov-pita-simeonov-zashto-pomagash-na-dps-da-se-vyrne-vyv-vlastta-news_685700.html", "text": "           Законът за приватизацията, който се внася, не е лобистки, подчерта Сидеров. По думите му Валери Симеонов напада от известно време своите партньори. Ще дам сумата от 5000 лв., ако някой открие нещо лобистко в това, което депутатът Николай Александров предлага. . . Приех най-много компромиси в тази коалиция. \"Атака\" претърпя най-много щети. Да нападаш базата, идейната база, означава да нападаш самия фундамент на патриотичната коалиция, направи анализ на ситуацията в \"Обединени патриоти\" Волен Сидеров.\r\nСпоред него на БСП и ДПС е изгодно това, което прави Валери Симеонов. \" \". Защо той сече клона, на който седи или иска да се прехвърли на друг клон, попита още Сидеров.     . Опитвам се да предотвратя разрушителни действия в коалицията. Този анализ е моето желание да отидем заедно за изборите за Европарламент, той ( ) обаче казва, че няма да участва с нас на тези избори, посочи още Сидеров. Той призова Валери Симеонов да извади на светло и концесионните договори, които държавата е сключила.        Предложих оставката на директора на БАБХ, , разкри Сидеров. Трябва да бъде заграден този регион, защото заразата се пренася. Ние сме подложени като страна на кръстопът на такива опасности. Не трябва да се създават такива провокативни действия. Трябва да се обясни на хората много добре и кметовете не трябва да се спотайват и да сочат към София, коментира сутацията с чумата по дребно-преживните животни Сидеров.   ", "date": "2018.07.19", "title": "Сидеров пита Симеонов: Защо помагаш на ДПС да се върне във властта?"}
{"url": "https://www.actualno.com/politics/evrodeputatyt-momchil-nikov-se-usymni-v-rezultatite-za-jivotnite-ot-frenskata-laboratorija-news_685704.html", "text": "        . Изпратил съм приоритетен въпрос към ЕК, към Европейската агенция по безопастност за храните и френската лаборатория, за която има съмнения. Настоявам да се изкарат анализите, които са изпратени, от лабораторията. , коментира още Неков.   При чума тези тела на животните трябва да се горят, а не да се заравят в ямата. Никой не е против евтаназията, ако е доказано, че има такъв случай. Кой показа обаче резултати?, попита евродепутатът.\r\nНа европейско ниво ще има компенсации, аз лично ще настоявам за това те да бъдат пропорционални, категоричен бе още Неков.    ", "date": "2018.07.19", "title": "Евродепутатът Момчил Ников се усъмни в резултатите за животните от френската лаборатория"}
{"url": "https://www.actualno.com/bgfootball/italianski-grand-gostuva-na-levski-za-chestvaneto-na-gundi-news_685721.html", "text": "       Росонерите заемат мястото на Бока Хуниорс, който трябваше да излезе сините. Заради ангажименти в Копа Либертадорес аржентинците промениха плановете си.   Организаторите съобщават, че хората, които са си купили билети за мача с Бока Хуниорс, ще могат да ги използват за двубоя с Милан. Пропуските се продават в мрежата на Eventim, като струват между 9.57 и 194.30 лева. Има и семеен пакет за 19.14 лева, който включва два билета на цени от 9.57 лева и важи за сектор Г.", "date": "2018.07.19", "title": "Италиански гранд гостува на Левски за честването на Гунди"}
{"url": "https://www.actualno.com/celebrate/sv-prepodobna-makrina-news_685374.html", "text": "       Семейството било твърде голямо: четири синове и шест дъщери, всички възпитани в християнско благочестие. Благочестивите родители знаели, че са длъжни да възпитат децата си не само за тоя живот, но за вечността. Те създали благоприятни условия за умственото образование на децата си, а в същото време гледали те да станат истински християни.   Господ благословил трудовете и старанията на добрите родители. Ние вече знаем как свето живеели тримата братя св. Василий Велики, Григорий Нисийски и Петър Севастийски и с каква твърдост и самоотречение те изпълнявали своите християнски задължения. Пламенната вяра укрепявала тия светители в трудната им обществена дейност. Тя въодушевявала и сестра им Макрина, която с чудно усърдие изпълнявала всички задължения на семейния, домашния и духовния живот.\r\nМакрина израстнала и станала на 15 години. В целия град нямало девойка, равна на нея по красота. Всички познавали нейната кротост, благонравие и трудолюбие. Много момци й предлагали да се оженят за нея. Родителите й били равнодушни към външни предимства, към богатство и знатност. Но се намерил момък, който съединявал в себе си всичко: и добродетели, и богатство, и знатност. Те сгодили за него дъщеря си, но поради нейната младост сватбата била отложена за известно време. На Господа било угодно да изпита девойката чрез скръб: малко преди деня, определен за сватбата, нейният годеник починал. Макрина нежно го обичала и неговата смърт била тежък удар за нея. В голямата си скръб тя решила да не се омъжва за друг и да остане до края на живота си девица. Нейните родители по-късно често я убеждавали да си избере съпруг. Тя им казвала: “Аз желая да остана вярна на годеника си, защото при надеждата за възкресение не го считам умрял, но жив у Бога и като че ли заминал в далечна страна, гдето пак ще се видя с него.”    Скърбейки за тежката загуба, Макрина не позволявала на тъгата да я отвлече от нейните задължения. Тя виждала, че й предстоят много работи, че майка й е отрупана с домакински грижи, че малолетните деца искат постоянно наглеждане и непрекъснати грижи. С божията помощ тя бодро и усърдно се заловила за работа. След известно време починал баща й. Майка й добила чедо – най-малкият син в семейството, Петър. Семейните грижи се умножили. Но и Макрина умножила своите трудове, които не останали без награда още в тоя живот. С каква радост ще да е гледала тя, как цялото семейство преуспява в доброто и как нейното ръководство принася душевна полза на братята и сестрите й. Когато нейният брат Василий завършил учението си в Атина и се върнал, на Макрина й се сторило, че той малко се бил възгордял със своите познания. Тя се постарала да го предпази от гордост, като обяснявала, че душевните и умствени способности са дадени за слава Божия. Нейните думи и съвети силно подействали на Василий. Не по-малко благодатно влияние имала тя върху Григорий, станал по-късно епископ Нисийски, върху Панкратий, починал млад, пък и върху най-малкия й брат Петър, когото тя възпитала добре.\r\nДецата израстнали. Братята се посветили на избани от тях поприща, а сестрите се омъжили. Макрина убедила майка си да напусне с нея света. Емилия освободила слугите си, оставила малко имот и се заселила с дъщеря си в едно прекрасно усамотено място близо до р. Ирис, недалеч от пустинното жилище на Василий. Подир тях отишли няколко от слугините им, които не искали да ги напуснат. Отишли и няколко благочестиви жени. Всички заживели заедно далеч от света и се отдали на труд и молитва. Помежду им имало пълно съгласие и любов. Всичко у тях било общо, заедно се трудели и заедно изучавали Св. Писание.   След като стигнала дълбока старост, Емилия се представила на Господа. В последните й дни при нея се намирали само Макрина и Петър. Те с любовта се грижели за болната си майка и получили нейното благословение за себе си и за останалите членове на семейството.    След 9 години се поминал и Василий Велики. Григорий дълго бил в изгнание поради клеветите на арианите. Когато се върнал в отечеството си, той поискал да види сестра си Макрина. Отишъл при нея и Бог му дал да присъства при нейната смърт. Григорий ни е оставил трогателно описание на нейната тиха и спокойна смърт, която достойно увенчала нейния смирен и добродетелен живот.\r\nКато се приближил до мястото, гдето живеела Макрина, Григорий узнал от един срещнат човек, че сестра му е болна. Разтревожен от това известие и от скръбно предчувствие, той ускорил крачките си и стигнал до обителта. Най-напред се отбил в църква, понеже се извършвала божествена служба, но не намерил там Макрина. Григорий влязъл тогава в нейната килия. Тук той я видял просната на пода да лежи болна и покрита с вехти дрипи. Макрина много се зарадвала, като видяла брата си. Тя се помъчила да стане, но поради голяма слабост не могла дори да се повдигне. Като целунала брата си, тя извикала: “Благодаря ти, Боже мой, Владико, загдето ми дарува и това благодеяние!” За да не го натъжи, тя гледала да скрие своите страдания и да запази спокоен и весел вид. Споменала за Василий. При това име Григорий не можал да удържи сълзите си. Макрина видяла неговата голяма скръб и веднага променила разговора. Тя започнала да говори за чудния Божи промисъл, за мъдростта и благостта на Господа, за това, как и защо е създаден човек и как от тоя временен, скръбен живот, той преминава към вечния живот. Като настроила по такъв начин мислите на брата си към спокоен възглед за смъртта тя го склонила да си почине от дългия път. Григорий отишъл в градината, но след малко Макрина отново го повикала при себе си. Изпълнена с духовна радост, тя припомнила благодеянията, които Бог проявил към цялото семейство. “Като от някой извор течеше благодат от устата й, - казва Григорий, - Аз с наслада я слушах, като си мислех: О, да можеше да продължи този ден, та по-дълго да се насладя от нейната беседа! Но вече деня преваляше, вечерното пение ни зовеше на църква.”\r\nНа другата сутрин Григорий дошъл при сестра си, но разбрал, че я вижда за последен път, и много се натъжил. Макрина започнала да го утешава, понеже сама била пълна с духовна радост. В нея нямало ни страх от смъртта, ни съмнение. Твърдо упование в Господ укрепявало сърцето й. Дълго беседвала Макрина с брата си и с присъстващите инокини. Слабостта й все се увеличавала. По пладне започнала да се моли едвам чуто. Всички пазели мълчание, прислушвайки се към слабите звуци на нейния глас. Като свършила молитвата си св. Макрина се прекръстила и спокойно, радостно предала Богу душата си. Лицето й сияело от небесна радост и необикновена красота.   Когато трябвало да приготвят покойната за погребение, Григорий запитал тези, които живеели заедно с нея, дали тя има нова дреха. “Нищо не си е приготвила, - казала една от сестрите, - защото всичко раздаваше на бедните. Ето една груба власеница, ето многокърпено расо, вехта мантия; друго тя нищо нямаше, а си спечели голямо съкровище на небето.” При стечение на множеството народ погребали добродетелната св. Макрина, служила Богу вярно и неизменно през целия си живот.    ", "date": "2018.07.19", "title": "Св. преподобна Макрина "}
{"url": "https://www.actualno.com/society/prognoza-za-vremeto-19-uli-chetvyrtyk-news_685661.html", "text": "       По Черноморието облачността ще е значителна, главно в следобедните часове, ще се развива купесто-дъждовна облачност и ще има краткотрайни валежи с гръмотевици. Ще духа умерен до временно силен вятър от запад-северозапад. Максималните температури ще са 26-28°. Температурата на морската вода е около 26°. Вълнението на морето ще е 1-2 бала.   В планините облачността ще е променлива, след обяд ще е по-често значителна и на места ще превали и прегърми. Ще духа умерен до силен вятър от север-северозапад. Максималната температура на височина 1200 метра ще е около 16°, на 2000 метра – около 10°.\r\nАтмосферното налягане ще се задържи по-ниско от средното за месеца и ще е без съществена промяна.    В петък ще продължи да духа умерен вятър от запад-северозапад. Ще има временни увеличения на облачността и на места краткотрайно ще превали. Максималните температури ще бъдат между 25° и 30°. През почивните дни ще преобладава слънчево време. В следобедните часове ще има временни увеличения на облачността, но само на изолирани места слабо ще превали. Още в събота северозападният вятър ще отслабне, а в неделя ще се ориентира от изток-югоизток и ще се усили. Температурите ще се повишат и в неделя максималните ще бъдат между 30° и 35°.   ", "date": "2018.07.19", "title": "Прогноза за времето - 19 юли (четвъртък)"}
{"url": "https://www.actualno.com/society/nikolaj-nankov-shte-poseti-gabrovo-news_685655.html", "text": "       В 12.00 часа министър Нанков ще инспектира строителството на обходния път на областния град. Половин час по-късно ще направи оглед на рехабилитацията на път II-44 Севлиево – Габрово, която се изпълнява в рамките на два лота със средства от Оперативна програма „Региони в растеж“ 2014 - 2020.   Същия ден, от 12.00 часа в гр. Севлиево, заместник-министър Деница Николова ще открие обновени по оперативната програма многофамилни жилищни сгради. Събитието ще се проведе при бл. №1 в ж. к. „Д-р Атанас Москов“.", "date": "2018.07.19", "title": "Николай Нанков ще посети Габрово"}
{"url": "https://www.actualno.com/europe/ek-zapochva-procedura-sreshtu-ungarija-zaradi-zakonodatelstvoto-stop-soros-news_685688.html", "text": "       Процедурата по налагане на санкции ще започне с официално уведомление на Унгария от Европейската комисия за \"проблематичния\" законопроект \"Стоп Сорос\". Ако до два месеца унгарското правителство не даде обяснение и не предприеме действия срещу тези нововъведения, нарушаващи законите на ЕС за предоставяне на убежище, Европейската комисия ще се обърне към Европейския съд. Възможно е Будапеща може да бъде лишена от правото да гласува в Съвета на ЕС, макар че подобна мярка изисква пълно единодушие на останалите страни-членки.   Унгарският външен министър Петер Сиярто вече заяви, че правителството на страната е готово да се бори срещу процедурата за санкции на ЕК, предаде БГНЕС.", "date": "2018.07.19", "title": "ЕК започва процедура срещу Унгария заради законодателството \"Стоп Сорос\""}
{"url": "https://www.actualno.com/society/prezidentyt-rumen-radev-shte-poseti-aviobaza-graf-ignatievo-news_685657.html", "text": "       Параклисът „Свети Великомъченик Мина“ в авиобаза Граф Игнатиево ще бъде осветен на 19 юли 2018 г. в присъствието на Президента на Република България и върховен главнокомандващ на Въоръжените сили Румен Радев, по чиято инициатива храмът бе изграден.\r\nИзпълнението на проекта стана със съдействието на дирекция „Вероизповедания“ към Министерски съвет и Пловдивска Света Митрополия.   Лично Негово Високопреосвещенство пловдивският митрополит Николай ще освети параклиса, посветен на Св. Великомъченик Мина.    Гости на церемонията ще бъдат още командирът на Военновъздушните сили генерал-майор Цанко Стойков, високопоставени лица от държавната администрация на президента, Областният управител на област Пловдив Здравко Димитров, командири на военни формирования и др.\r\nМеждувременно продължава инициативата на Командването на Военновъздушните сили за набиране на средства в подкрепа на семействата на загиналите пилоти от състава на 24-та авиационна база – Крумово. В нея се включиха голяма част от военнослужещите от авиобазите на ВВС. Част от мероприятията в нейна подкрепа включват и предлагането на авиационни фотографии, лично дело на военнослужещи от различни формирования.", "date": "2018.07.19", "title": "Президентът Румен Радев ще посети авиобаза Граф Игнатиево"}
{"url": "https://www.actualno.com/starazagora/den-za-vyzpomenanie-na-jertvite-na-starozagorskoto-klane-news_685658.html", "text": "       Денят на възпоменание на жертвите – православни християни, който ще се проведе по традиция на 19 юли (четвъртък), включва Вечерна служба в енорийски храм „Света Троица” от 17.00 ч.\r\nВ 17.30 ч. от храма ще тръгне литийно шествие до Мавзолея костница „19 юлий 1877”.   На мястото, където са положени костите на хиляди мъченически загинали християни на 19/31 юли 1877 г., от 18.00 ч. ще бъде отслужена заупокойна молитва в тяхна памет.    В града и района, по време на драматичните събития са избити над 14 хиляди българи, повече от 1000 местни жители умират от глад и гонения, отвлечени са над 10 хиляди млади жени, момчета и момичета. Само в църквата „Св. Троица“ са изклани близо 3000 души, припомнят от областната администрация.\r\nПрез 2018 г. се навършват141 години от боевете за защитата на града по време на Руско-турската освободителна война. На годишнината Община Стара Загора е посветила специална програма.", "date": "2018.07.19", "title": "Ден за възпоменание на жертвите на старозагорското клане"}
{"url": "https://www.actualno.com/recipes/ljatnata-krem-supa-na-petja-news_685674.html", "text": "           2 средно големи тиквички около 200 г едната\r\n2 глави глави лук    4 моркова   3 чушки\r\n6 картофа        Зеленчуците се нарязват на кубчета и се заливат с вода. В зависимост от желаната гъстота може да се сложат от 2 до 4 л вода. Слага се 1 ч. л. сол. След като се сварят зеленчуците се пасират и в същото време на тънка струя се добавя 0,5 л прясно мляко (предварително затоплено до стайна температура). Сваля се от огъня и се добавя около 30 г масло.  Готовата супа се поръсва с магданоз. Ястието се поднася с крутони, приготвени от филии хляб, нарязани на малки кубчета, запечени на фурна.", "date": "2018.07.19", "title": "Лятната крем супа на Петя"}
{"url": "https://www.actualno.com/sciencelogy/zukyrbyrg-njama-da-triem-postove-v-koito-se-otricha-holkosta-news_685683.html", "text": "       \"Аз съм евреин и знам, че има категория хора, които отричат Холокоста. Намирам това за дълбоко оскърбително, но в крайна сметка не считам, че нашата платформа е длъжна да се меси в това. По-скоро мисля, че има неща, които някои хора тълкуват неправилно\", каза Зукърбърг. Според него има теми и неща, по които \"различните хора грешат\" и че модераторска намеса ще има само в случай че някой реши да оскърби и обиди друг.   Думите на Зукърбърг предизвикаха критики от правозащитни организации в САЩ, като \"Антиклеветническата лига\" излезе със заявление, че Facebook има \"моралното и етическото задължение\" да не позволява на разпространяването на мнения, че Холокоста не се е случвал.", "date": "2018.07.19", "title": "Зукърбърг: Няма да трием постове, в които се отрича Холкоста"}
{"url": "https://www.actualno.com/education/i-tazi-godina-mon-izdirva-31-hiljadi-lipsvashti-uchenici-news_685671.html", "text": "       Въпреки че вицепремиерът Томислав Дончев призова присъстващите да споделят своите критики и препоръки за усъвършенстване на съвместната работа между институциите, време за подобни задълбочени разговори нямаше, а срещата бе използвана по-скоро за политическа заявка за продължаване на усилията по връщане в клас на липсващите деца.   Премиерът Бойко Борисов се появи, колкото да \"задължи\" министрите да помагат за всичко, което е необходимо за успеха на каузата.\r\nМиналата година 1100 екипа, включващи над 11 хиляди учители, образователни експерти, социални служители, медиатори, кметове, областни управители, полицаи и др., направиха над 200 хиляди обхода на адреси на деца, за които има данни, че не са включени в образователната система. От 206 хиляди издирвани ученици в клас бяха върнати 24 хиляди деца, които след това се стопиха до 22 хиляди, тъй като около две хиляди хлапета отново спряха да влизат в час. 70% от търсените деца, или около 145 хиляди, се оказаха в чужбина, без държавата да има информация дали те ходят на училище там.    Вчера просветният министър съобщи, че 17 хиляди подрастващи изобщо не са открити на адресите им, а 10 хиляди деца са открити, но службите не са успели да ги върнат в клас въпреки положените усилия. За всички тях издирването продължава, като към тях се включват и тези, които са отпаднали през изминалата 2017/2018 учебна година. По данни на министъра преждевременно системата са напуснали още 12 хил. ученици, 2/3 от които поради заминаване в чужбина. Останалата 1/3, или 4 хил. деца, останали у нас, също ще бъдат обект на съвместна работа. Т.е. тази година усилията, които според Вълчев трябва да са \"по-фокусирани\" и \"по-ефективни\", ще бъдат насочени към общо 31 хиляди ученици, съобщава в днешния си брой.   \"Основните причини за отпадането от образованието са културни, а не финансови. Сблъскваме се с нежелание, незаинтересованост и дори директно спиране от училище\", посочи просветният министър, според когото най-голямото предизвикателство пред системата е големият и непрестанно увеличаващ се дял на проблемни ученици - с майчин език, различен от българския, живеещите в бедност, тези с обучителни затруднения и др. Затова по думите му усилията трябва да са насочени към ранното идентифициране на децата в риск.\r\nВицепремиерът посочи, че трябва да се извърви още път по отношение на \"изкуството на взаимодействие\" между институциите и пълната отдаденост на ведомствата по места.    Той призова всички, отговорни за механизма, да гледат на работата си като на мисия, а не по чиновнически.   \"И едно изтървано дете е провал за държавата\", заяви той и пожела издирването на ученици да е със същата страст, с която полицаите търсят престъпниците. \"В случая не важи дежурната формула \"Няма пари\", заяви още Дончев.\r\nТочно по въпроса с финансовата обезпеченост на механизма по обхват на децата в училище обаче има още доста, което може да се направи. Неслучайно столичният кмет Йорданка Фандъкова и шефът на Синдиката на българските учители Янка Такева призоваха да се помисли за мотивацията на хората, които ходят в гетата да издирват деца. Учителите имат право на допълнително възнаграждение за тази си работа, но няма определено точно колко може да е то. Единствените средства, заложени специално за екипите, са 300-те хил. лв. за транспортни разходи.", "date": "2018.07.19", "title": "И тази година МОН издирва 31 хиляди липсващи ученици"}
{"url": "https://www.actualno.com/chronicles/102-godini-ot-rojdenieto-na-dimityr-spisarevski-news_685664.html", "text": "       Димитър Списаревски, наричан от другарите си Спайч, е роден на 19 юли 1916 г. в Добрич, тогава в Румъния, само 16 дни преди градът да бъде освободен от българската войска по време на Първата световна война. Баща му офицерът от запаса Cветозар Списаревски и чичо му  – дипломатът Коста Списаревски са българи от Кюстенджа. Името на майка му е Елисавета. Димитър е потомък на котелски възрожденски род, чиито корени се знаят до първата половина на XVIII век. Другият чичо на летеца – също Димитър Списаревски е офицер и поет, кавалер на български и сръбски ордени за храброст. В самия край на Междусъюзническата война той е вероломно съсечен при Злетовска река докато е парламентьор при сърбите. \r\nС Ньойския договор от 1919 г., Добрич заедно с цяла Добруджа отново са анексирани от Румъния. Поради нетърпимостта на бащата към румънската окупация, още през 1919 г. след една протестна публична проява на главата на семейството Списаревски са силово експулсирани от румънската власт и се местят в Лом на ул. „Ивайло“ №8, после в Белоградчик и накрая от 1932 г. живеят в София на ул. „Цар Аспарух“ № 57 когато бащата започва работа като финансов инспектор. Таткото поддържа в бежанското семейство и възпитава сина си Димитър в непоколебим свободолюбив дух, мъжественост и горещо родолюбие .\r\nВ София Димитър Списаревски постъпва и през 1934 г. завършва елитната Втора мъжка гимназия ”Цар Борис III” (днес 22-ро СОУ) където е знаменосец на училището, както е отбелязано в зрелостното му свидетелство. Мечтата му да стане летец се проявява още тогава. Като ученик в шести (днешния 9-ти) клас в кръжока по авиомоделизъм на гимназията заедно със свои другари построяват безмоторен самолет.    Димитър расте висок, здрав и буен. Отличен гимнастик, плувец и футболист, занимава се с борба и бокс. От 1933 до 1935 г. е футболист на ПФК Левски (София), за който играе в няколко приятелски срещи.\r\nДимитър Списаревски тръгва по офицерския път на баща си и чичо си и постъпва във Военното на Н. В. училище, но е буен и непокорен и остро реагира на всяка несправедливост, затова, още преди да завърши първата година, го откомандироват и е изпратен да служи като редник в Ямбол в 6-и пехотен полк. За отлично поведение, след няколко месеца е произведен в кандидат-подофицер и по лично ходатайство на командира на полка правата му на юнкер са възстановени, върнат е в училището и го завършва в 1938 г. в 57 – ми „Средногорски“ випуск. Тогава е обявен конкурс за летци, той е сред първите, кандидатирали се за новата специалност. Той е назначен за пръв път за летец през октомври 1936 г. През 1938 г. протупей юнкерите от целите два випуска 57–и и 58-и „Родопски“ са командировани за обучение като летци в Германия и Полша. От април 1938 до юли 1939 той се обучава в авиационната школа в Кауфбойрен до Аугсбург. След това усъвършенства своето майсторство по висш пилотаж в авиационното училище в Шлайсхайм до Мюнхен и накрая през 1939 г. завършва с отличен успех най-престижната изтребителната школа във Вернойхен до Берлин.   След пристигането в България, от юли 1939 г. те са включени в състава на 2-ри изтребителен орляк, развит и преименуван в 6 изтребителен полк, базиран на летище Марно поле при Карлово, по-късно, в 3/6 изтребителен орляк. Списаревски е включен в състава на ято изтребители П3Л24 „Ястреб“, като командир на строево крило във 2-и армейски въздушен полк дислоцирано близо до турската граница. Тук той остава до лятото на 1941 г. След това лети и с Авиа 534 „Доган“. После усвоява управлението на първите доставени в България германски изтребители Месершмит Bf 109Е, наричани в България ”Стрела“.    От края на март 1942 г. вече е старши инструктор в изтребително-щурмовата школа за висш пилотаж на Въздушния учебен полк в Долна Митрополия.[8] През 1942 г. е назначен за командир на ято в изтребителен полк.\r\nНаскоро след това опитният млад офицер Списаревски е назначен във Военновъздушното и свързочно училище в Скопие, като командир на 2-ра свързочна рота на летището, откъдето според тогавашните предвижданията на генералния щаб се очаква да е основното нападение срещу България и действат нелегални въоръжени комунистически групи. Там, той сам пленява тежък американски бомбардировач и го заставя да се приземи на българското летище Скопие.\r\nПосле е командирован отново в 6-ти изтребителен полк в летище Марно поле, където е ротен командир до август 1943 г.   Убеден патриот, ненавиждащ комунистическите и всякакви безродници, въпреки, че като офицер от армията, той почти презира полицаите и заявява:“Аз не съм се учил да ходя по горите да гоня нелегалните. Аз съм се учил да бъда летец\" и не желае да участва в разпита на подофицера Аяров, при който цивилен следовател му нанася побой, заявявяйки на колегата си Павлов с присъщата си ярост: „Излизай, излизай, нямаме работа тук. Идиоти, шамари ще бият на български войник!“ Списаревски твърдо се включва в безкомпромисната борба срещу тях. Видно, донесението на командира на 6-и изтребителен полк полковник Вълков, съгласно „Правилника за реда за оказване на помощ на полицията от войската“ той изпраща рота от полка, командвана лично от поручиците Димитър Списаревски и Виктор Евстатиев (Павлов), които да действат срещу антидържавните въоръжени изменнически елементи и на 26.05.1943 г. след упорито претърсване и прочистване на горите край Карлово, те залавят един партизанин, раняват друг такъв и ликвидират подривната опасност в района. \r\nПрез лятото на 1943 г. Списаревски е избран и командирован като офицер с още един български пилот, за да се запознае с тактиката на англо-американската авиация и начините на борба с нея е изпратен край Ламанша, където участва във въздушните боеве и усвоява в бойни условия модерната тактика на германската изтребителна ескадра при въздушните боеве над Канала.   След завръщането си в България, за кратко е зачислен на летището в Карлово като ротен командир, скоро след което е назначен и включен в състава на 3/6 орляк, стациониран на Летище Божурище за отбраната на столицата, водещ бойни действия срещу американските бомбардировачи, през ноември и декември вече три пъти нападали София.\r\nНа 20 декември 1943 г. на височина от около 8000 метра групировка от 15-та въздушна армия на САЩ от 150 американски бомбардировачи „Либърейтър“ B-24 Liberator (Бе-24 „Освободител“) от 376-та тежка бомбардировъчна групировка (376th Bomb Group – Heavy), охранявани от 50 тежки двумоторни двутели изтребители Lockheed P-38 Lightning (Локхийд Пе-38 „Светкавица“) от 82-ра изтребителна група (82nd Fighter Group), се насочва за поредната „терористична бомбардировка“ на София, както операциите красноречиво се наричат в английските военни планове. Българите смело се изправят с едва 36 машини срещу 200 вражески. Противникът е посрещнат от изтребители Bf-109, излетели от Божурище и „Девоатин“, излетели от Враждебна. Българският орляк 3/6 имащ по списъчен състав 17 изтребителя Bf-109G-2 вдигайки се от летище Божурище има задачата да завърже бой с противниковите изтребители, а в това време другият орляк от Враждебна – 2/6, имащ по списъчен състав 24 изтребителя Девоатен D.520, да удари бомбардировачите и да ги принуди да хвърлят бомбите си извън София. Летците добре разбират, че с при съотношение 1:6 в полза на нападателите нямат шанс да разбият и унищожат противника, но трябва да спечелят време за мирното население да се укрие в скривалищата и могат да нанесат болезнени загуби на нашественика като свалят няколко негови самолета, основната им тактическа цел е да разстроят противниковата формация и отклонят „Освободителите“ от курса, да не ги оставят необезпокоявани да нанесат точен удар по българската столица и да ги принудят да хвърлят бомбите си извън града. Тази цел е постигната от българските летци изтребители. В този бой ПВО изстрелва 805 снаряда. В него загиват поручик Списаревски и подпоручик Георги Кюмюрджиев. Българите свалят 10 самолета – 3 бомбардировача и 7 изтребителя.   Бойният дневник на 3/6 изтребителен орляк, в който лети Списаревски, свидетелства за битката:\r\n„Либърейтърите“ идват към София откъм Панчерево в клинов строй по тройки, ешелонирани в тилна колона, краят на която се губи до хоризонта. Българите смело се изправят с едва 36 машини срещу 200 вражески. Формират насрещен боен ред, ешелонирани поятно, по четворки в тилна колона. Летят срещу противниковите самолети на 6000 метра височина. Българският орляк 3/6 имащ по списъчен състав 17 изтребителя Bf-109G-2 вдигайки се от летище Божурище има задачата да завърже бой с противниковите изтребители, а в това време другият орляк – 2/6, имащ по списъчен състав 24 изтребителя Девоатен D.520, да удари бомбардировачите и да ги принуди да хвърлят бомбите си извън София. Летците предварително добре разбират, че с малочислените си сили нямат шанс да разбият и унищожат вражеската американска въздушна армада, но трябва да спечелят време за мирното население да се укрие в скривалищата и могат да нанесат болезнени загуби на нашественика като свалят няколко негови самолета, основната им тактическа цел е да разстроят противниковата формация и отклонят „Освободителите“ от курса, да не ги оставят необезпокоявани да нанесат точен удар по българската столица и да ги принудят да хвърлят бомбите си извън града. Тази цел е постигната от българските летци изтребители. При това нападение на американската авиация върху София са разрушени 113 сгради и е прекъснат релсовият път на околовръстната железопътна линия. Убити са 64 души, а други 93 са ранени.\r\nКогато започват бомбардировките над София, всяка сутрин пилотът подпоручик Дереков излита със своята „Врана“ с окачени на крилата индикатори за измерване на температурата, влажността, налягането и други показатели, необходими за извършване на полетите. През 1942 г. той е награден с немски железен кръст за храброст за военни заслуги, а от ноември 1943 г. е на летище Божурище. При завръщането си от такъв един полет на 19.12.1943 г. вижда, че на неговата стоянка е Месершмит Bf-109 и при опит да се приземи отнася с крилото на „Враната“ си опашните кормила на Месершмита. Това е самолета на капитан Списаревски, който известен с буйния си нрав предизвиква юмручен бой и едва е удържан от саморазправа. До сутринта самолетът му е ремонтиран и на 20 декември 1943 г. капитан Димитър Списаревски излита за последния си полет.\r\nПоручик Димитър Списаревски от 3/6 изтребителен орляк е един от пилотите на бойно дежурство на летище Божурище с Месершмит Bf-109G-2, които трябва на 20 декември 1943 г. да пресрещнат нападащите „освободители“ преди да достигнат града. Това е първият му боен полет, за който той се готви отдавна. Самолетът на Списаревски не успява да стартира веднага, затова той излита с резервна машина, след другите. Когато достига бомбардировачите, въздушният бой вече се води.   Сам, с безумно смела виртуозна маневра, измъквайки се от два американски изтребителя, се насочва към група от 16 „Либърейтъра“, отървала се от българските изтребители и взела необезпокоявана курс към София. Той взема на прицел една машина, атакува устремно, без да се интересува от огъня на изтребителното ѝ прикритие, с непрестанен точен огън прострелва, поврежда тежко и подпалва този бомбардировач, но в ожесточената си битка за по-малко от две минути изразходва всички боеприпаси на бордовата картечница, а самолетът му е сериозно прострелян от бомбардировачите и охраняващите ги британски изтребители.\r\nБългаринът разбира, че жив няма да излезе от котела, в който се намира. Тогава, без колебание, той насочва изтребителя си и нанася унищожителен таранен удар на водещия формацията тежък американски бомбардировач. Бомбардировачът е разцепен и са разпада във въздуха, спасява се само опашният стрелец, който е изхвърлен заедно с картечниците от ударната вълна.\r\nСамолетът на Списаревски пада разбит на височините над село Пасарел, Софийско. Тялото му е открито от спусналите се да спасяват летеца местни хора сред отломките. От другата страна на селото падат късовете на поразеният четиримоторен бомбардировач наблизо до единствения оцелял от него – картечаря подофицер Робърт Хенри Ренър, който местните също намират и отвеждат в кметството, където вместо очакваната от него враждебност той среща най-човешко добродушие и дори е нахранен от тях.\r\nВследствие на лютата съпротива врагът е отблъснат, принуден е да хвърли бомбите си в полето и да се оттегли.", "date": "2018.07.19", "title": "102 години от рождението на Димитър Списаревски"}
{"url": "https://www.actualno.com/balkani/shte-ima-granichari-ot-es-v-makedonija-za-da-spirat-migranti-news_685689.html", "text": "       ЕС засили външните граници на блока от 28 държави, включително чрез сътрудничество с трети държави, откакто кризата на миграцията достигна своя връх през 2015 година.   Комисарят по миграцията в ЕС Димитрис Аврамопулос и македонският вътрешен министър Оливер Спасовски договориха сделката за разполагане на европейските охранители в Македония и провеждането на съвместни операции, предаде БГНЕС. \"Това споразумение ще позволи на Европейската гранична и брегова охрана да използва напълно потенциала си, да реагира бързо на миграционните предизвикателства и да защити общите ни граници\", заяви Абрамопулос.\r\nСделката ще бъде подписана официално на по-късна дата, след като бъдат изчистени правните препятствия и бъде одобрена от Европейския парламент.    Сътрудничеството е по-лесно, откакто Македония постигна споразумение с членката на ЕС Гърция миналия месец за преименуване на страната в Северна Македония в опит да разреши спор, който е отровил отношенията между двете страни от 1991 година насам. Новото име все още трябва да бъде одобрено на референдум по-късно тази година.   Преговорите на ЕС за подобни сделки продължават със Сърбия и Босна и Херцеговина, които също не са членки на Съюза.\r\nГраничната и бреговата охрана на ЕС ще се увеличат до 1 300 души в края на годината от 300 души през 2014 година. ЕК предложи увеличаване на броя на служителите до 10 000 души.    ЕС намали броя на лицата, търсещи убежище и на мигрантите, влизащи в блока, като сключи споразумения за сътрудничество с транзитните страни Турция и Либия.", "date": "2018.07.19", "title": "Ще има граничари от ЕС в Македония, за да спират мигранти"}
{"url": "https://www.actualno.com/asia/turcija-veche-ne-e-v-systojanie-na-izvynredno-polojenie-news_685684.html", "text": "       Според \"Хюриет\" обаче, оглавяваната от Ердоган Партия на свободата и  развитието (ПСР) ще внесе в парламента нов закон за борба с тероризма,  който ще предоставя на властите същите възможности, които са имали по  време на извънредното положение.   За първи път режимът беше въведен на 20 юли 2016 година, непосредствено след опита за преврат на 15 юли. Той беше продължаван от турските власти седем пъти.\r\nДокато страната живееше в извънредно положение, имаше ограничения за провеждането на протести и масови събития. Правоприлагащите органи имаха по-широки права, необходими за поддържане на сигурността. Като цяло мерките за защита на страната и гражданите от различни заплахи остават значително повишени.    За това време правителството издаде повече от 35 постановления, притежаващи силата на закон, с които уволниха от длъжност повече от 130 000 души - полицаи, адвокати, учени, преподаватели и служители на реда. Според вестник \"Хюриет\" уволнението им се свързва с евентуално участие във Фетхуалистката терористична организация (ФЕТО), която Анкара обвинява за организирането на опита за преврат.   Някои европейски държави и опозицията бяха критични към идеята за въвеждане и продължаване на режима на извънредно положение, поради застрашаване свободата на гражданите.", "date": "2018.07.19", "title": "Турция вече не е в състояние на извънредно положение"}
{"url": "https://www.actualno.com/cite/bez-ataka-simeonov-njamashe-da-e-vicepremier-bez-ataka-karakachanov-njamashe-da-e-vicepremier-news_685709.html", "text": "       Сидеров бе категоричен, че се опитва да предотврати разрушителни действия сред управляващите и попита вицепремиера Валери Симеонов защо помага на ДПС да се върне във властта.   ", "date": "2018.07.19", "title": "Без \"Атака\" Симеонов нямаше да е вицепремиер, без \"Атака\" Каракачанов нямаше да е вицепремиер"}
{"url": "https://www.actualno.com/sofia/v-mladost-iskat-ostavkata-na-vremennija-si-kmet-news_685672.html", "text": "       Преди повече от седмица в градинката срещу бл. 325 започна строеж на 7-етажна сграда. Русев е на мушката, защото не спира строежа. Гражданите заявиха, че ще поискат оставката и на кмета .   \"В момента това е единственото място, където млади хора сутрин си извеждат децата, и сега искат да ни го отнемат. Да не говорим, че не ги спира нито събота, нито неделя да вършеят с тези трактори. Тук е решено този малък участък да бъде застроен“, заяви протестираща гражданка, цитирана от БГНЕС. Неин съмишленик поиска специализираната прокуратура  да разследва истинността на документите за строежа.\r\nГлавният архитект обясни пред Нова телевизия, че  теренът е предвиден за застрояване още през 2013 г. Той се върна в далечната 1990 г. - тогава от двете страни на бул. \"Александър Малинов\" било позволено застрояване, тъй като това е смесена многофункционална зона. Намеренията били в нея да се строят младежки дом и игрална зала, но инвеститорът, който сега строял, обжалвал и спечелил. Според него тази земя никога не е била предназначена за озеленяване.    Пред агенцията Русев обясни, че разрешението за строеж е издадено от главния архитект на София Здравко Здравков. 40% от терена, върху който се строи блокът, е бил общински, но преди 4 години с решение на Столичния общински съвет е продаден на , който е член на Съвета на директорите на „Пазари Запад“ ЕАД. Според временния кмет на \"Младост\" всички процедури са спазени и няма нищо незаконно, тъй като са извършени проверки по документацията.   „При нас е внесено предложение за строеж на една сграда. Тя е с височина 21 м, или това са 7 етажа. На първия ще се разполагат магазини, а на останалите 6 етажа ще има апартаменти. Съседната сграда, която е планирана, все още няма издадено разрешение за строеж. В плана за изменение на застрояването в района са предвидени само две сгради, които ще са на калкан“, заяви Русев, опровергавайки твърдението на гражданската организация \"Зелен Младост\", че до парка ще се строят 3 блока.\r\nОт организацията обаче определиха твърденията му като неверни и дори се поправиха, че сградите, които ще се строят в близост до парка, са 5. Информацията им била от електронната страница  на \"ГИС-София\" ЕООД.    ", "date": "2018.07.19", "title": "В \"Младост\" искат оставката на временния си кмет"}
{"url": "https://www.actualno.com/business/dyrjavata-reshi-da-spre-da-evtanizira-jivotni-v-jambolsko-zasega-news_685681.html", "text": "       Решението е факт, след като от МВР също снощи заявиха, че не трябва да има \"и една крачка отстъпление\". От 19 юли започваме да действаме по плана на БАБХ, вътрешният министър Валентин Радев.   Припомняме, че в състава на щаба влизат министърът на вътрешните работи Валентин Радев, министърът на земеделието, храните и горите Румен Порожанов, изпълнителният директор на БАБХ Дамян Илиев, председателят на ДАНС Димитър Георгиев, директорите на областните дирекции на МВР в Бургас и Ямбол и представители на ГД \"Гранична полиция\".\r\nОсвен решението да се спре с евтаназията, бяха взети следните други решения:    1. Засилване на контрола на движението на хора и преместването на животни и животински продукти от и към зоните с огнища на зараза.   2. Изчакване на резултати от изследване на пробите от животните от райони, съседни на установените огнища на заразата.\r\n3. Активна дейност по дезинфекция на 10-километровата зона около заразените зони.    4. Доставяне на допълнително оборудване за пропускателните пунктове на изходните и входните пътища към населените места.   Стана ясно и, че еврокомисарят по здравеопазването и безопасността на храните Витянис Андрюкайтис ще даде днес брифинг специално за български журналисти по повод чумата по овцете и козите. Преди няколко дни той заяви, че умъртвяването на заразените животни е единственият начин за справяне с проблема и допълни, че Европейската комисия ще покрие 75% от разходите за компенсиране на собствениците. Съществува вероятност вирусът да е дошъл в България от Турция, затова Брюксел е изпратил писмо и до турските власти, за да се съгласуват по-нататъшните действия.\r\nЕкспертна комисия от Главната дирекция \"Здравеопазване и политика за потребителите\" към Европейската комисия в момента е в България и проверява как властите се справят с кризата.", "date": "2018.07.19", "title": "Държавата реши да спре да евтанизира животни в Ямболско засега"}
{"url": "https://www.actualno.com/politics/upravljavashtite-si-priznaha-che-spreli-evtanazijata-v-jambolsko-po-politicheski-prichini-news_685697.html", "text": "       По думите на директора на Българската агенция по храните (БАБХ) Дамян Илиев лабораторните резултати излизали за два дни. . Дотук да има чума. Имало обаче голям хаос и затова се правят нови изследвания.    , по думите на вътрешния министър Валентин Радев. Той веднага уточни, че преди вчерашния ден уж имало зелена светлина за БАБХ и МВР, но вчера (18 юли) имало голям протест, воден от лидера на БСП Корнелия Нинова. Как да обясня на колегите от полицията, че трябва да са зад ветеринарите, как да стане това без политическо доверие?  Ще поискам изслушване пред парламента и да поискаме доверието на всички политически сили. Те го дават, а на другия ден правят друго, възмути се Радев. , добави МВР министърът и призова – ако опозицията предлага друг вариант, да го кажат.\r\nВалентин Радев добави и, че ще бъде направен регионален кризисен щаб за Ямболско. Той призова всички, включително протестиращите, да се допитват до този щаб, да не идват нови хора, за да се ограничи движението, \"за да се спасим от тази чума\".    Порожанов заяви и, че от всички проби са качени на сайта на БАБХ. Пробите са изследвани от френската лаборатория CIRAD. Има още много проби, от които чакаме резултати, те излизат периодично. Надяваме се болестта да бъде овладяна, но ни притеснява напрежението, добави земеделският министър.   На въпрос дали да ще се свика Консултативният съвет по национална сигурност (КСНС), отговорът беше – президентът решава. Земеделският министър уточни, че политическите сили не търсели истинска информация, а само се нагнетявало напрежение. Ще бъде създаден и Национален епизоотичен щаб, за да се прави оценка на икономическата загуба за България от чумата.     28 дни всичко в стадото е здраво, няма болни, каза прочулата се вече стопанка пред Нова телевизия. \"Само през трупа ми\", категорична беше тя, като, естествено, не повярва на казаното от Румен Порожанов. И добави, че дошъл на място министър се радвал, че козичките били игриви.    , уточни доц. д-р Янко Иванов, съветник на министъра на земеделието и храните Румен Порожанов. Той добави, че може да си носител на инфекция, но да не си болен - обаче това, че си носител, те прави източник на зараза. На въпрос защо тогава се отлага евтаназията, Иванов не успя да отговори адекватно, но увери, че щяло да има евтаназия.\r\nСъщевременно фермери се оплакаха, че заради липсата на информация и незнанието нещата са стигнали толкова далеч. . В крайна сметка се оказа, че Караколев сега наистина не гледа животни, защото си продал стопанството, но бил в проект на разработка на нова ферма. .", "date": "2018.07.19", "title": "Управляващите си признаха, че спрели евтаназията в Ямболско по политически причини"}
{"url": "https://www.actualno.com/asia/japonija-se-podgotvja-da-spre-vnosa-na-petrol-ot-iran-news_685687.html", "text": "       Доставките на петрол от Иран трябва да бъдат прекратени напълно през октомври, а като алтернативен източник на внос на черно злато Япония разглежда Саудитска Арабия и Обединените арабски емирства.   Според вестника, японските доставчици на ирански петрол JXTG Holdings и Idemitsu Kosanса са получили от САЩ предупреждение за пълно спиране на вноса от началото на ноември 2018 година, когато Вашингтон планира да възобнови санкциите срещу Техеран. Ако покупките на ирански петрол продължат, САЩ заплашват тези компании с големи глоби.\r\nНа този фон японските банки уведомиха националните петролни компании, че спират да осъществяват транзакции, свързани с ирански петрол, което прави покупката му почти невъзможна.    ", "date": "2018.07.19", "title": "Япония се подготвя да спре вноса на петрол от Иран"}
{"url": "https://www.actualno.com/politics/gerb-sys-signal-sreshtu-joncheva-zaradi-cvetan-vasilev-tja-objavi-che-aferata-kyshtata-v-barselona-e-nasheto-razsledvane-news_685682.html", "text": "       Според ГЕРБ Йончева и Василев имали дружество, 50/50, и дейността му навява съмнения за пране на пари. Причината - макар дяловете да са равни, Йончева участвала с 5000 лева, а Василев - с 315 000 лева. Освен това компанията \"Дайли трейдинг лимитед\", която участва в дружеството, била офшорна. Дружеството е \"Офроуд\" ООД, а Йончева била вътре чрез фирма \"Авторска телевизия\" ЕООД.   \"Имам усещането, че една кака от БСП е с двата крака в батака. Мисля, че най-накрая хванахме натясно онова, което наричаме \"задкулисие\", каза Антон Тодоров, цитиран от \" \". Той напомни, че когато преди месеци питал Йончева какви са отношенията ѝ с Василев, тя уверила, че няма такива. А от извадени документи се вижда, че двамата са съдружници.\r\n“Това е пореден опит за клевета срещу депутат и журналист”, мигновено реагира Йончева. И се закани, че ще заведе дело за клевета срещу Добрев и Тодоров. \"Направеното изявление от Делян Добрев и Антон Тодоров е престъпление\", добави тя.    \"Тази заплаха, това набеждаване, тази клевета няма да спре нашето разследване за къщата в Барселона - информация, за което вече се появи в медиите (бел. ред. - ). Всичко останало ще чуете в съда\", отвърна тя на директни въпроси за съдружието ѝ с укриващия се в Белград банкер.   ", "date": "2018.07.19", "title": "ГЕРБ със сигнал срещу Йончева заради Цветан Василев, тя обяви, че аферата \"Къщата в Барселона\" е \"нашето разследване\""}
{"url": "https://www.actualno.com/balkani/v-makedonija-se-izjasnjava-kakyv-shte-e-vyprosyt-za-referenduma-za-imeto-news_685685.html", "text": "       На срещата, която продължи четири часа, бяха поканени лидерите на парламентарните партии с повече от един депутат, а един час след началото от нея си тръгна лидерът на ВМРО-ДПМНЕ Християн Мицкоски, който изрази недоволството си от действията на управляващото мнозинство.   На срещата беше обсъден и характера на референдума, който според Заев трябва да бъде консултативен.\r\n\"Във всеки случай волята на гражданите, изразена в референдума, ще бъде окончателна за всички политически участници в парламента на Република Македония\", добави македонският премиер.    Решението се счита за окончателно, ако в референдума участват най-малко 50% от общия брой избиратели от списъците.   Заев каза, че планът е някъде към средата на януари да се приключи с всички процедури при успешен референдум, с което ще се даде възможност парламентът в Гърция да гласува Договора за името.\r\nЗаев информира, че днес в 12 часа ще се проведе нова лидерска среща в по-малък състав на която, \"както поиска лидерът на опозиционната ВМРО-ДПМНЕ Мицкоски ще може да се произнесе дали е за НАТО и ЕС както и дали гражданите трябва да решават бъдещето на Македония\". \"Всички, които останахме на лидерската среща, сме за успешен референдум, а поведението на Мицкоски, демонстрирано от името на ВМРО-ДПМНЕ е несериозно, безотговорно и обидно към всички политически фигури и гражданите на Македония\", коментира още Заев. Македонският премиер подчерта, че всички, които са останали на срещата, са за успешен референдум, както и за членство в НАТО и ЕС.    ", "date": "2018.07.19", "title": "В Македония се изяснява какъв ще е въпросът за референдума за името"}
{"url": "https://www.actualno.com/velikotarnovo/legendata-za-zoro-ojivjava-na-krepostta-carevec-news_685680.html", "text": "       Вдъхновяващата музика на Джипси Кингс и допълнителните оркестрации, композиции и аранжименти на Джон Камерън превръщат спектакъла в драматичната приказка за романтичния герой Зоро. Мюзикълът завладява публиката с необикновени певческо-актьорски превъплъщения, зрелищни борби с мечове, пищни костюми, невероятни каскади и горещите ритми на традиционното фламенко.   Главната роля на Диего де ла Вега на Царевец ще изпълни Николай Димитров, а младата великотърновска оперна певица Мария Павлова ще дебютира пред публиката в родния си град като любимата на Зоро Луиза Пулидо. В персонажите на Рамон и циганската Инес ще са Нейчо Петров и Калина Жекова\r\nПостановката на мюзикъла е на Петко Бонев, а диригент е Страцимир Павлов, Хореографията на „Зоро е дело на Стефан Николов и Станислава Томова, сценография и костюми – Ася Стоименова и 3D Mapping Полина Герасимова.    Първият български оперен фестивал на открито „Сцена на вековете“ продължава на 27 юли с мюзикъла „Криворазбрана цивилизация“ по Добри Войников на Музикално-драматичен театър „Константин Кисимов“-Велико Търново. Следващите заглавия в афиша на музикалният форум са: 3 август – операта „Луд Гидия“, постановка на Държавна опера-Русе; 11 август – операта „Джоконда“ на Театрално-музикален продуцентски център-Варна и „Аида“ на Бургаската опера на 18 август. На 5 септември в Двореца на Царевец Русенската опера ще представи мюзикъла „Човекът от Ла Манча“, а фестивалът ще завърши на 15 септември в Летния театър на Велико Търново с балета „Ромео и Жулиета“ в изпълнение на балет „Арабеск“.   След всяко представление като подарък за зрителите ще бъде излъчвано аудио-визуалното шоу „Царевград Търнов-звук и светлина“.\r\n„Сцена на вековете“ 2018 се провежда под патронажа на министъра на културата г-н Боил Банов. Домакин на престижното събитие е община Велико Търново, тазгодишното издание е носител на престижния лейбъл „Европа на фестивалите, фестивалите на Европа“ 2018-2019.    Билети за спектаклите се предлагат в мрежата на www.eventim.bg и Туристически информационен център на ул. „Христо Ботев“ № 5 във Велико Търново.   ", "date": "2018.07.19", "title": "Легендата за Зоро оживява на крепостта Царевец "}
{"url": "https://www.actualno.com/yambol/baba-dora-ima-nastroenija-sreshtu-men-v-sharkovo-news_685701.html", "text": "        .\r\n„Казват ми, че съм била , че моите приятели, когато ме напуснат, ”, казва Дора.\r\nВъпреки решението на кризисния щаб, днешната евтаназия да бъде отложена. Кметът на Шарково казал на баба Дора, че нейното стадо не може да бъде запазено и може да бъде евтанизирано още днес.       „ ”, казва жената.\r\nТя е категорична, че не иска парите от обезщетенията. „Тия пари не могат да ми заменят животните. Не им ща парите”, категорична е Дора.\r\nМеждувременно блокадата пред къщата ѝ продължава, като там са се събрали хора от цялата страна, за да защитят последното стадо в Шарково. Те все още не вярват, че има чума по животните и че евтаназията е наложителна.    ", "date": "2018.07.19", "title": "Баба Дора: Има настроения срещу мен в Шарково"}
{"url": "https://www.actualno.com/america/sasht-si-trygvali-ot-syveta-po-pravata-na-choveka-na-oon-zaradi-drugi-dyrjavi-news_685686.html", "text": "       \"Авторитарните режими се радваха на статуквото. Русия, Китай, Куба и Египет се възползваха от това, като направиха съвета за посмешище. Не е чудно, че те открито се съпротивляваха на опитите ни да го реформираме\", заяви тя.   На 9 юни Съединените щати се оттеглиха от съвета. Американските власти обвиниха този орган в предубеждение към САЩ и Израел. Хейли заяви през 2017 година, че Съветът по правата на човека не трябва да включва държави, в които редовно се нарушават тези права.", "date": "2018.07.19", "title": "САЩ си тръгвали от Съвета по правата на човека на ООН заради други държави"}
{"url": "https://www.actualno.com/cite/v-naprejenieto-i-panikata-si-joncheva-si-prizna-che-bsp-stoi-zad-kyshtata-v-barselona-news_685699.html", "text": "       \"Тази заплаха, това набеждаване, тази клевета няма да спре нашето разследване за къщата в Барселона - информация, за което вече се появи в медиите\", каза Йончева.   ", "date": "2018.07.19", "title": "В напрежението и паниката си Йончева си призна, че БСП стои зад къщата в Барселона"}
{"url": "https://www.actualno.com/politics/deljan-dobrev-v-nishto-ne-obvinjavame-joncheva-iskame-da-znaem-tja-se-iztyrva-za-kyshtata-v-barselona-news_685698.html", "text": "       Снощи, ровейки се в Търговския регистър, осъзнах, че \"Офроуд\" ООД още съществува, още има дейност, настоя Добрев. Не знам какво е, но ако това представлява плащане, се заобикалят един куп закони за внасяне на данъци и осигуровки, каза депутатът по Нова телевизия.   Добрев отрече \"да си мъсти\" на Елена Йончева и добави, че той също я съди за клевета. В напрежението и паниката си Йончева си призна, че БСП стои зад \"тези фалшиви новини\", визирайки историята за и манекенката в нея, която засяга пряко Бойко Борисов. Йончева първоначално каза, че , но секунди по-късно се поправи, че \" \".     ", "date": "2018.07.19", "title": "Делян Добрев: В нищо не обвиняваме Йончева, искаме да знаем, тя се изтърва за къщата в Барселона"}
{"url": "https://www.actualno.com/asia/spasenite-tajlandski-deca-razkazaha-prejivjavanijata-si-news_685673.html", "text": "       Децата споделиха, че преди никога не са били в пещера и затова са решили да отидат там. Видели, че водата навлиза и са тръгнали да се връщат, но бързо разбрали, че са блокирани.   \"В началото не се страхувахме, защото мислехме, че водата бързо ще отстъпи и ще ни спасят. Опитвахме се да прокопаем изход и работехме на смени\", разказаха децата.\r\n\"През първия ден не бяхме много гладни, но после всичко се промени. Нямахме храна. Пиехме чиста вода, която капеше от стените. Към 10-я ден съвсем останахме без сили. Когато дойдаха първите гмуркачи, не повярвахме на очите си.\", допълват още учениците.    Те изразили учудване, че спасителите не са от Тайланд. Никое от децата не е искало да тръгва първо, тъй като са екип.   \"Чувстваме се виновни за смъртта на спасителя и смятаме да станем монаси в негова памет. Трогнати сме от добрината ви. Може би някой ден ще се върнем в пещерата с водач. Молим за прошка родителите ни. Първото нещо, което искаме да направим е хапнем от любимата ни храна.\"     ", "date": "2018.07.19", "title": "Спасените тайландски деца разказаха преживяванията си"}
{"url": "https://www.actualno.com/america/prez-twitter-trymp-iska-ot-erdogan-da-pusne-amerikanski-pastor-news_685693.html", "text": "       \"Пълен позор е, че Турция не освобождава от затвора уважавания американски пастор Андрю Брансън. Той твърде дълго е държан като заложник. Ердоган трябва да направи нещо, за да освободи този изключителен християнски съпруг и баща. Той не е направил нищо лошо. Той се нуждае от своето семейство\", написа Тръмп в Twitter.   Протестантският пастор Брансън, който живее в турския град Измир, беше арестуван от турските власти миналата година. Той е обвинен във връзки с Кюрдската работническа партия и ФЕТО. Анкара смята ФЕТО за организатор на опита за държавен преврат.\r\nПасторът се яви пред турския съд на 7 май и отхвърли обвиненията в тероризъм и шпионаж. Турската прокуратура иска 35 години лишаване от свобода. В сряда, 18 юли, съдът в Измир реши да остави Брансън под арест. Следващата сесия на съда по неговия случай ще се проведе в Измир на 12 октомври.    ", "date": "2018.07.19", "title": "През Twitter Тръмп иска от Ердоган да пусне американски пастор"}
{"url": "https://www.actualno.com/america/v-nikaragua-upravljavashtite-objaviha-pobeda-i-nalagane-na-mir-news_685691.html", "text": "       \"Обявяваме победа над тези дяволски, тъмни, терористични, престъпни сили, които се опитваха в продължение на три месеца да лишат Никарагуа от мир, но не успяха\", каза Мурильо. Тя призова сънародниците си да вземат участие в честването на 39-ата годишнина от победата на Сандинистката революция на 19 месец юли.   Три месеца Никарагуа беше разтърсена от антиправителствени протести, причината за които беше реформата на системата за социално осигуряване. Малко след избухването на демонстрациите, съпроводени от насилие и загуба на човешки животи, Ортега обяви отмяната на промените, но това не помогна за нормализиране на ситуацията.\r\nДо 10 юли по време на протестите са били убити повече от 350 души и 2 100 ранени.    ", "date": "2018.07.19", "title": "В Никарагуа управляващите обявиха победа и налагане на мир"}
{"url": "https://www.actualno.com/showbusiness/zvezdi-ot-svetovnata-rap-scena-gosti-v-restorant-bulgar-news_685725.html", "text": "       Звездните имена с любопитство разгледаха менюто и пожелаха да опитат Томахоух и Ри бай стек, а бившият фронтмен на House of pain и автор на вечния хит \"Jump Around\"  – Danny Boy, се спря на ребра от глиган, които силно го впечатлиха при сервирането и той реши да увековечи момента със своя смартфон и да го публикува в социалните си мрежи.  George Carrol (Slaine) също предизвика вълнение с присъствието си в ресторанта – освен с кариерата си на рап изпълнител, американецът е и успешен актьор в редица холивудски продукции и носител на награда на Асосциацията на филмовите критици във Washington D.C.    Рап изпълнителите се насладиха на вкусно приготвената храна и споделиха пред екипа на хотел Marinela своите страхотни впечатления от съвършено поднесените ястия, доброто обслужване и красивия интериор.\r\nHip Hop гигантите осъществиха своя първи концерт в България по покана на All School Hip Hop League, а участието им е част от официалното им европейско турне – La Coka Nostra – “All in together Now” European Tour 2018.", "date": "2018.07.19", "title": "Звезди от световната рап сцена гости в ресторант Bulgar"}
{"url": "https://www.actualno.com/smolyan/jiteli-na-smoljan-izljazoha-na-protest-zaradi-svlachishteto-na-pytja-smoljan-madan-news_685696.html", "text": "       Хората са ядосани, защото срутището е от март месец, но още нищо не се прави. Наближава зима, а тогава новоизграденият обходен път през Влахово няма да може да се ползва, защото е ужасно стръмен и тесен. Те не вярват, че е имало укрепителни действия по пукнатините над срутените скали.   Едното платно по главния път до скалната маса е годно за преминаване, но е препречено с огромен камък. Има и знаци за забранено преминаване. Вижда се обаче, че този камък е системно преместван, за да се осигури специална възможност на някой да мине и да не заобикаля през Влахово. И след това се връща обратно на мястото му. Асфалтът там е ужасно разровен.    \"Няма нормална държава пет месеца да не пипне едно свлачище на международен път. В същото време някои си махат камъка, който е сложен да препречва пътя. Всички други обикаляме. Знаците трябва да са валидни за всеки, защо тях не ги глобяват?!\", ядосват се протестиращите.\r\nОбластният управител на Смолян Недялко Славов застана пред протестиращите още в 8 часа сутринта заедно с шефката на Областното пътно управление инж. Костадинка Миланова. Той обясни, че ангажиментът на държавата, на Агенция \"Пътна инфраструктура\", е пътят да бъде пуснат до 15 септември. \"Обходният път е вариант само за лятото. Никой не го разглежда този вариант за зимата\", подчерта той и призова да не се подценява това свлачище.   Според хората обаче укрепването му и пускането на пътя е могло да стане за седмици или месец. Бавенето според тях е с цел едни хора да вземат едни пари. . „Пет месеца не мръдна нито един камък. Стига с тия палячовщини, вземете се в ръце!“, призоваха те.    „Укрепването на свлачището ще бъде на два етапа. Първият е този, който предвижда замрежване и пускане на пътя. Замрежване означава основно анкериране и монтиране на високоякостна мрежа, която се чака да се достави от Швейцария. Тя позволява на 1 кв. метър десетки тонове да се задържат. Второ, свлачището не е мръднало през тези два месеца, дори при тези обилни валежи, защото горе, на пукнатините има положена мембрана, която не позволява на водата да влиза в пукнатините“, посочи областният управител.\r\nТой допълни, че в средата на август предстои полагането на тази мрежа. Дотогава ще се почне анкерирането. А трайното укрепване на свлачището - с подпорни стени, с пилоти, предстои да бъде извършено след провеждане на обществените поръчки. Дейностите се разделят на две - аварийно възстановяване, което предвижда възстановяването на терена - това ще се случи тази година и пътят ще бъде пуснат до есента. А трайното укрепване вероятно ще е през следващата година“, посочи Славов.\r\n„Как може да се допусне такова разхищаване на пари, което обяснявате? Аз ви казвам, че за тези 2,5 млн. лв., с които направихте пътя, щеше да стане мост и това свлачище щеше да се заобиколи. А сега ще дадете едни пари и догодина това свлачище пак  ще падне“, бе репликата на протестиращ.   Гневна родопчанка изказа мнение, че по свлачището не се работи, „защото в този регион - от Смолян до Мадан сме българо-мохамедани и се налага дискриминация. Ако бяха населени места с чисто християнско население, пътят за 24 часа щеше да е отворен“.\r\nХората поискаха от областния управител още днес да се разпореди така, че да се преустанови напълно преминаването на абсолютно всички превозни средства под свлачището, за да е справедливо. Не за някои да може, за други – не. Те се заканиха, че ако до две седмици не видят багери и трактори на обекта, няма да търпят повече.   ", "date": "2018.07.19", "title": "Жители на Смолян излязоха на протест заради свлачището на пътя Смолян-Мадан "}
{"url": "https://www.actualno.com/society/radio-svobodna-evropa-se-vryshta-v-bylgarija-i-rumynija-kolko-svobodno-obache-news_685741.html", "text": "       Плановете са през декември тази година радиото да се завърне в ефир и в България, и в Румъния. Медията има офиси в Босна и Херцеговина, Косово, Македония, Черна гора и Сърбия.   Президентът на Радио \"Свободна Европа\" Томас Кент посочи, че медията се надява, че покритието, което ще бъде осигурено в България и Румъния от местни журналисти, ще помогне на свободата на словото, ще промотира демократичните ценности и институции и ще информира за дискусията относно мястото на България и Румъния в ЕС и НАТО.\r\nПредвид гръмкото съобщение обаче, вече се появи информация кой ще оглави българския офис на радиото. Според \"Клуб Z\" това ще е бившият главен редактор на българското издание на сп. Playboy Антони Георгиев. По този повод известният журналист Стойко Тонев, който пише под псевдонима д-р Тони Филипов, коментира ситуацията в личния си профил във Facebook така:     ", "date": "2018.07.19", "title": "Радио \"Свободна Европа\" се връща в България и Румъния, колко свободно обаче?"}
{"url": "https://www.actualno.com/curious/krakata-na-melanija-naj-lubopitnoto-ot-sreshtata-v-helzinki-za-sergej-lavrov-news_685727.html", "text": "       Снимката е заснета по време на историческата среща на президентите Доналд Тръмп и Владимир Путин в Хелзинки, където двата обсъдиха задълбочено отношенията между Москва и Вашингтон.\r\nВтренченият поглед на Лавров в краката на Мелания породи множество коментари и шеги в интернет пространството. Сред любопитните постове в Twitter можете да прочетете:       Шегата е породена и от факта че, руският елит и медии \"отпразнуваха\" срещата като победа за Путин. Друг повод за шега бе коментарът на Лавров след края на срещата. На въпрос на журналисти как преминаха разговорите в Хелзинки, той отговори \"великолепно… повече от супер\". \r\nБивш посланик на САЩ в Русия Майкъл Макфол също използва случката за забавен коментар, придружен с карикатура:      ", "date": "2018.07.19", "title": "Краката на Мелания - най-любопитното от срещата в Хелзинки за Сергей Лавров"}
{"url": "https://www.actualno.com/business/podpiska-za-referendum-protiv-evroto-vliza-v-parlamenta-news_685690.html", "text": "       От партията са убедени, че с преминаването към единната европейска валута България ще изгуби националния си суверенитет. Въпросът, според партията, трябва да е: \"Против ли сте премахването на българския лев и въвеждането на еврото като официална валута в Република България\".   Внасянето на подписи в парламента идва ден, след като страната ни поиска тясно сътрудничество с Европейската централна банка като първа стъпка към присъединяването към единния банков надзор. Това е необходима крачка за влизането ни в механизма ERM II, известен като \"чакалнята за еврозоната\".", "date": "2018.07.19", "title": "Подписка за референдум против еврото влиза в парламента"}
{"url": "https://www.actualno.com/interest/klimatichni-promeni-naj-goreshto-na-18-uli-v-evropa-e-bilo-v-poljarnija-kryg-news_685767.html", "text": "       Споровете дали има или не промяна на климата на планетата отдавна се водят на всякакво ниво – най-вече политическо, но също и научно, както и на ниво най-обикновен кибик. Тази седмица обаче наля вода в мелницата на защитаващите феномена „климатични промени“ (глобално затопляне).\r\nВчера, 18 юли, се оказа, че най-топлите точки в Европа са били ...в Норвегия! Става въпрос за места отвъд Полярния кръг. Измерени са температури над 33 градуса по Целзий в Бардуфос и Драг (виж ).   Изключитено топлото време доведе и до друг феномен що се отнася до Полярния кръг – горски пожари. Според британския вестник The Guardian има 11 такива пожара, а сп. Time съобщава за поне 40 пожара в Швеция, което е предизвикало евакуация в три окръга в скандинавската държава.    На брега на Баренцово море, което е едно от най-студените на планетата, са измерени 28 градуса по Целзий през вчерашния ден. Всъщност само в Гърция има такава температура, ако гледаме цяла Европа (виж )\r\nПредвид тези аномалии, въпросите докъде стигнахме и какво ще се случи с планетата в по-дългосрочен аспект стават все по-сериозни!", "date": "2018.07.19", "title": "Климатични промени - най-горещо на 18 юли в Европа е било в Полярния кръг"}
{"url": "https://www.actualno.com/goodnews/v-bylgarsko-selo-poluchiha-kartichka-ot-princ-hari-i-megan-news_685733.html", "text": "       Румяна Джибова, секретар на читалище \"Изгрев\": \"От една страна малко бях изненадана, от друга страна удовлетворена и наистина горда. Значи горда заради това, че ние в Баничан, аз съм наследник на една такава култура, която сме запазили, успели сме да запазим и до днес и която е оценена и от кралския двор\".\r\nЧорапите са втори подарък, който от читалището в Баничан изработват за кралска сватба. Първият е бил за тържеството на княгиня Калина.\r\n\"Преди години ние низахме прапор за царската сватба на Калина, която беше в двореца в Самоков. И пряпора, с който се представяше гоцеделчевския регион, е Баничански, също уникален, само тука се прави\", каза Джибова пред БНТ.      ", "date": "2018.07.19", "title": "В българско село получиха картичка от принц Хари и Меган"}
{"url": "https://www.actualno.com/balkani/naprejenie-mejdu-gyrcija-i-rusija-atina-obvini-moskva-v-neuvajenie-news_685735.html", "text": "       „Изявлението на говорителя на Руското външно министерство е характерен пример на неуважение към трети страни и неразбиране на съвременния свят, в който държавите, въпреки техните размери, могат да провеждат независима, многопланова и демократична външна политика“, се казва в комюникето на МВнР в Атина.   На брифинг вчера (18 юли) Захарова заяви, че „ .\r\nГръцкото външнополитическо ведомство подчертава, че „данните, въз основа на които е действала Гърция, са били предоставени незабавно на руските власти“. „Атина се стремеше от самото начало да възприема действията на тези хора като такива, които нямат отношение към официалната руска външна политика. Но от изказването на говорителя на руското МВнР излиза, че то е съгласно с техните действия“, се посочва още в гръцкия коментар.        ", "date": "2018.07.19", "title": "Напрежение между Гърция и Русия: Атина обвини Москва в неуважение "}
{"url": "https://www.actualno.com/yambol/chumata-po-kozi-i-ovce-stigna-do-boljarovo-otkriha-vtorichno-ognishte-na-zarazata-news_685768.html", "text": "       Огнището е вторично, .\r\nВ заповедта се посочва, че директорът на ОДБХ Ямбол трябва да организира:\r\n1. Принудително убиване по хуманен начин и обезвреждане на всички дребни преживни животни в засегнатия животновъден обект, както и контактните му животновъдни обекти;    2. Мерките трябва да се изпълнят при спазване на изискванията на Наредба № 22 от 14.12.2005 г. за намаляване до минимум страданията на животните по време на клане или умъртвяване;\r\n3. Труповете на животните в обектите и контаминирания материал да бъдат унищожени под официален надзор, по начин недопускащ разпространяване на болестта съгласно изискванията;\r\n4. Извършване на механично почистване и многократна дезинфекция на помещенията за дребни преживни животни, оборудването, транспортните средства, дворовете и улиците в и около животновъдните обекти;    5. Извършване на епизоотично проучване и проследяване през последните три седмици, преди датата на съмнение на движения на дребни преживни животни, продукти получени от тях и странични животински продукти добити от тях, фуража и на транспортните средства, свързани с обектите.\r\nСобствениците на убитите животни ще да бъдат обезщетени съгласно чл. 141-148 от Закона за ветеринарномедицинската дейност и Наредбата за условията и реда за разходване на средствата за покриване на разходите, свързани с епизоотичните рискове.\r\nОпределена е 3 км предпазна зона, около огнището, в която влиза град Болярово, община Болярово, обл. Ямбол, и 10 км наблюдавана зона около огнището, в която влизат следните населени места - с. Вълчи извор, с. Ружица, с. Малко Шарково, с. Воден, с. Шарково, с. Мамарчево, с. Ситово, Лалково, с. Славейково, с. Златиница, с. Дъбово, с. Попово, с. Стефан Караджово, с. Голямо Крушево.   В тези населени места трябва да се извършат мерките:\r\n1. Преброяване и актуализация на данните за дребните преживни животни и животновъдните обекти в информационната система ВетИС;   2. Ежеседмични клинични прегледи за чума по дребните преживни животни и други заразни болести във всички обекти за дребните преживни животни, като резултатите от прегледите да се документират;\r\n3. Вземане на двойни проби (серум и очен или носен секрет) от всеки един обект с дребни преживни животни по схема за откриване на 5% разпространение с 95% достоверност и изпращането им до НДНИВМИ за изследване за чума по дребните преживни животни.      ", "date": "2018.07.19", "title": "Чумата по кози и овце стигна до Болярово, откриха вторично огнище на заразата"}
{"url": "https://www.actualno.com/politics/rumen-radev-gerb-lyje-za-sivija-sektor-news_685780.html", "text": "       \"Нека се справят с реалните цифри. Служебното правителство е оставило 1 милиард и 600 милиона, нека кажат къде са. И още - служебното правителство събра просрочени вземания от много години, особено в сферата на енергетиката. Това ме навява на мисълта, че там нарочно от определени компании не са търсени тези вземания. Мога да дам подробна справка\", заяви Румен Радев, предаде БГНЕС.   В авиобаза Граф Игнатиево днес президентът коментира и операция \"Пречупване\". \"Тази операция не може да има успех, ако правителството не си пречупи собствените виждания за това що е то правова държава. Ако не си пречупи вижданията що е то върховенство на закона, що е то корупция и как се развъжда тя у нас. Що е то престъпност и как трябва да се борим с нея\", продължи президентът.\r\n\"Виждате, че за разлика от мониторинговите доклади най-сетне Европейската комисия отговори на нашите амбиции за членство в Еврозоната вече съвсем откровено и даже грубо. Че има нужда от реални реформи. Жалкото е, че натискът за реални реформа идва като принуда отвън, а не по вътрешни убеждения и усещане за дълг на българското правителство за собствените граждани\", каза още президентът.    \"Крайно време е правителството да разбере, че лобирането навън за членство в Шенген и Еврозоната няма да има никакъв успех, ако не се вземат крути мерки тук, вътре за справяне с корупция, престъпност и бедност\", заяви Радев.   ", "date": "2018.07.19", "title": "Румен Радев: ГЕРБ лъже за сивия сектор"}
{"url": "https://www.actualno.com/business/kzk-s-dvoen-udar-zabrani-prodajbata-na-chez-i-na-nova-broudkasting-grup-news_685770.html", "text": "        Като причина за спиране на сделката КЗК посочва хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи. С други думи – компанията на Гинка Върбакова не може да купи \"ЧЕЗ България\" ЕАД, \"ЧЕЗ Разпределение България\" АД, \"ЧЕЗ Електро България\" АД, \"ЧЕЗ Трейд България\" ЕАД, \"Фри Енерджи Проджект Орешец\" ЕАД, \"Бара Груп\" ЕООД, защото ще има монопол на пазара на електрическа енергия от ВЕИ, по-специално фотоволтаици.\r\nОсвен това, КЗК е намерила и вертикални ефекти на пазарите, разположени надолу по веригата, а именно: пазарите на разпределение на електрическа енергия, на снабдяване/доставка на електрическа енергия, на търговията с електрическа енергия и на свързаните с търговията услуги по координиране на балансиращи групи. А анализът на КЗК сочи, че \"предвид вертикално интегрираната придобивана група ЧЕЗ, която разполага със стабилен финансов ресурс и опит в електроенергийния сектор, се създават предпоставки нотифицираната сделка да доведе до установяване или засилване на господстващото положение на обединената група\" т.е. КЗК се опасява, че ще има монопол на ЧЕЗ на всички гореизброени пазари, ако сделката с \"Инерком България\" ЕАД бъде приключена.       Преди днешното заседание на Комисията по енергетика в парламента енергийният министър Теменужка Петкова, която дори подаде оставка заради сделката, но тя така и не беше приета, отказа коментар и посочи единствено, че КЗК е компетентният орган в случая. Малко след като стана ясно какво е решението на КЗК, компанията на Гинка Върбакова излезе със следната позиция: \" \".        Що се отнася до групата на Нова телевизия, в която влизат дъщерни дружества \"Нет Инфо\" АД и \"Агенция Ева\" ООД, КЗК изразява \"основателни опасения\" за ефекта от сделката върху конкурентна среда в областта на медийните услуги, както и хоризонтално припокриване на дейностите на участниците в концентрациятана пазара на онлайн търговия. \"Значителният брой средства за масова информация, с които ще разполага обединената група, ще й даде съществено предимство пред останалите участници, предоставящи медийни услуги\", казват от КЗК. По същество това значи, че ако сделката бъде пусната, медиите от групата на Нова телевизия ще могат да установят търговска политика, която да изхвърли от пазара конкурентни медии и медийни групи. \" (бел. ред. - ), \", посочва КЗК и напомня, че \"пазарното присъствие на предоставянето на медийни услуги пряко влияе и на пазара на рекламата\".\r\nОфициално т.е. по документи като купувач на \"Нова Броудкастинг груп\" е ППФ ТМТ Бидко 2 Б.В., но всъщност купувач е чешкият милиардер Петр Келнер. Келнер е доста известно име що се отнася до телекомуникационния сектор, като той подписа споразумение за на \"Теленор\". Кой точно е Келнер - припомнете си в !", "date": "2018.07.19", "title": "КЗК с двоен удар - забрани продажбата на ЧЕЗ и на \"Нова Броудкастинг груп\""}
{"url": "https://www.actualno.com/society/ns-izbra-chlenove-na-komisijata-za-nadzor-nad-oditorite-news_685728.html", "text": "       В състава на комисията влизат Ваня Донева (предложена от председателя на Комисията за финансов надзор), Ирена Михайлова (предложена от управителя на Българската народна банка), Радослав Йорданов (предложен от управителния съвет на Института на дипломираните експерт-счетоводители) и Стефан Белчев (предложен от министъра на финансите).   Всички кандидати притежават необходимото образование, професионален опит и публична репутация да заемат длъжността член на Комисията за публичен надзор над регистрираните одитори, се посочва в доклада на Комисията по бюджет и финанси.\r\nМандатът на членовете на комисията е четири години.    ", "date": "2018.07.19", "title": "НС избра членове на Комисията за надзор над одиторите"}
{"url": "https://www.actualno.com/politics/ninova-poiska-stenogramite-ot-predsedatelskija-syvet-zaradi-krizata-s-chumata-news_685740.html", "text": "       „Чухме сутринта да казва, че по време на Председателския съвет ние сме се съгласили и сме постигнали пълно единодушие по отношение на кризата със заболяването. Това не е вярно. За да докажем, че не е вярно, днес току-що поисках писмено стенограмите от двата председателски съвета при председателя на парламента. Ако ми ги дадат, ще ви ги предоставя, за да видите кой каква позиция е заел, кой какво е искал“, заяви Нинова.   Лидерът на БСП изрази надежда това да стане още днес, за да се знае коя политическа сила какви въпроси е поставила и какви решения са взети накрая.\r\nУправляващите чак сега дезинфекцират и изолират районите – призовавам ги и да не крият информация и предварително да уведомяват хората в Странджанско, посочи още Нинова.    „Чак сега започнаха да се изпълняват мерките, за които ние настоявахме включително и на тези председателски съвети. Чак сега започнаха дезинфекция на районите и на земеделските стопанства. До вчера-онзи ден нямаше никаква дезинфекция. Влизаше се, излизаше се спокойно, животните се загробваха, без да се обработват с необходимите препарати. Чак сега започнаха да изолират районите. До онзи ден там беше отворено навсякъде. Всеки се движеше, накъдето иска. Това е втората им грешка. Трето, поставихме условия да не влизат насила при хората в домовете им, а да им предоставят протокол за иззет материал, протокол от пробите и за резултатите. Досега такова нещо нямаше, на никой от стопаните не беше предоставен документ, черно на бяло, че от неговото стадо е взета пробата и неговото стадо е дало положителни резултати. Надяваме се сега да започнат да го правят“, каза Нинова.   Тя призова управляващите да не крият информация и предварително да уведомяват хората. „Липсата на информация доведе до цялата тази истерия в цялата страна. За съжаление, днес правят същата грешка и това ще е отново проблем в страната. Няма да им е виновна БСП. Днес министърът обявява рано сутринта от телевизиите, че в Болярово има огнище. Кметът на Болярово не знае нищо. Чул го е от телевизията. Хората в Болярово изпадат в паника, защото са го чули от телевизора. Така не се прави. Това е фатална грешка. Една от фаталните, която доведе до цялата тази истерия в цялата страна“, каза Нинова.\r\nПо думите ѝ първо се прави щаб, уведомяват се хората, дават им се документи и тогава се говори по телевизиите. „Днес допуснаха поредната грешка“, каза още лидерът на БСП.    ", "date": "2018.07.19", "title": "Нинова поиска стенограмите от председателския съвет заради кризата с чумата"}
{"url": "https://www.actualno.com/society/mvnr-njama-bylgari-sred-postradalite-pri-izrigvaneto-na-vulkana-na-havaite-news_685766.html", "text": "       Генералното консулство на България в Лос Анджелис (САЩ) следи непрекъснато ситуацията. Припомняме, че от 3 май т.г. насам вулканът Килауеа на остров Хавай е в непрекъсната активност. Вулканът се намира във вулканичен парк, в чийто периметър от началото на изригването всички са евакуирани. В негова близост се допускат отделни туристически групи с плавателни съдове, които да наблюдават изригването на вулкана.    . Министерството на външните работи препоръчва на българските граждани да се въздържат от подобни турове в района на вулкана и да следят и да се съобразяват с официалните разпоредби за сигурност и безопасност на местните власти.\r\nДежурен телефон на генералното консулство в Лос Анджелис за спешни случаи: . Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": .     ", "date": "2018.07.19", "title": "МВнР: Няма българи сред пострадалите при изригването на вулкана на Хаваите "}
{"url": "https://www.actualno.com/education/kzd-njama-diskriminacija-romskite-uchenici-da-vzemat-stipendii-po-specialen-proekt-news_685739.html", "text": "       Пред репортер на от пресцентъра на КЗД потвърдиха за решението, като заявиха, че то е взето на 12 юли. По закон решението може да бъде обжалвано в 14-дневен срок, а при такъв сценарий ще се стигне и до съд.\r\nПрипомняме, че до сигнала се стигна след като Министерството на образованието обяви преди две години (бел. ред. - ), че ще бъдат отпускани на месец за Тогава ведомството обяви, че по този начин ще се насърчат децата от етноса да завършат средно образование и да продължат да учат след това в университет. . За да вземеш стипендия по проекта, трябва да имаш минимален успех 3.50. Има обаче допълнително разделение, с още две нива – над 4.50 и над 5.50. От втората година на получаване на стипендиите, размерът им зависи от успеха съгласно трите нива – 3.50-4.49, 4.50-5.49 и над 5.50. От условията не стана ясно обаче какви са критериите за определяне на точния размер на стипендията, ако успехът е по-висок от \"добър\".\r\nОтделно, . Нямат право да получават стипендия деца, които вземат стипендии по други проекти, както и ученици, които учат в специални училища - оздравителни; за деца с умствена изостаналост; възпитателни училища интернати (ВУИ); социално-педагогически интернати; за деца с увреден слух, с нарушено зрение и логопедични.    Срещу идеята въстанаха множество патриотични организации, сред тях и сдружение \"Азбукари\", които сигнализираха Комисията за защита от дискриминацията.    \"След повече от 700 дни, с дълбоко прискърбие искам да съобщя на всички родители, чиито деца бяха жестоко ощетени, същите родители, които се възмутиха в социалната мрежа преди две години на проекта на Министерство на образованието, свързан с ромските стипендии, а след това преобразувани в щедри хонорари на специални учители, обучаващи само ромските деца в системата на образованието, че Комисията за защита от дискриминация реши да не се съобрази с Истината и Съвестта, а да вземе решение в полза на частен ромски фонд, навлезнал осезаемо в структурите на МОН, \", написа Кирилова в социалната мрежа.\r\nПо нейни думи с тази стъпка се отварят широко врати за нахлуване с пълна сила на умишлени и зловредни практики,\"които не водят до нищо добро за децата на България\".    Кирилова е категорична, че дискриминацията тук е налица. Причината - ромчетата ще получат пряко финансово стимулиране от държавния бюджет, , като това оставя всички останали деца изолирани от възможността да получат пари. \"Това ги поставя в уязвима ситуация\", пише още тя.   Според нея такива \"необмислени практики\" насаждат допълнително напрежение и провокират омраза, създават ненавист в децата и усещане за фаворизиране на определена група. \"Тези действия подклаждат напълно излишно етническо напрежение, те провокират коментари у засегнатите родители, че проектът по същество реализира обратна дискриминация\", допълва Кирилова. ", "date": "2018.07.19", "title": "КЗД: Няма дискриминация ромските ученици да вземат стипендии по специален проект"}
{"url": "https://www.actualno.com/business/osem-deputati-sa-syglasni-da-ima-referendum-dali-da-priemem-evroto-news_685785.html", "text": "       Според съобщението само 8 депутати са се подписали в подписката и това е станало днес, 19 юли, след като представители на \"Възраждане\" застаха още сутринта на входа на парламента. Шест от подписалите били депутати от БСП, един от ДПС и един от \"Воля\". \"Те заявиха, че подкрепят провеждането на референдум, без да конкретизират дали са \"за\" или \"против\" европейската валута\", обяви Костадин Костадинов, председател на \"Възраждане\". И допълни, че притеснителното е подигравателното отношение и неглижирането на темата от \"Обединени патриоти\".   От ПП \"Възраждане\" твърдят, че са събрали 221 122 подписа.\r\n\"Заради влезлия в сила на 25 май нов регламент за защита на личните данни, така наречения GDPR имаме много хора, които са попълнили данните си, но без да въвеждат ЕГН. Продължаваме да събираме подписи\", казаха от партията.    \"Много хора си мислят, че като имаш 10 000 лв. в банката автоматично ще получиш 5 000 евро, но никой не знае какъв ще бъде курса, към който ще се изчисли лев към еврото. В момента той е едно към две, но това е курсът от февруари 1997 година, когато се въведе валутният борд. Към настоящия момент левът е силно надценен и може би ще бъде с 30-40-50% обезценен, което означава, че курсът може да падне до едно към три. Така, ако имате 10 000 лв. в банка влоговете ви няма да станат 5 000 евро, а 2 500 евро. Със запазването на заплатите, увеличаването на цените и инфлацията, за какво говорим, за национална катастрофа“, твърди председателят на \"Възраждане\".", "date": "2018.07.19", "title": "Осем депутати са съгласни да има референдум дали да приемем еврото"}
{"url": "https://www.actualno.com/crime/arestuvaha-nadzirateli-ot-varnenskija-zatvor-news_685737.html", "text": "       По първоначална информация те са позволявали на излежаващ присъда да напуска затворническото общежитие безконтролно. До момента няма информация кои са задържаните.   Това е поредният случай на установени нарушения в системата на затворите. След поредица от бягства в последните месеци се разбра, че над 800 лишени от свобода у нас работят на обекти извън затворите без никаква охрана.", "date": "2018.07.19", "title": "Арестуваха надзиратели от Варненския затвор"}
{"url": "https://www.actualno.com/society/porojanov-se-nauchi-kak-da-se-izrazjava-jasno-kyde-ima-chuma-chak-kato-baba-dora-go-napadna-video-news_685787.html", "text": "       Министърът се обърна към жената и каза, че в момента, в който се направи дезинфекцията и се вдигне карантината, тя ще получи стадо от 100 кози независимо от обезщетенията.    Забавили сме нарочно евтаназията, за да няма ескалация на напрежение, опита се да обясни на разгневените фермери Порожанов. По време на срещата министърът беше атакуван с въпроси откъде е дошла чумата по дребно-преживните животни и защо никой не е дал документи на стопаните, от които да стават ясни резултатите от пробите. Порожанов от своя страна направи опит да уточни,  че към всяка една заповед са приложени протоколи от пробите.    Стана ясно, че заразата вече е в пет села, а проби се взимат в седемте общини, за които има възбрана. Баба Дора отново заяви, че нейните животни не са болни. Жената каза, че се чувства излъгана от страна на министър Порожанов.         ", "date": "2018.07.19", "title": "Порожанов се научи как да се изразява ясно къде има чума чак като баба Дора го нападна (ВИДЕО)"}
{"url": "https://www.actualno.com/europe/rumynija-dava-1-miliard-evro-za-kultura-news_685838.html", "text": "       В началото на днешното правителствено заседание министър-председателят Виорика Дънчила подчерта, че културата е сфера, която се нуждае от повече пари, по-конкретно за ремонт и модернизация на съществуващите паметници.   За целта правителството отпуска извънредно 1 милиард евро, които ще бъдат инвестирани в културни обекти, заяви румънският премиер.", "date": "2018.07.19", "title": "Румъния дава 1 милиард евро за култура"}
{"url": "https://www.actualno.com/europe/arestuvaha-chlen-na-isljanska-dyrjava-v-germanija-news_685788.html", "text": "       По данни на Федералната прокуратура са налице доказателства за два случая, в които мъжът е вербувал в полза на джихадистите и се е опитал да привлече привърженици.   От септември 2017 г. насам младият сириец е публикувал в интернет пропагандни материали за „Ислямска държава“, включително видеоклипове, показващи жестоки изтезания и екзекуции на затворници. Освен това 22-годишният мъж е имал и авторски публикации, достъпни в чат групи.    ", "date": "2018.07.19", "title": "Арестуваха член на Ислянска държава в Германия"}
{"url": "https://www.actualno.com/curious/kitajski-gotvach-napravi-svetovnata-kupa-ot-tikva-video-news_685368.html", "text": "       Главният готвач от училището \"Нова източна кулинария\" направи реплика на трофея с метода \"карвинг\".\r\nИдеята му дошла покрай голямата еуфория по спортния форум в Русия, който приключва днес. Формата на тиквата пък много приличала на Световната купа.   Готвачът е запленен от карвинг изкуството и вече е \"тренирал\" с пъпеши с портрети на футболните звезди Кристиано Роналдо и Неймар.     ", "date": "2018.07.19", "title": "Китайски готвач направи Световната купа от тиква (ВИДЕО)"}
{"url": "https://www.actualno.com/balkani/makedonskijat-parlament-edinodushno-odobri-vlizane-v-nato-news_685795.html", "text": "       Депутатът от Социалдемократически съюз на Македония (СДСМ) Хари Локвенец заяви, че влизането на страната в НАТО носи стабилност, като посочи, че най-големите ползи, които ще има Македония ще са не военни, а икономически.   \"Опитът на страните от Балканите, свързан с членството им в НАТО показва, че когато една страна влиза Алианса има и допълнителни фактори, които ѝ се отразяват положително, като те са основно от икономически характер, като движение на бизнеса и увеличение на чуждестранните инвестиции в страната\", заяви Локвенец.\r\nДраган Данев от ВМРО-ДПМНЕ заяви, че неговата партия ще продължи да подкрепя страната по пътя ѝ към пълноправното членство в НАТО. \"Наистина е постижение да бъдеш член на този алианс, но същевременно е и сериозна отговорност. Членството в НАТО не значи, че веднага от всички страни ще се отворят крановете и в Република Македония ще започне да тече мед и масло”, заяви той.    Членството на НАТО, както Данев посочи, означава много работа за всички граждани на Македония.", "date": "2018.07.19", "title": "Македонският парламент единодушно одобри влизане в НАТО"}
