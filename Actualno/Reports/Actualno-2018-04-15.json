{"url": "https://www.actualno.com/football/video-kak-mesi-i-ronaldo-reagiraha-na-golovete-vyv-vratite-si-v-shampionska-liga-news_669739.html", "text": "  Въпреки че и на двамата отборите им получиха по три гола в реваншите в Шампионска лига, лидерите на Барселона и Реал Мадрид реагираха по различен начин на попаденията на съперника. Както е известно, в редовното време Рома надупчи три пъти каталунците, а Ювентус - \"Кралския клуб\", но ефектът от това бе много различен върху Лионел Меси и Кристиано Роналдо.  Видео в Туитър показва как след всеки гол във вратата на Кейлор Навас Роналдо не се сгромолясва, а започва с жестове да приканва съотборниците си да се събудят, да се втурнат в атака, да не се предават.   Обратното се вижда при Лионел Меси. След всеки гол във вратата на Марк-Андре тер Щеген, раменете на аржентинеца увисваха, изражението му ставаше все по-мрачно и той приличаше на пречупен клон. Ролята на лидер за известно време пое Жерар Пике, който с викове и жестове се опитваше да вдигне своите, но това така и не се случи.   Гледайте видеото в        ", "date": "2018.04.15", "title": "ВИДЕО: Как Меси и Роналдо реагираха на головете във вратите си в Шампионска лига?"}
{"url": "https://www.actualno.com/society/novinite-naj-vajnoto-za-denja-15-april-news_669744.html", "text": "      По думите на външния министър не е вероятно България да бъде потърсена, за да стане част от по-широка коалиция срещу правителството на Башар Асад. „Това, към което се стреми цялата общност, е да се премине към изпълнение на резолюцията на ООН”, каза Захариева.    Франция е разсекретила доклад, изготвен от спецслужбите, за който се твърди, че доказва използването на химически оръжия от режима на Башар Асад в Сирия, заяви още френският посланик у нас Ерик Льобедел.     Индикациите от Сирия към момента са, че това е еднократна военна акция, целяща да респектира правителството в Дамаск, а не дългосрочна военна кампания, след която да следва и сухопътна операция, подчерта военният министър. По думите му „разрастване на войната в Сирия би било фатална грешка“.     Пилотът загубил контрол над автомобила и се врязал в хората. Петима са пострадали, за щастие - не тежко. 21-годишната жена избягала от местопроизшествието, но по-късно била заловена. Установило се, че е употребила алкохол и наркотици. Съсобственикът на „Юнион Ивкони” Ивайло Константинов заяви, че след въвеждането на изискването коланите да са задължителни за пътниците в автобусите, от фирмата са полагали усилия това да се изпълнява, но в крайна сметка ефект не е имало.    А българските банки ще стават все по-малко, прогнозира председателят на банковата асоциация Петър Андронов. Това според него е естествен процес на окрупняване, при който пазарът се доминира от няколко големи банки. В момента под запрещение могат да се поставят хора с умствена изостаналост, психични болести или деменция, като по този начин те губят правото си да взимат самостоятелни решения. Постоянният представител на САЩ при ООН Ники Хейли заяви в неделя, че страната няма да изтегля армията си от Сирия, докато не бъдат изпълнени задачите. Те ще бъдат обявени в понеделник. Говорителят на руското външно министерство Мария Захарова заяви, че санкциите са само заради присъствието на Русия на международната сцена.", "date": "2018.04.15", "title": "Новините: Най-важното за деня, 15 април"}
{"url": "https://www.actualno.com/moresport/oshte-dva-medala-za-taseva-na-svetovnata-kupa-v-pezaro-news_669735.html", "text": "     Трите отличия се прибавят към сребърния медал от многобоя на Тасева и тя ще се прибере у нас с 4 медала.   Катрин се представи много стабилно на всичките 4 финала. Тя получи 18,050 за своята лента, като в крайното класиране пред нея застана единствено рускинята Дина Аверина (18,250), предаде BTV.   За съчетанието си с обръч българка бе оценена с 18,300. Пред нея се наредиха сестрите Арина (19,000) и Дина (18,850) Аверини. Невяна Владинова също представи своето съчетание с обръч, но изпусна уред извън терена, за което получи оценка 13,550.\r\nТретият бронзов медал на Катрин е за изпълнението ѝ с бухалки. Оценката за него е 18,250. Пред българката са представителката на Израел Линой Ашрам (19,350) и Влада Николченко от Украйна (18,450). Невяна Владинова получи 15,800 и е предпоследна.       Тасева остана 4-а във финала на топка (18,050), а Владинова е пета (17,750).", "date": "2018.04.15", "title": "Още два медала за Тасева на Световната купа в Пезаро"}
{"url": "https://www.actualno.com/business/200-000-turisti-sa-karali-ski-v-bylgarskite-kurorti-tazi-zima-news_669742.html", "text": "  Зимният сезон в ски курортите Банско, Боровец, Пампорово и Витоша е бил добър. Това обявиха от Института за анализи и оценки в туризма.   а общият брой туристи посетили страната ни от декември до март е 1,2 млн. души.   По ски пистите на Банско тази година са карали половината от тези общо 200 хил. туристи, избрали България за зимен туризъм, предаде БНТ. От кметството в Банско отбелязват 15% ръст на гостите.   Много от хората тук са дошли не само за ски туризъм, но и за почивка и да прекарат зимните празници. Ученици и родители също са били тук по време на ваканциите.\r\nСобственици на хотели в Банско отчитат успешен зимен сезон. Легловата база е била пълна на 85%, а туристите, които са избрали курорта, са били българи, руснаци, молдовци, гърци и турци.       Според търговци в града обаче с всяка година бизнесът замира, защото туристите почти не излизат от хотелите и не пазаруват от тях.", "date": "2018.04.15", "title": "200 000 туристи са карали ски в българските курорти тази зима"}
{"url": "https://www.actualno.com/music/kajli-minoug-s-nov-album-sled-osem-godini-pauza-news_669743.html", "text": "  Певицата Кайли Миноуг сподели, че е щастлива и горда от издаването на първия си албум след осем години пауза. За последно австралийската звезда заемаше първо място в класациите през 2010 г. с албума си \"Афродита\". Новият албум е на шесто място в Британската музикална класация, предаде БГНЕС. Той избута саундтрака към филма с Хю Джакман \"Най-великият шоумен\" на второ място. В тавата 49-годишната звезда експериментира с нов, повлиян от модерните течения звук.  ", "date": "2018.04.15", "title": "Кайли Миноуг с нов албум след осем години пауза "}
{"url": "https://www.actualno.com/asia/sasht-ne-vyznamerjavat-da-iztegljat-armijata-si-ot-sirija-skoro-news_669737.html", "text": "     В интервю пред американския ТВ канал Fox News, Хейли посочи трите основни цели на САЩ: гарантиране, че повече няма да бъдат използвани химически оръжия, по начин, който заплашва интересите на САЩ, победата над „Ислямска държава“ и осигуряването на удобни позиции за наблюдаване на това, което прави Иран.   Наша цел е „да върнем американските войници у дима, но няма да се изтеглим, докато не сме сигурни, че сме изпълнили тези неща“, заяви Хейли, цитирана и от \"Фокус\".   Нейните коментари дойдоха един ден, след като САЩ и техните съюзници нанесоха ракетни удари срещу режима на Асад, коментира Daily Sabah. Това се случи в отговор на предполагаема химическа атака в Източна Гута, която, според твърденията на неправителствените организации, е довела до смъртта на 70 души.\r\nПрипомняме, че на 29 март Доналд Тръмп в изказване пред индустриални работници от щата Охайо заяви, че американската армия „много скоро“ ще бъде изтеглена от Сирия.       ", "date": "2018.04.15", "title": "САЩ не възнамеряват да изтеглят армията си от Сирия скоро"}
{"url": "https://www.actualno.com/crime/bivsh-zam-ministyr-nadziratelite-ne-biha-mogli-da-sprat-izbjagalite-zatvornici-news_669753.html", "text": "   Това каза Димитър Бонгалов, бивш зам.-министър на правосъдието, пред bTV.  Пазачът на входа – последният пост, който виждаме, че се е опитал да се намеси, дори е излишен по мое мнение. Този пост пази паркинга, не входа на затвора, каза Бонгалов.   „Оръжието, което е имал, по инструкция би трябвало да го използва, но тя противоречи на Наказателния кодекс. По инструкция той трябваше да убие тези двама души и после щеше да бъде съден, че е извършил убийство”, каза зам.-министърът.   „Наказателният кодекс казва, че имате неизбежна отбрана, когато има нападение. Когато има бягство, няма неизбежна отбрана”, обясни той.\r\nСпоред него четирите поста на кулите, които са с „Калашници” и също имат инструкции да стрелят при бягство, са излишни. По думите му те биха могли да бъдат мобилен отряд и да са в периметъра около затвора. Трябва да има постановление на МС, че това е обект от национално значение и да има зона за сигурност, категоричен е Бонгалов.        По думите му това е голяма психологическа бариера, която не всеки би преодолял.\r\nБившият началник на затворническите общежития посочи, че на пост 1 винаги се поставят хора, които не биха действали в такава кризисна ситуация, тъй като той се приема за по-лек.       „По принцип надзирателите трябваше да тръгнат да гонят бегълците. Не се знаеше в колата, която ги е чакала, дали нямаше да има проблеми със запалването на колата например”, допълни Павлов.\r\nЧак на 15-ата минута е тръгнала кола, отбеляза той. По думите му в този отсек на двора винаги има дежурна кола и шофьорите е можело да реагират веднага.\r\nПо повод сигналите, че Пелов е готвел бягство, Павлов подчерта, че в такива случаи винаги се слага бележка към досието, че затворникът трябва да бъде изолиран и поставен под оперативно наблюдение. „След като се знае какъв е профилът на този човек, защо е бил изведен да работи”, попита Павлов.", "date": "2018.04.15", "title": "Бивш зам.-министър: Надзирателите не биха могли да спрат избягалите затворници"}
{"url": "https://www.actualno.com/curious/dneven-horoskop-za-16-april-news_669762.html", "text": "     Този понеделник ще ви дари с моменти на лично щастие и споделеност. Това ще е един от онези дни, към който като се връщате ще ви дава сили и надежда през годините.    Тъй като ще сте изключително бодри много от нещата, с които ще се заемете днес ще бъдат доведени до край. Рискувате обаче да вземете предварителни решения, които в бъдеще може да се нуждаят от преразглеждане.     През този ден няма да имате възможност да контролирате нещата. Когато емоциите във вас се уталожат ще може да направите съответните изводи. Най-важното обаче е да бъдете готови за истински промени. Това е ден, в който трябва да действате разумно и без излишни емоции. Със сигурност ще има момент, в който ще може да изразите и тях, но не и днес.     Този понеделник е много важно да си наложите да сте в добро настроение.  Ако не ви идва отвътре прибегнете до помощта на любимата ви песен или се обадете на приятел. През този ден рискувате да пропуснете момента, в който да спрете. Най-добре прекъснете играта отрано. Опитайте се да се успокоите и да си представите, че сте на мястото на другия.    Този ден може да ви донесе повече моменти от миналото, от колкото искате да си спомните. Каквото и да се сетите то е част от вашия живот и няма за какво да съжалявате особено ако сте си взели поука.   Още сутринта ще получите интересна информация. Дадена грешка може да се превърне в интересно събитие, което да повлече след себе си други. Мислете преди всичко за себе си и бъдете предпазливи.    Очаква ви ново начало. Разделили сте се с някои мечти, но нека това не ви натъжава прекалено. Имате нужда от почивка и спокойствие. Вземете си отпуска. Този понеделник Съдбата ще се погрижи да имате достатъчно предизвикателства, за да не ви е скучно. Не се съмнявайте в способностите си. Дори да не сте се подготвили – импровизирайте.    Този понеделник изведете на преден план грижата за духа, но и за тялото. Опитайте се това да стане първият ден, в който имате време за сутрешна гимнастика. Направете всичко възможно, за да го превърнете в навик. През този ден е добре погледът ви да е насочен към вас. Желанията, които напират не могат да чакат повече. Обсъдете плановете си с партньора ви, за да няма неприятни изненади.", "date": "2018.04.15", "title": "Дневен хороскоп за 16 април"}
{"url": "https://www.actualno.com/society/intenziven-trafik-na-kulata-kapitan-andreevo-i-lesovo-news_669759.html", "text": "  На българо-гръцката граница на трафикът е интензивен на изход за товарни автомобили. Това съобщиха от пресцентъра на ГД \"Гранична полиция\".  Информацията за трафика на българските гранични контролно-пропускателни пунктове е към 18.00 часа.   На българо-турската граница на и , трафикът е интензивен за товарни автомобили на изход.   На българо-сръбската, българо-македонската и българо-румънската граница трафикът е нормален на всички гранични контролно-пропускателни пунктове.", "date": "2018.04.15", "title": "Интензивен трафик на \"Кулата\", \"Капитан Андреево\" и \"Лесово\""}
{"url": "https://www.actualno.com/balkani/zaev-verojatno-shte-ima-referendum-za-imeto-news_669760.html", "text": "   Това предава македонската държавна агенция „Макфакс“, цитирана от \"Фокус\".  Македонският премиер изтъкна, че, както правителството, така и опозицията са за референдум по този въпрос и той би искал допитването да има подкрепата и да е организирано от всички партии, включително най-голямата опозиционна – ВМРО-ДПМНЕ.   Все пак, най-голямата албанска партия в момента – ДСИ (Демократическия съюз за интеграция) – е против идеята за референдум по въпроса за името, пише „Макфакс“. Това бе потвърдено и от вицепремиера по европейските въпроси Буяр Османи, който заяви, че ако СДСМ (Социалдемократическия съюз на Македония) и останалите коалиционни партньори настояват за референдум, те ще го подкрепят, но партията остава на позицията, че допитването може да има сериозни последици върху междупартийните и междуетническите отношения.   „Албанците и ДСИ са конструктивни по този въпрос и биха приели решението да има референдум, но подсещаме за възможните проблеми, които могат да произлязат от това“, заяви Османи.\r\nВъв връзка с преговорите за името, премиерът Заев посочи конкретно кои въпроси са останали неразрешени. От седемте точки, за които се преговаря, са останали въпросът за името, езикът, произходът, идентичността и промяната на Конституцията на Македония.       „Благодарни сме за разбирането от гръцка страна по тези чувствителни теми, благодарение на това сме толкова близко до решение и по тези въпроси. Те, също така, проявяват разбиране и за това, че е нужно мнозинство от две трети в парламента за промяна на Конституцията и се търси различно решение“, заяви Заев.", "date": "2018.04.15", "title": "Заев: Вероятно ще има референдум за името "}
{"url": "https://www.actualno.com/society/union-ivkoni-polojihme-usilija-pytnicite-da-slagat-kolani-efekt-njamashe-news_669747.html", "text": "     След 25 години на пътя и 1 млрд. километра това са първите жертви в наш автобус, което е потресаващо за целия екип, каза той по повод при която загинаха шестима души, а над 20 бяха ранени.   „Когато беше променен Законът за движение по пътищата и коланите станаха задължителни за всички превозни средства, които имат съответното оборудване, още в първите няколко месеца положихме неимоверни усилия да издадем брошури и да обучим шофьори и пътници, но това не доведе до никакъв ефект. Всъщност в момента и в леките автомобили коланите са задължителни на задните седалки. Да сте видели някой да си поставя колан”, попита Константинов.   Той коментира и забележката на пострадал от катастрофата, че не е видял колани в автобуса. Хипотетично можем да допуснем, че пътниците трудно забелязват тези колани, въпреки че желаещият да го намери много лесно и бързо го намира”, посочи Константинов пред bTV. , отбеляза той.       „Това го правихме в продължение на цяла година и когато не срещаш разбиране и никой не се опитва да контролира или санкционира виновните, очевидно това е мярка, която не работи и ние сами сме се отказали във времето от нея”, заяви Ивайло Константинов.\r\n„При нас шофьорът, който е управлявал автобуса, няма никакви нарушения, работи от 3 години във фирмата”, допълни той.\r\n„Два часа ръководителите на фирмата издадоха заповед, с която не само инструктират, а вече и проверяват това така ли е, но както се казва, след дъжд качулка”, подчерта Константинов.       Той посочи също, че всеки от пътниците с валиден билет има застраховка.", "date": "2018.04.15", "title": "\"Юнион Ивкони\": Положихме усилия пътниците да слагат колани, ефект нямаше"}
{"url": "https://www.actualno.com/europe/rusija-shte-otgovorim-dostojno-na-vseki-opit-za-silov-natisk-ot-sasht-news_669745.html", "text": "   Това предава ТАСС, цитирана от \"Фокус\".  „В момента, през 2018 година, ние виждаме, че военно-техническото разположение на силите се промени кардинално в полза на Русия, - подчерта Ермаков. – Имаме достоен отговор на всеки опит за силов натиск от страна на САЩ“.   „Американският мит, че навлизаме в епоха на повсеместно и безразделно тяхно доминиране не просъществува повече от десет години, а сега вече е очевидно, че той отиде в небитието. Русия се върна на своите исторически предначертани позиции на един от гарантите на стабилността и справедливостта в глобалните отношения на основата на международното право“, отбеляза той.   „Рано или късно, на нашите американски колеги ще им се наложи да се договарят с нас. При това, най-вероятно, би било по-добре за тях да го направят отрано, отколкото по-късно, тъй като военно-технологическата тежест на САЩ в света постоянно пада“, обърна внимание руският дипломат.\r\n„Днешната ситуация се характеризира с безпрецедентното свиване на пространството за конструктивно взаимодействие. Основната причина е неготовността на САЩ и съюзниците им да признаят обективната реалност на вече зародилия се полицентричен световен ред“, отбеляза Ермаков.       „Осъзнаването на невъзможността да се продължи периода на своето едностранно доминиране в световните работи предизвиква нервозност и довежда до подобни неадекватни действия като санкциите, силовата принуда и просто неетичните междудържавни отношения, - заяви той. – В този смисъл надпреварата във въоръжаването, разбира се, не е блъф, а много опасна реалност, оказваща съществено подривно влияние на глобалната стабилност и международната сигурност.", "date": "2018.04.15", "title": "Русия: Ще отговорим достойно на всеки опит за силов натиск от САЩ"}
{"url": "https://www.actualno.com/asia/sauditskijat-kral-salman-obvini-iran-v-namesa-v-arabskite-vyprosi-news_669740.html", "text": "  Кралят на Саудитска Арабия - Салман,  обвини Иран в „очевидна намеса“ в арабските дела по време на откриването  на срещата на високо равнище на Арабската лига. \"Ние осъждаме яростно   иранските терористични актове в арабския регион и отхвърляме намесата им  във въпросите на арабските страни\", каза кралят  в своята реч в Дхаран в  източна Саудитска Арабия, предаде БГНЕС. На срещата той отхвърли също и  плана на САЩ за прехвърляне на посолството им в Йерусалим.  Разкритикувано бе решението на американския президент Доналд Тръмп да  прехвърли американското посолство в Израел от Тел Авив в Йерусалим. \"Източен Йерусалим е неделима част от палестинските територии\", заяви Салман.  ", "date": "2018.04.15", "title": "Саудитският крал Салман обвини Иран в намеса в арабските въпроси"}
{"url": "https://www.actualno.com/america/trymp-djejms-komi-trjabva-da-e-v-zatvora-news_669750.html", "text": "  Бившият директор на ФБР Джеймс Коми,  който в своите мемоари се изказа доста неласкаво за американския  президент, трябва да влезе в затвора, е мнението на Доналд Тръмп. „Няма отговори на главните  въпроси в книгата на Коми, която получи лоши рецензии. Сред тях са: как  той е пускал да изтича секретна информация (за това – затвор), защо е  лъгал членове на Конгреса (затвор), защо Националният комитет на  Демократическата партия отказа да предаде сървъра си на служителите на  ФБР (защо ФБР не го иззеха)“, написа Тръмп в Twitter.      ", "date": "2018.04.15", "title": "Тръмп: Джеймс Коми трябва да е в затвора "}
{"url": "https://www.actualno.com/health/demencijata-e-po-verojatna-pri-hora-s-mozychni-travmi-news_669752.html", "text": "  Хората, които страдат от мозъчни травми, са изложени на по-голям риск от деменция, сочи проучване, цитирано от БГНЕС. Анализ на 2,8 милиона души  откри, че при хората, претърпели една или повече мозъчни травми, е 24%  по-вероятно да получат деменция в по-късен етап от живота си, от тези,  които не са. Рискът е най-голям при хора, получили наранявания през първите 20 години от живота си. Деменцията е сред мозъчните  заболявания, включващи също болестта на Алцхаймер. Тя засяга около 47  милиона души по света - брой, който се очаква да се удвои през  следващите 20 години. Изследванията доказват  връзката между мозъчните травми - водещи причини за които са инциденти  при катастрофи и нападения - и последвалата ги деменция. Проучването е проведено с пациенти в продължение на 36 години. Пострадалите от различни травми до 30-годишна възраст са с 37% по-голяма вероятност да развият деменция на по-късен етап. Джеси Фан, професор по  психиатрия и поведенчески науки към медицинския университет в Сиатъл,  съобщава: \"Нашите открития не доказват, че всеки, страдащ от травматично  мозъчно увреждане, ще развие деменция с остаряването си\". Д-р Дъг Браун, главен  изследовател на Алцхаймер, казва, че мозъчните травми са \"много  по-малък\" фактор, отколкото тютюнопушенето или заседналия начин на  живот.  ", "date": "2018.04.15", "title": "Деменцията е по-вероятна при хора с мозъчни травми"}
{"url": "https://www.actualno.com/curious/sedmichen-horoskop-za-16-22-april-news_669755.html", "text": "     През тази седмица насочете усилията съм служебната сфера. Това е мястото, където ще постигате успех и ще ви върви като по вода. За онези от вас, които чакат повишени – сега е моментът да си го поискат. В личен план подхождайте творчески за решаването на проблемите. Най-добре е да не търсите под вола теле и да не задълбочавате проблеми, които се причисляват към „белите кахъри”. През почивните дни може да получите приятна изненада от ваш роднина. Не подминавайте случилото се с гола благодарност. Помислете какво бихте могли да направите за този човек.    В личен план нещата са в застой и доста отдавна искате да промените това. Ще трябва да започнете от себе си. За да се чувствате добре в „кожата” си е добре да се погрижите за тялото си. Сега е чудесен момент за пречистваща диета, но без да лишавате организма си от ценни вещества. Намерете време за повече движение и удължете прибирането към дома, като се разхождате повече. В работата не се колебайте да сте инициатори, но бъдете готови това да допринесе за натоварването ви, а вероятно и за възлагането на повече отговорности към вас.     Седмицата ще ви подскаже вярното решение на проблем, само ако сте готови да го чуете. Колкото повече си затваряте очите за някои неща, толкова повече ще се отдалечавате от щастливата развръзка. Както всяко нещо и равносметките имат своите положителни страни. Не зацикляйте на грешките. Важното е да оставите товара от неуспехите в миналото. Сега имате шанс да започнете начисто. В новото ви начинание партньорът ви ще ви подкрепя напълно, а това е немалко предимство. През тази седмица обърнете внимание на здравето си. Не пренебрегвайте болката, а потърсете специалист навреме. Изпълнявайте стриктно препоръките на специалистите. Ако е необходимо си вземете почивка, за да възстановите силите си. Семейството ви ще е до вас  и ще се чувствате обгрижени във всеки един момент. Творческите натури ще имат необикновено вдъхновение, което ще им помогне да създадат своите шедьоври.     През тази седмица оставете лидерството в семейството на вашия партньор. Ще разберете колко е приятно да не сте винаги вие които движите нещата и взимате важните решения. Може да имате пълно доверие на половинката ви, така че не мислете, че без вас всичко ще пропадне. Някои представители на знака ще имат шанса да сменят не само местоработата си, но и да се издигнат в служебно положение. Не забравяйте, че Съдбата обича смелите. Тази седмица посветете времето и усилията си към подобряването на атмосферата у дома. Колкото и да е успешен човек в професионалната област домашният уют е това, което го кара да се чувства истински щастлив. Вероятно ще ви се наложи да направите някои компромиси, но това е законът на щастието. В средата на периода ви очаква добра новина, която ще ви подскаже, че сте на прав път.    Притесненията ви може би си имат своите оправдания, но истината е, че действат забавящо върху развитието ви. Действайте така сякаш нищо не се е изпречило на пътя ви. Дори самата представа ще ви даде достатъчно лекота, която пък ще ви дари, така нужната ви, увереност. Партньорът ви е човекът, от когото може да получите пълна подкрепа, така че не пазете тайни от него. Само той ще знае как точно да разсее страховете ви.   Седмицата ви очаква с нетърпение, тъй като ще сте главното действащо лице в обкръжението си. Бъдете смели в начинанията си, тъй като ще сте за пример за мнозина. В семейството може да има продължителен период, в който да ви няма и да не изпълнявате основните си задължения, така че предупредете близките си за това. Много скоро ще имате възможност да се реванширате, но за момента оставете отговорността за домашните ви задачи на доверен човек.    Тази седмица може да усетите промяна в ценностите ви или нещата, които до момента сте смятали за важни. Това е често срещано, особено при младите хора, така че не обвинявайте. Все пак анализирайте внимателно желанията си, за да не се окаже, че всичко е било просто моментно настроение. Близките ви вероятно ще се опитат да ви придържат към статуквото. Не пренебрегвайте притесненията им, но и не се водете единствено от тях. Опитът ви сочи, че справянето с предизвикателствата става най-добре със затворени очи. И сега не пренебрегвайте този опит. Може да направите нещата различни ако поканите за помощ 1-2 верни приятели. Крайно време е да се разтоварите, като възложите част от работата на някой друг. В семейството ще бъдете помолени за повече помощ. Не се опитвайте да се измъкнете, действително е нужно да участвате повече в семейните задължения. Съвсем скоро ще разберете положителните страни на това.    Тази седмица ще ви бъде даден срок. Това може да ви стресне. За да се справите с напрежението направете всичко възможно, за да си представите, че нещата протичат, както обикновено и никой не ви притиска за нищо. Истината обаче е, че вече нямате време за губене и наистина трябва да натиснете педала. Помислете си колко ще ви олекне, когато всичко остане зад гърба ви. В края на седмицата не си отказвайте разходка, това може да ви срещне с красив и добър човек. Седмицата ще ви подскаже, че е време за промяна. Направили сте първите два опита, но трябва да превърнете епизодичните действия в навик. В противен случай само ще се дразните от резултатите, но много скоро ще се връщате назад. Не се задоволявайте с малко. Всеки ден изкачвайте по една стълба повече към върха. Щом ви е омръзнал старият образ, трябва да дадете повече от себе си, за да бъдете други.", "date": "2018.04.15", "title": "Седмичен хороскоп за 16-22 април"}
{"url": "https://www.actualno.com/crime/pijana-i-drogirana-shofiorka-udari-10-avtomobila-v-plovdiv-news_669699.html", "text": "   . Това съобщи говорителят на ОДМВР пред \"Фокус\".  Сигналът е подаден тази сутрин около 6.20 часа в 1 РУ в Пловдив. Установено е, че щетите са причинени от пътнотранспортно произшествие, предизвикано от жената, водач на джип. Увреждания има и по нейния автомобил.    Тя е задържана за 24 часа.   Инцидентът е станал до жилищен комплекс \"Оазис\". След като ударила колите, шофьорката избягала от местопроизшествието.", "date": "2018.04.15", "title": "Пияна и дрогирана шофьорка удари 10 автомобила в Пловдив "}
{"url": "https://www.actualno.com/cite/udarite-v-sirija-bjaha-razgovor-s-putin-news_669711.html", "text": "  Това заяви бившият ни посланик в САЩ Елена Поптодорова във връзка с въздушните удари на САЩ, Великобритания и Франция над Сирия.  „Най-тежка според мен е ситуацията на САЩ. Този удар беше насочен както към Сирия, той всъщност беше предназначен към Русия. Това беше разговор с Путин с военни средства”, коментира бившият ни посланик в САЩ.   ", "date": "2018.04.15", "title": "Ударите в Сирия бяха разговор с Путин"}
{"url": "https://www.actualno.com/balkani/nato-ne-smjata-che-naprejenieto-mejdu-gyrcija-i-turcija-e-nein-problem-news_669713.html", "text": "  В интервю за турската държавна информационна агенция Anadolu Agency, генералният секретар на западния отбранителен съюз Йенс Столтенберг подчерта, че   Норвежкият политик отбеляза, че Турция и Гърция са важни членове на Алианса и са част от него вече десетилетия. „И двете допринасят за нашата колективна отбрана. Очаквам, че различията, които виждаме по някои въпроси, ще бъдат решени между Турция и Гърция в духа на добрите отношения. В този контекст приветствам факта, че премиерите на двете страни неотдавна проведеха телефонен разговор и че се съгласиха на диалог“, заяви генералният секретар на Алианса.   В отговор на въпрос защо Алиансът не се намесва в ситуацията и дали предвижда такава, Столтенберг бе категоричен: „Не, това не е проблем на НАТО, това е нещо, което трябва да бъде уредено между Турция и Гърция“.   Йенс Столтенберг пристига на посещение в Турция на 16 април, припомня \"Фокус\". По-рано в медиите бе съобщено, че турските власти планират да обсъдят с генералния секретар на НАТО въпроса за използване на военновъздушната база „Инджирлик“ в случай на военна операция в Сирия.\r\nВ Анкара генералният секретар на Алианса ще проведе срещи с с турския президент Реджеп Тайип Ердоган, с началника на Генералния щаб на турската армия генерал Хулуси Акар, с министъра на външните работи Мевют Чавушоглу и с министъра на отбраната Нуретин Джаникли.       ", "date": "2018.04.15", "title": "НАТО не смята, че напрежението между Гърция и Турция е неин проблем"}
{"url": "https://www.actualno.com/business/bylgarite-dyrjat-nad-70-mlrd-leva-v-bankite-news_669704.html", "text": "   Това заяви Петър Андронов, председател на Асоциацията на банките в България.  БНБ има добра памет - между 2005 и 2007 имаше бум на кредитирането заради цените на недвижимите имоти, припомни Петър Андронов. В момента в някои градове има известно повишаване на цените на имоти, което е свързано с кредитирането, но желанието на БНБ е да се повтори сценария от преди десет години, допълни той, но изтъкна, че положението е по-леко от тогава.   За да върви хората трябва не само да спестяват, но и да потребяват, каза още Андронов пред БНТ. Така той обясни ниските лихви върху депозитите.    прогнозира банкерът. Това според него е естествен процес на окрупняване, при който пазарът се доминира от няколко големи банки. Той допълни, че подобно положение е белег за зряла икономика. Окрупняването на капитала, което е резултат от сливането на банките, води до по-голяма стабилност, обясни Андронов.\r\nЖеланието на България не означава, че това ще стане, дори да сме готови в голяма степен и множество сделки да се извършват в евро, обясни Андронов. Въпросът е в нивото на доверие, което страните от еврозоната имат към България.       Според Андронов има както и с оценката на знанията им. Той посочи недостатъчния брой на младите, както и некачественото им или непрактично образование, като основен проблем пред развитието на българската икономика.", "date": "2018.04.15", "title": "Българите държат над 70 млрд. лева в банките"}
{"url": "https://www.actualno.com/asia/asad-smjata-che-za-vyzstanovjavaneto-na-sirijskata-ikonomika-sa-nujni-400-mlrd-dolara-news_669716.html", "text": "  За възстановяването на сирийската  икономика са необходими 400 млрд.  долара, заявил сирийският президент  Башар Асад на среща с руска делегация. Пред журналисти шефът на  делегацията Дмитрий Саблин предаде думите на Асад, според които  възстановяването на инфрасктруктурата е най-важният въпрос, ще струва  около 400 млрд. долара и ще отнеме 10-15 г. Руската делегация пристигна в Дамаск в петък, а преди това посети Хомс и Палмира, предаде БГНЕС. По време на срещата с  пратениците на Москва сирийският президент казал, че не чака западни  петролни и газови компании за работа в страната:“Ние тук не чакаме  западни компании, особено в областта на нефта и газа. Говорих с.за това с  президента Путин в сочи, ние искаме тук да работят руски компании,  надяваме се на тяхното бързо  придвижване“. Освен това Асад заявил, че би  се радвал да може да използва руския опит при организиране на  многопартийни избори в страната си. “Бихме се радвали да използваме опита  в партийната и парламентарна работа на Руската федерация, особено при  организацията на многопартийни избори“, каза той.  ", "date": "2018.04.15", "title": "Асад смята, че за възстановяването на сирийската икономика са нужни 400 млрд. долара "}
{"url": "https://www.actualno.com/football/manchestyr-unajted-se-izloji-u-doma-i-podari-titlata-v-anglija-na-siti-news_669761.html", "text": "  Отборът на допусна много сериозна грешка в битката за второто място във Висшата лига. \"Червените дяволи\" бяха победени в собствения си дом \"Олд Трафорд\", след като последният в класирането Уест Бромич Албиън стигна до успех с 0:1 и направи Манчестър Сити шампион още днес.  Воденият от Жозе Моуриньо тим беше абсолютно безличен, а най-добрите положения в мача бяха за гостуващата селекция. На два пъти Давид Де Хеа трябваше да се намесва решаващо през първото полувреме, а най-доброто положение се откри пред Соломон Рондон малко преди края на полувремето.\r\nПрез второто полувреме домакините изобщо не промениха стила си на игра и показаха сериозно високомерие, което беше наказано 17 минути преди края на срещата. При центриране от корнер топката беше насочен към Доусън. Матич успя да играе с глава, но поднесе коженото кълбо на Джей Родригес, който се разписа от 2 метра - 0:1 за УБА.   Това беше първо поражение за Манчестър Юнайтед у дома от 2016 година от съперник, различен от градския Сити. И точно това поражение направи Манчестър Сити шампион на Висшата лига, след като разликата между двата отбора набъбна до 16 точки, 5 кръга преди края. ", "date": "2018.04.15", "title": "Манчестър Юнайтед се изложи у дома и подари титлата в Англия на Сити"}
{"url": "https://www.actualno.com/politics/po-iniciativa-na-radev-dyrjavite-ot-regiona-podpisvat-memorandum-za-ustojchivi-tehnologii-news_669702.html", "text": "  Държавните ръководители на страни от  региона ще подпишат Меморандум за сътрудничество и създаване на  Югоизточно европейски международен институт за устойчиви технологии. Подписването се очаква да се  състои в рамките на Срещата на върха ЕС - Западни Балкани в София на 17  май. Инициативата е на президента Румен Радев. В свое писмо до президента  Радев Саня Дамянович – министър на науката на Черна гора и председател  на Управителния съвет на Югоизточния Европейски международен Институт за  устойчиви технологии, информира българския държавен глава за  реализирането на идеята му по време на българското председателство на  Съвета на ЕС да бъде изготвен документ за създаването на института,  подписан от страните от региона, който да бъде представен пред  Европейския съюз. Подкрепящите проекта държави вече са постигнали  съгласие върху съдържанието на меморандума, съобщиха днес от  президентската администрация. В началото на тази година  Румен Радев проведе среща на „Дондуков“ 2 с членовете на Управителния  съвет на Югоизточния Европейски международен Институт за устойчиви  технологии, на която призова държавите от Балканите да демонстрират ясно  своето единство и политическата си воля пред европейските институции за  създаването на международния проект. На разговорите тогава българският  държавен глава посочи необходимостта в кратки срокове да бъде бъдат  очертани основните параметри на инициативата, а подкрепящите я държави  да подпишат меморандум за сътрудничество.  ", "date": "2018.04.15", "title": "По инициатива на Радев държавите от региона подписват меморандум за устойчиви технологии"}
{"url": "https://www.actualno.com/europe/udarite-v-sirija-pokazaha-che-es-e-nesposoben-da-vodi-vojna-news_669701.html", "text": "   Това пише Улрих Ладурнер в авторска статия за германския национален ежедневник Die Zeit, предаде \"Фокус\".  Той подчертава, че расколът между държавите от Общността по въпроса за отношенията с Русия оказва роля за това.   Когато стане въпроса за война, ЕС веднага се оттегля от играта – така стана през 2003 г. в Ирак, през 2011 г. в Либия, и през 2018 г., когато САЩ, Франция и Великобритания нанесоха ракетни удари срещу Сирия. Проблемът се крие в това, че въоръжените конфликти изискват еднозначни решения, пояснява германският журналист. „Да бомбардираме ли или не? Да изпратим или не войници?“ – при подобни въпроси няма пространство за маневриране, а за ЕС то е жизнено необходимо. Едва ли по друг начин целостта на 28-членната организация би могла да бъде запазена. Ето защо ЕС не е създаден за недвусмислеността на войната, обяснява авторът.   Същевременно обаче Ладурнер е категоричен, че това трябва да се промени. В съседни на Европа региони има войни и Брюксел е длъжен да укрепи отбранителните си способности, ако не иска всичко да свърши зле. При това става въпрос не за военна мощ, а за способност на Общността да отстоява и прокарва своите интереси на международната сцена.\r\nАвторът подчертава, че с тази позиция са съгласни всички страни от Общността. Ако в последните месеци се забелязва прогрес в конкретна област, то това е в сферата на укрепването на отбраната. Всичко обаче все още се намира в начален етап, а ЕС се нуждае от дългосрочна стратегия – включително за Близкия изток. За такава обаче са необходими средства, а също и единство.       Защо обаче тя е важна? Защото САЩ са загубили своето влияние в Близкия изток, а основна сила в региона е Русия. Оттук следва, че Брюксел трябва да изработи и стратегия за отношенията с Кремъл, каквато в момента няма, констатира Ладурнер.", "date": "2018.04.15", "title": "Ударите в Сирия показаха, че ЕС е неспособен да води война "}
{"url": "https://www.actualno.com/europe/london-se-gotvi-za-novi-ruski-kiberataki-news_669707.html", "text": "  В Обединеното кралство се подготвят за отмъщението на Русия за ракетните удари, които САЩ, Великобритания и Франция нанесоха в Сирия.  По данни на вестник The Sunday Times разузнавателните служби предвижда при която хакери на Кремъл ще разпространят неудобна информация за министри, депутати и други представители на властта в Лондон, предаде \"Фокус\".   Министър-председателят на Великобритания Тереза Май е получила оценка на разузнавателния риск от нападението в Солсбъри, от която става ясно, че Владимир Путин може да „удари“, като компроментира членовете на нейния кабинет.   Същевременно източник на изданието разкрива, че Лондон подготвя мащабни икономически санкции срещу живеещи във Великобритания руски олигарси.", "date": "2018.04.15", "title": "Лондон се готви за нови руски кибератаки "}
{"url": "https://www.actualno.com/politics/karakachanov-deklaracijata-na-bylgarskoto-pravitelstvo-za-sirija-e-umerena-news_669714.html", "text": "     Относно предварителната информация той уточни: „От нашите партньори се знаеше горе долу таймингът в следващите 72 часа, така че конкретно за приблизителното време е информацията, която получихме от нашите служби“.   Индикациите от Сирия към момента са, че това е еднократна военна акция, целяща да респектира правителството в Дамаск, а не дългосрочна военна кампания, след която да следва и сухопътна операция, подчерта военният министър. По думите му „разрастване на войната в Сирия би било фатална грешка“.    \"В Близкия изток винаги са надделявали егоистичните икономически интереси на една или друга велика сила, в конкретния случай наблюдаваме същото. В Сирия нещата се \"затегнаха\" допълнително, защото се образуваха две противопоставящи се системи - от едната страна западните сили, които критикуват режима на Башар Асад, от другата страна - Русия и Иран, които го защитават, а от трета страна - Турция, която решава свои регионални въпроси, използвайки ситуацията, за да решава националните си въпроси, да кажем, с кюрдското население. Така че нещата са много сложни, те няма как да бъдат решени на парче, от който и да е от трите играча самостоятелно, тоест за три фактора говоря, за Сирия конкретно - те са същите и в Близкия изток\", каза министърът пред БНР.       Преди идната седмица Каракачанов открои темата за проектите за превъоръжаването и модернизацията на българската армия.\r\n\"Още преди две седмици Съветът по отбрана към Министерство на отбраната одобри два от трите проекта, следва съгласуване, след това трябва да влязат в Министерски съвет и да бъдат гласувани от парламента. Става въпрос за новите изтребители и за бронираните машини“, каза Каракачанов.\r\nТой обясни, че ресурсът на военната техника, с която разполагаме, започва да изтича и е редно тази техника да се подновява периодично. „Това трябваше да започне да се случва още преди десет години“, подчерта Каракачанов.       Проблемът с недокомплекта е характерен за всички армии в Европа, дори за Германия като богата държава, в която жизненият стандарт на военните е по-голям, каза още министърът на отбраната.", "date": "2018.04.15", "title": "Каракачанов: Декларацията на българското правителство за Сирия е умерена"}
{"url": "https://www.actualno.com/actualno/gorchivijat-i-tragikomichen-smjah-za-sirija-news_669618.html", "text": "  Стотина \"западни\" полетяха към цели в Сирия в ранната съботна сутрин на 14 април. Известен процент от тези ракети бяха свалени от сириийската противовъздушна отбрана (ПВО).      Светът на голямата политика и дипломация е нещо, което е буквално неразбираемо за обикновените хора. Но някои нюанси веднага след ракетните удари на САЩ, Франция и Великобритания в Сирия будят сериозно недоумение и дори смях.   Какъв е резултатът - изстреляни стотина ракети, ранени трима души. Запада е категоричен – , даже какво е ударено и, че нито една изстреляна ракета не е прихваната. Русия отвръща, че едва ли не . Въобще - Русия и Сирия не били предупредени от САЩ, но и да се обади на Владимир Путин, който пък четял Twitter профила на Доналд Тръмп и дори решил да не си разваля сутрешната съботна дрямка, като само накарал Мария Захарова да напише е и пуснал в с копи-пейст отдавна повтаряната в удобни моменти теза, че САЩ подкрепят терористи и историята ще го помни. А пък всъщност Асад.\r\nПредвид всички тези факти, които си звучат като пълна подигравка със здравия разум - на кого да вярваш за точни подробности (?!), има едно много сериозно обстоятелство, което парира всякакъв смях. И то е следното – тази операция на дипломатически език се превежда така: \"Сирия, не използвай химическо оръжие. Русия, не подкрепяй използването на химическо оръжие. Ако го правите, следващият път ще е по-зле\".       Това няма как да не притеснява, особено след като министърът на отбраната на САЩ Джеймс Матис каза, че това е еднократен удар, докато американският президент Доналд Тръмп, който е началник на Матис, каза нещо съвсем различно – че САЩ са готови \"да поддържат\" ракетния отговор на използването на химическо оръжие в Сирия. Което значи само едно – това няма да е последният път, в който ще има такива събития в Сирия. И никой не може да гарантира, че те няма да прераснат в нещо много повече и още по-ужасно ...\r\nп.п. А както добре видяхме, след като цял ЕС беше уведомен за ударите, България официално не беше. Още едно доказателство за въздуха под налягане, който сме отдавна. Сега можем да продължаваме и да правим . Защото, както каза и Каракачанов - ние пък с какво да участваме ... Раз-два-три, раз-два-три ...", "date": "2018.04.15", "title": "Горчивият и трагикомичен смях - за Сирия"}
{"url": "https://www.actualno.com/society/vse-oshte-ima-opasnost-za-jivota-na-chast-ot-ranenite-pri-katastrofata-na-am-trakija-news_669663.html", "text": "  През изтеклата нощ няма съществена  промяна в състоянието на пациентите, настанени в КАИЛ на УМБАЛ  \"Св.Анна\"-София АД, които  пострадаха при катастрофата до Вакарел. Те са обезболени,  стабилизирани и контактни, заяви дежурният лекар в КАИЛ д-р Стефановска, съобщиха от пресцентъра на болницата.  Най-тежко пострадалата жена е на апаратна вентилация.    Припомняме, че при тежкия инцидент на АМ \"Тракия\" автобус катастрофира, след като бе ударен от лека кола. Загинаха шестима души, а над 20 бяха ранени.   ", "date": "2018.04.15", "title": "Все още има опасност за живота на част от ранените при катастрофата на АМ \"Тракия\""}
{"url": "https://www.actualno.com/scene/marius-kurkinski-bylgarite-sa-zajadneli-za-teatyr-news_669706.html", "text": "  На моноспектакъл публиката е моят сърежисьор – този, който ме гледа и казва къде да мърдам. Това каза актьорът Мариус Куркински в интервю за bTV.   коментира Куркински.   Актьорът сподели още, че времето в него е слънчево с гръмотевици и си тананика песни на Лиса Джерард.   Разкри и други лични факти за себе си, като например това, че е имал периоди, в които е пиел, но не пуши. Също така, че ходи в молове, но само за да гледа филми.", "date": "2018.04.15", "title": "Мариус Куркински: Българите са зажаднели за театър "}
{"url": "https://www.actualno.com/moresport/katrin-taseva-specheli-bronz-na-obrych-v-pezaro-news_669717.html", "text": "   Това съобщиха от Българската федерация по художествена гимнастика в социалните мрежи.  Тасева постави чудесно композицията си, за което получи 18.300 точки.   Невяна Владинова, за която това е първо официално състезание след възстановяването ѝ от контузии, допусна грешка и се класира осма с резултат 13.550.   Златният медал спечели Арина Аверина от Русия, а сребърният - нейната сестра Дина Аверина.\r\nПрипомняме, че вчера Тасева спечели сребро от многобоя в Пезаро.    ", "date": "2018.04.15", "title": "Катрин Тасева спечели бронз на обръч в Пезаро"}
{"url": "https://www.actualno.com/showbusiness/legendata-klaudija-kardinale-navyrshi-80-snimki-news_669675.html", "text": "  Звездата на италианското кино  Клаудия Кардинале  празнува 80-ия си рожден ден. Родената в Тунис италианката  ще отбележи юбилея си на сцената на театър \"Сан Карло\" в Неапол. Самата  тя признава, че това празненство в нейна чест е изненада   за нея, тъй  като тя същата вечер играе в неаполитанския театър \"Аугостео\" в  комедията \"Странната двойка\" на съвременния американски драматург Нийл  Саймън. Идеята за постановката, според нея, принадлежи на режисьора  Паскуале Скуитери, с когото дълго време имаше лични и творчески  отношения. Той почина през февруари миналата година, и въпреки че  двойката отдавна се е разделила, актрисата винаги говори с топлота за  техния съюз и посвещава играта  си в  тази постановка на него.           През октомври 2015 г. Клаудия  Кардинале посети България по повод премиерата на филма „Имало едно време  един уестърн“ на режисьора Борис Десподов, в който актрисата играе себе  си. По време на посещението си тя получи титлата „доктор хонорис кауза“  на Националната академия по театрално и филмово изкуство „Кръстьо  Сарафов“.", "date": "2018.04.15", "title": "Легендата Клаудия Кардинале навърши 80 (Снимки)"}
{"url": "https://www.actualno.com/society/prognoza-za-vremeto-15-april-nedelja-news_669662.html", "text": "  На 15 април, неделя, ще преобладава слънчево време с висока облачност, следобед – значителна.  По Черноморието и на места, главно в Горнотракийската низина в сутрешните часове ще е мъгливо, но през деня видимостта ще се подобри. Ще духа слаб до умерен вятър от изток-югоизток.    Това съобщи дежурният синоптик Георги Цеков от Националния институт по метеорология и хидрология (НИМХ) към Българската академия на науките (БАН) пред \"Фокус\".   Атмосферното налягане е по-високо от средното за месеца и ще остане без съществена промяна.\r\nПо остава мъгливо, но след обяд мъглата ще се разсейва. Ще духа слаб до умерен вятър от изток-югоизток. Максимална температура на въздуха – между 10° и 12°, колкото е и температурата на морската вода. Вълнението на морето ще е 1-2 бала.       В ще е с висока облачност, по-значителна следобед над масивите в Западна България. Ще духа слаб до умерен вятър от юг-югоизток, по високите части от югозапад. Максимална температура на 1200 метра – около 18°, на 2000 метра – около 10°.", "date": "2018.04.15", "title": "Прогноза за времето - 15 април (неделя)"}
{"url": "https://www.actualno.com/curious/otyrvete-se-ot-tezi-30-vredni-navika-predi-da-navyrshite-30-godini-news_669668.html", "text": "  Често ни казват, че трябва да се храним здравословно, да спортуваме повече и да пием по-малко алкохол, но колко от нас правят реално усилие да променят начина си на живот?  Приближаването на 30-ия рожден ден може да е перфектното време да се погледнете обективно и да помислите какво и в кои личностни аспекти можете да подобрите.\r\nОт Business Insider например посочват 30 вредни навика, които мнозина имат и които е препоръчително да бъдат преодолени преди 30-годишна възраст.    2. Давате много пари за маркови дрехи.     4. Опитвате се да поддържате приятелства, които отдавна са се изчерпали.        6. Не правите допълнителни неща, за да поддържате теглото си в норма.  8. Приемате за даденост хубавите моменти.    10. Правите неприятни за вас неща само защото \"трябва\".   12. Прилагате неподходящи диети.    14. Прекарвате време с хора, които ви карат да се чувствате незначителни. Какви са останалите които , вижте ", "date": "2018.04.15", "title": "Отървете се от тези 30 вредни навика, преди да навършите 30 години"}
{"url": "https://www.actualno.com/education/s-izpit-po-biologija-prodyljava-pyrvata-kandidatstudentska-sesija-na-su-news_669674.html", "text": "  В 9.00 часа в 272-ра аудитория на  Ректората на Софийския университет Калина Генова от Бургас изтегли  темата, по която ще пишат 626 кандидати, подали заявление за явяване на  изпита по биология: „ДНК – носител на наследствеността: структура,  функции и биосинтеза“. Иван Йовков от Смолян изтегли вариант № 1 на  тестa, съобщиха от СУ. Председател на изпитната комисия е доц. Петя Христова от Биологическия факултет. Заместник-ректорът на  Софийския университет проф. Ренета Божанкова поздрави  кандидат-студентите и изрази убедеността си, че се явяват на изпита  отлично подготвени и ще покажат знания на високо ниво. Тя им пожела  успешна работа и наесен да бъдат студенти на 130-годишния Софийски  университет. Деканът на Биологическия  факултет доц. Стоян Шишков също приветства кандидатите, изрази  увереността си, че ще покажат всичко, което са научили, и пожела успех. Специалностите, за които  кандидат-студентите могат да кандидатстват след успешно положен изпит,  са: Оптометрия; Учител по природни науки в основна степен на  образованието; Екохимия; Биология; Молекулярна биология; Екология и  опазване на околната среда; Биотехнологии; Биология и химия; География и  биология; Биомениджмънт и устойчиво развитие; Биология и английски  език; Агробиотехнологии; Геология; Физическо възпитание и спорт;  Медицинска сестра; Медицинска рехабилитация и ерготерапия. С успешно положени изпити по биология и химия бъдещите студенти могат да кандидатстват за специалност „Фармация“. В 9.00 ч. във Факултета по  начална и предучилищна педагогика започна и конкурсният изпит за  специалност „Музикални медийни технологии и тонрежисура“.  Кандидат-студентите, които са подали заявление за явяване на изпита, са  16. Конкурсният изпит се провежда  под формата на събеседване, на което кандидат-студентите представят  портфолио с медийни реализации в един от посочените по-долу варианти и  предоставени на стандартен звуконосител или личен лаптоп: аранжименти;  звукозаписни проекти; рекламни клипове; ремикси и други.  ", "date": "2018.04.15", "title": "С изпит по биология продължава първата кандидатстудентска сесия на СУ"}
{"url": "https://www.actualno.com/varna/stavreva-s-preminavaneto-na-plaj-bolata-v-zashtitena-mestnost-se-garantira-che-tam-njama-da-se-stroi-news_669709.html", "text": "   Това кметът на Каварна Нина Ставрева пред \"Фокус\" за предложението на Общината плаж „Болата“ да бъде изваден от резерват „Калиакра“ и да бъде включен в защитена местност „Степите“.  Във връзка с проведеното обществено обсъждане на 12 април 2018 г. по темата, Нина Ставрева обясни, че то е било изключително конструктивно, диалогично и дългоочаквано от всички каварненци.   „Мотивите ни са пределно ясни. Предложението на Община Каварна беше още през есента на 2018 г., а окончателното от февруари тази година с пълната аргументация. То е свързано с желанието ни да запазим това красиво кътче от Българското Черноморие. Искаме отделяне на плажа „Болата“ от резервата и оставането му в рамките на защитена местност „Степите“. Държа да подчертая, че изваждайки плаж „Болата“ от резервата, той ще има статут на защитена местност. Настояваме за това, тъй като режимите по отношение на защитена местност по Закона за защитените територии гарантират, че там няма да има строителство, но хората ще имат достъп до плажа“, коментира Нина Ставрева.   Тя допълни, че така ще се запази поминъкът на местните и туризма в региона. По думите й „Болата“ е един от най-красивите плажове по Българското Черноморие.\r\n„Преди няколко години той влезе в списъка на един от стоте най-красиви заливи в света. Той е любимо място на стотици семейства с малки деца, на младежите, които живеят в региона и на любителите на красивата природа. Всички ние, Община Каварна и местните хора, искаме плажът да остане красиво и любимо място за посетителите в региона, но да има ред и да не се допуска той да бъде унищожен, както се случва при безстопанственост“, коментира още кметът на Каварна.       ", "date": "2018.04.15", "title": " Ставрева: С преминаването на плаж „Болата“ в защитена местност се гарантира, че там няма да се строи"}
{"url": "https://www.actualno.com/balkani/cherna-gora-izbira-prezident-news_669670.html", "text": "     Избори за държавен глава в страната се провеждат за седми път от въвеждането на многопартийната система през 1990 г., предава БГНЕС.   Претендентите за поста са седем. Това са Марко Миланич, лидер на партията \"Истинска Черна гора\", Младен Боянич - независим кандидат, подкрепян от по-голямата част от опозиционните партии, както и от коалицията Демократичен фронт, лидерът на бошняшката Партия на справедливостта Хазбия Калич, бизнесменът Василие Миличкович, кандидатът на \"Сръбска коалиция\" Добрило Дедеич , единствената жена кандидат Драгина Вуксанович, издигната от Социалдемократическата партия, и бившият премиер и бивш президент на Черна гора, Мило Джуканович, който, ако бъде избран ще поеме ръководството на страната за седми път.   Според социологически проучвания, В случай, че нито един от седемте кандидати не получи повече от половината от гласовете, след две седмици, на 29 април ще има втори тур на изборите, в който ще участват двамата кандидати, които са спечелили най-голям брой гласове в първия кръг. В случай, че те получат същия брой гласове, след седем дни ще бъде определен трети кръг.       Президентът на Черна гора се избира с общо гласуване за срок от пет години и не може да заема тази длъжност повече от два последователни мандата.\r\nДържавният глава на Черна гора изпълнява главно представителни функции. Въпреки това фигурата на президента е от голямо значение при формирането на кабинета на министрите и номинирането на кандидат за премиер. Право на глас във вота днес имат 532 599 черногорци.", "date": "2018.04.15", "title": "Черна гора избира президент "}
{"url": "https://www.actualno.com/celebrate/tomina-nedelja-e-news_669661.html", "text": "  В първата неделя след Възкресение  Христово почитаме паметта на апостол Тома - един от 12-те христови  ученици. Тази година Томина неделя е на 15 април. В историята Тома е известен с  прозвището си Неверни. След като Христос възкръсва и се явява на  учениците си, Тома не е сред тях. Когато по-късно те му казват \"Видяхме  Господа\", той им отвръща: \"Ако не видя на ръцете му раните от гвоздеите и  не сложа ръка на ребрата му, няма да повярвам.\" Христос се обръща към него и  му казва: \"Дай си пръста тук и виж ръцете ми, дай ръката си и я сложи на  ребрата ми. И не бъди невярващ, а вярващ. Понеже ме видя, повярва ли?  Блажени са тези, които без да видят, са повярвали\". Названието Томина неделя идва  от името на неделния ден, на който според християнския календар  възкръсналият Христос се явява на учениците и последователите си. Седмицата след Великден се  нарича още Светла или Празна, поради забраната да се работи каквото и да  е. Томината неделя слага завършека на великденския празничен цикъл.  Апостол Тома не е известен само с евангелската история за своето  неверие. Той е и един от най-жертвоготовните христови ученици, припомня БГНЕС. Въпреки заплахата от  фарисеите, които го търсят, за да го убият, Христос решил да отиде във  Витания, за да съживи Лазар. Апостол Тома казал на другите ученици: \"Да  отидем и ние да умрем с него\". След като минало известно време от  слизането на Светия дух в деня Петдесетница, апостолите хвърлили жребий,  за да се види кой къде ще отиде да проповядва божието слово. На апостол  Тома се паднал нелекият жребий да отиде в Партия, Мидия и далечна  Индия. Из земите на Индия апостол Тома удивил хората с много чудеса и  мнозина повярвали в проповядваното от него ново учение. Сред тях били и  две сестри царици. Царят, заради покръстването на  жена си, която била едната от двете сестри, се разгневил и подложил  Тома на жестоки мъчения. От това обаче апостолът по чудо оцелял, но  царят не се спрял пред нищо и накрая убил Тома. Апостолът изпълнил  своята християнска мисия и завършил живота си с мъченическа смърт. Но дори и царят, който пожелал  смъртта на Тома, скоро приел християнството, убеден от изцелението на  сина си Азан, след като се покръстил. Мощите на апостол Тома били  пренесени в Месопотамия, а на гроба му ставали чудеса.  ", "date": "2018.04.15", "title": "Томина неделя е"}
{"url": "https://www.actualno.com/europe/desetki-hiljadi-protestiraha-sreshtu-izbornata-pobeda-na-orban-news_669665.html", "text": "  Десетки хиляди унгарци участваха в протестите срещу изборната победа на Виктор Орбан и изборната система в страната. Участниците в протеста се  организираха в социалните мрежи и \"поискаха ново преброяване на  бюлетините, свобода на медиите, нов избирателен закон и по-добро  сътрудничество между отделните опозиционни формации\", съобщава БГНЕС. \"Избирателната система на  \"ФИДЕС\" /партията на Виктор Орбан, бел.ред./, както и предизборната  кампания изпълнена с омраза превърнаха мнозинството в една трета  малцинство\", пишеше в призива на организаторите на протеста. Участниците  в демонстрацията минаха пред парламента в Будапеща и скандираха:  \"Ние  сме мнозинството\". Виктор Орбан излезе по-силен  от съкрушителната победа на своята националистическа консервативна  партия \"ФИДЕС\" в неделните парламентарни избори в Унгария. Това му даде  трети пореден мандат като премиер и свободата да засилва централизацията  на властта и да продължава размяната на удари с ЕС. Успехът на най-спорния  министър-председател в Европа е безапелационен: \"ФИДЕС\" получи 48,8% от  гласовете, с почти тридесет пункта пред крайнодясната формация \"Йобик\",  която изостави ксенофобската реторика. Заедно със съюзника си  Християндемократическа партия Орбан ще разполага със 134 от 199-те  депутатски места и следователно ново \"абсолютно мнозинство\" от две  трети, както през 2010 г. и 2014 г., което от своя страна позволява да  се гласуват конституционни промени. Freedom House предвижда укрепване на \"атаките към критичната граница на гражданското общество\". От 2010 г. насам партията  \"ФИДЕС\" разбърка много от институциите и противниците на властта в  страната, като медиите и правосъдието, но и икономиката и културата.  Всичко е законно, благодарение на преобладаващото мнозинство в  парламента и без да бъдат спирани от критици в Европейската комисия и  много международни наблюдатели. Преди изборите Виктор Орбан  предупреди, че ще предприеме \"морални, политически и правни\" мерки срещу  противниците си след парламентарните избори. Той обяви и че има списък с  2 хиляди души, на които е било платено да свалят правителството си. \"Ние знаем точно кои са те,  знаем имената им, за кого и как работят\", изтъкна той, насочен специално  към неправителствените организации, финансирани от американския  милиардер от унгарски произход Джордж Сорос, когото направи своя  изкупителна жертва с цената на кампания с антисемитски намеци. Новият пакет от мерки,  планиран за периода след законодателната процедура и наречен \"Стоп  Сорос\", планира да обложи НПО, \"подкрепящи имиграцията\", неясна  концепция.  ", "date": "2018.04.15", "title": "Десетки хиляди протестираха срещу изборната победа на Орбан"}
{"url": "https://www.actualno.com/politics/otnoshenijata-mejdu-sofija-i-moskva-njama-da-se-vloshat-zaradi-sirija-uverjava-zaharieva-news_669682.html", "text": "   Това заяви министърът на външните работи Екатерина Захариева.  Тя изрази надежда, че ситуацията ще се върне към международното право и дипломатическите разходи.   „Ескалацията между Москва и Вашингтон е налице. Тя ескалира постоянно”, допълни Захариева.   На въпрос дали страната ни е напълно убедена, че е отговорен за химическата атака в Дума, „От шестте доказани пъти, в които е използвано химическо оръжие в Сирия, за четири беше доказано със сигурност, че оръжието е използвано от Асад”, каза още Захариева пред bTV.       По думите ѝ не е вероятно България да бъде потърсена, за да стане част от по-широка коалиция срещу правителството на Башар Асад. „Това, към което се стреми цялата общност, е да се премине към изпълнение на резолюцията на ООН”, каза Захариева.\r\nСпоред нея няма как да саботират разследването на ОЗХО дали в Дума наистина е използвано химическо оръжие.\r\n„Международното право беше грубо нарушено с извършването на поредната химическа атака в Сирия. Разбира се, не е идеалната ситуация, в която няма решение на Съвета за сигурност на ООН за извършване на тези въздушни удари”, допълни външният ни министър.       Тя заяви още, че ударите в Сирия ", "date": "2018.04.15", "title": "Отношенията между София и Москва няма да се влошат заради Сирия, уверява Захариева"}
{"url": "https://www.actualno.com/healthy/izpisaha-ot-pirogov-edna-ot-postradalite-pri-katastrofata-na-am-trakija-news_669683.html", "text": "   Това съобщиха от пресцентъра на болницата.   , където беше приета заради наранявания по ръката.   Другата жена продължава да е в хирургията, без непосредсвена опасност за живота към момента.   Четвъртият пострадал беше прегледан и изследван в спешното отделение и след това освободен.\r\nПрипомняме, че тежка катастрофа стана на фаталния петък 13-и на в района на Вакарел. Пътнически автобус на фирма \"Юнион Ивкони\", пътуващ от Бургас за София се преобърна. При инцидента загинаха 6 души, а 23, сред които и дете, бяха ранени. В УМБАЛСМ „Н. И. Пирогов“ бяха настанени 4-ма пострадали.       ", "date": "2018.04.15", "title": "Изписаха от \"Пирогов\" една от пострадалите при катастрофата на АМ \"Тракия\""}
{"url": "https://www.actualno.com/asia/frenskijat-poslanik-v-bylgarija-udarite-v-sirija-bjaha-neobhodimi-i-zakonni-news_669673.html", "text": "   Това каза френският посланик у нас Ерик Льобедел.  „Това е консолидиран доклад, който изразява мнението на френските разузнавателни служби. Вътре има и политически и военни становища”, поясни Льобедел.   „В доклада има много улики, които съвпадат и, които ни отвеждат към заключението, че няма никакво съмнение, че именно режимът на Асад е извършил химическата атака срещу град Дума”, допълни още френският посланик пред bTV.   Той определи като „Франция непрекъснато се бори срещу и през юли 2013 г. беше готова да нанесе удари, но за съжаление по това време нашите съюзници – САЩ и Великобритания, не бяха готови. Франция е вносител на двата международни договора за химическите оръжия, които Сирия е подписала”, коментира още френският посланик.       На въпрос Льобебел поясни, че знаците от западните лидери са били напълно ясни.\r\n„Имаше много ясни индикации, изразени от нашите ръководители, които многократно повториха, че червената линия е премината и това ще доведе до действия. Естествено, Русия не беше предупредена за техническите подробности и за момента на тези удари”, каза посланикът.\r\n„Нашата цел беше да избегнем всеки риск от ескалация. Понякога в коментарите има тенденцията да се преувеличават нещата – ние не сме в ситуация на Трета световна война или поемане на някакви рискове”, категоричен е Льобедел.       На въпрос дали въздушните удари „са си свършили работата”, посланикът коментира, че това зависи единствено от сирийския режим и неговите съюзници.\r\n„От една страна, ударите вчера бяха достатъчно мощни и целенасочени, за да унищожат една голяма част от това, което оставаше като химически запаси на режима. От друга страна, тази проява, тази заявка на воля, на решителност от страна на Съединените щати, Великобритания и Франция ще окаже влияние на сирийския режим и особено върху Русия”, допълни Льобедел.", "date": "2018.04.15", "title": "Френският посланик в България: Ударите в Сирия бяха необходими и законни"}
{"url": "https://www.actualno.com/asia/poptodorova-sluchiloto-se-v-sirija-beshe-razgovor-s-putin-news_669694.html", "text": "   Така бившият ни посланик в САЩ и настоящ вицепрезидент на \"Атлантическия клуб\" Елена Поптодорова коментира   „Ударът нанесен точно преди 1 години също беше много дискретно уточнен, за да няма отсрещната страна причини да отвръща”, коментира още Поптодорова.   По думите ѝ текат разговори на ниво генерални щабове, на високи експертни нива, които могат точно това да правят – „да орежат всякакви неочакваности, които да предизвикат взрив на военен сблъсък”.   „Не сме дотук. Не знаем дали е постигнато това, което трябваше да се унищожи. По сведения на експерти разрушенията не са толкова големи, те са по-малки от удара, който беше нанесен през април 2017 г.”, продължи Поптодорова.\r\nПо думите ѝ както се прецизират военнотехническите параметри на военните удари, по същия начин вървят и „политически сондажи”. „Ердоган се възползва прекрасно от обстановката и започна да бъде като совалка между президентите Тръмп и Путин. Разговорите ще продължават”, заяви Поптодорова.       Според нея Великобритания и Франция също водят своите контакти в с Русия. „Това ще продължи, но , заяви Поптодорова.\r\nСпоред нея сега президентът Асад също ще има някакво действие. „От негова гледна точка той има да върши още работа у дома. Той не е изчистил цялата територия на Сирия от своите противници, не е установил тотален контрол, а това трябва да се случи. Това може да стане само по военен път”, коментира Поптодорова. коментира бившият ни посланик в САЩ.       Що се отнася до въпроса дали има, или няма химически оръжия в Сирия, Поптодорова заяви: „Защо Асад подписа споразумение да унищожава през 2013 г. Големи количества бяха унищожени. Смята се, че в момента в Сирия има 2000 химически бомби. Броят на атаките са над 100 за последните 7 г.“, коментира Поптодорова за химическото оръжие в Сирия\".\r\nБившият ни посланик в САЩ заяви още, че за първи път от края на Втората световна война Европа отсъства от региона по тревожен начин.", "date": "2018.04.15", "title": "Поптодорова: Случилото се в Сирия беше разговор с Путин"}
{"url": "https://www.actualno.com/viewpoint/vyzdushni-udari-bez-goljamo-znachenie-no-s-poslanie-news_669686.html", "text": "     Може би един ден ще разберем колко близко е бил светът до война между двете големи ядрени сили - САЩ и Русия - през април 2018 година. Засега изглежда ясно едно: действията на САЩ, Великобритания и Франция бяха сдържани - те ограничиха въздушните си удари само до цели в Сирия, които са пряко свързани с производството на бойни отровни вещества. От всичко известно дотук, и при много внимателна оценка на събитията, можем да кажем, че на практика няма жертви сред цивилното население.       През последните дни бяха направени много сравнения с Кубинската криза от 1962 година - конфронтацията между тогавашния Съветски съюз и САЩ. На думи светът беше (и продължава да е) на прага на нова конфронтация. Ако, разбира се, вземем за мерна единица безумните туитове на Доналд Тръмп и гръмогласните заплахи на руски официални представители.\r\nНавремето обаче ставаше дума за това, и от двете страни да бъде запазено върховенството на политиците над генералите. И преди 56 години това се получи - кризата си остана само политическа. Сега обаче, особено през последните дни преди въздушните удари срещу Сирия, и от двете страни се чуваха мнения, че този път може да надделее рационалността на военните. Рационалният подход и професионализмът на генералите над невежеството и безскрупулността на политиците. И е необходимо да проявим много политически хумор, за да открием нещо положително в тази ситуация.        Нека си припомним, че в Сирия са разположени няколко хиляди руски войници, които воюват на страната на режима на Асад. При въздушните удари на американската бойна авиация в Северна Сирия преди два месеца загинаха и руски наемници. Това обаче не доведе до нова криза. Този път целите на нападенията бяха подбрани внимателно, за да не бъдат засегнати руски войници.\r\nИзглежда, че комуникацията между американското командване и руския Генерален щаб функционира добре. Отдавна експертите твърдят, че обменът на специализирани и поверителни информации между военните от двете страни тече нормално, въпреки новата конфронтация между Изтока и Запада.    Сирия вероятно е най-сложната арена на бойни действия в историята. Постоянно там едни срещу други се изправят войски, чиито страни или са все още съюзници, или са политически врагове. Сирийската гражданска война ще бъде решена чрез руската военна намеса на страната на Асад и чрез съюза на Сирия с Иран. И ответните въздушни удари на трите западни сили не могат да променят нищо в това отношение. И въпреки това те не са безсмислени.    Вашингтон, Лондон и Париж дадоха ясно да се разбере, че употребата на оръжия за масово поразяване няма да остане без последици. И че няма да приемат циничното отричане и прикриване на военните престъпления. Независимо от това, кой стои зад тях и кой пуска в ход пропагандната машина. Освен това западните сили не искат да напуснат безславно геополитическото поле, въпреки дългите години на водената от тях неясна и нерешителна политика. Близкият Изток е изправен пред нов ред, който не трябва да бъде определян единствено от Москва и Техеран. Това гласи двойното послание на въздушните удари срещу химическите фабрики на Асад.\r\nИ още нещо съдържа посланието: САЩ не действаха самостоятелно, а в съюз с Франция и Великобритания - не само във военно, а и в политическо отношение. А това безспорно е много добра новина във втората година от управлението на Доналд Тръмп.", "date": "2018.04.15", "title": "Въздушни удари без голямо значение, но с послание "}
{"url": "https://www.actualno.com/showbusiness/bionse-vleze-v-istorijata-s-izpylnenieto-si-na-festivala-coachella-video-news_669697.html", "text": "  Невероятно шоу предложи на почитателите си мегазвездата Бионсе по време на известния фестивал Coachella, който се провежда в американския щат Калифорния.  Освен това,    Певицата изпълни най-големите си хитове, придружени със сложни хореографии - според предварителна информация тя тренирала с танцьорите си по 10 часа на ден дълго време преди фестивала.   На сцената с Бионсе за отделни песни излязоха съпругът ѝ Джей Зи и бившите ѝ колежки от групата Destiny's Child. Сестра ѝ Соландж пък ѝ партнира за един от танците.\r\nФеновете на звездата изразиха възхищението си от нея в социалните мрежи и за пореден път я обявиха за \"кралицата на музиката\".       Бионсе трябваше да бъде хедлайнер на Coachella още миналата година, но тогава забременя с близнаците си и отложи гостуването си на фестивала за 2018 г. ", "date": "2018.04.15", "title": "Бионсе влезе в историята с изпълнението си на фестивала Coachella (Видео)"}
{"url": "https://www.actualno.com/asia/ozho-zapochva-razsledvane-v-sirijskija-grad-duma-news_669690.html", "text": "  Инспекторите от контролния орган   Организация за забрана на химическото оръжие (ОЗХО) ще започнат днес  разследването си на мястото на предполагаемата химическа атака близо до  Дамаск. \"Екип за установяване на  фактите пристигна в Дамаск в събота и трябва да отиде в Дума в неделя\",  заяви заместник-министърът на външните работи Айман Сусан пред AFP. Делегация от експерти от ОЗХО,  която е с централа в Хага, има за задача да разследва атака от 7 април  срещу Дума, който се намира източно  от Дамаск. Западните сили твърдят, че при  атаката са използвани химически вещества, най-вероятно хлор и зарин, и  са убити най-малко 40 цивилни граждани. Предполагаемата атака, която  Дамаск и руският му съюзник отричат, предизвика сериозна вълна от  ракетни удари от страна на Съединените щати, Франция и Великобритания в  събота. Сусан повтори обещанието на сирийското правителство, че химическите експерти ще могат да разследват безпрепятствено. \"Ще гарантираме, че те ще могат да работят професионално, обективно, безпристрастно и без никакъв натиск\", каза той.  ", "date": "2018.04.15", "title": "ОЗХО започва разследване в сирийския град Дума"}
{"url": "https://www.actualno.com/asia/sasht-i-japonija-ne-iskat-poetapno-a-pylno-jadreno-razoryjavane-na-kndr-news_669678.html", "text": "   Това съобщи в неделя агенция  \"Киодо\",  позовавайки се на по дипломатически източници.  Вместо това За тази цел САЩ и Япония  смятат, че Пхенян трябва първо да преустанови работата на ядрените си  съоръжения и да даде възможност за контрол от страна на Международната  агенция за атомна енергия (МААЕ), без никакви предварителни условия.    Севернокорейският лидер Ким  Чен Ун  обяви  пред китайския президент Си Дзишнпин, по време на  посещението си в Пекин в края на март, възможността да се подготви план  за ядрено разоръжаване, но то да се осъществи на няколко етапа. Япония  смята, че този подход ще доведе до един вид изнудване от страна на  Северна Корея, която смята да постигне най-благоприятни условия на  преговорите. Става въпрос за предварително вдигане на санкциите и  предоставяне на икономическа помощ, в замяна на гаранции за прекратяване  на ядрената програма.   ", "date": "2018.04.15", "title": "САЩ и Япония не искат поетапно, а пълно ядрено разоръжаване на КНДР "}
{"url": "https://www.actualno.com/shumen/systezatelen-avtomobil-se-vrjaza-v-publikata-na-rali-v-shumen-ima-raneni-news_669722.html", "text": "  Състезателен автомобил се вряза в  публиката по време на планинското рали „Мемориал Валерий Великов“ в  Шумен. Инцидентът е станал около  14.30 часа, при третия последен манш на състезанието, когато  състезателен автомобил BMW с пилот от Варна е загубил контрол над  автомобила, който се е врязал в публиката. Няколко души са пострадали. Те са откарани с линейки в шуменската болница, предаде БГНЕС. Състезанието е спряно. Организаторите първоначално обявиха, че двама зрители са с фрактури на долни крайници, а трима с охлузвания. По-късно от полицията уточниха, че ранените са общо шестима. По информацията на местния  сайт Шум.БГ варненският пилотът е Николай Георгиев. Автомобилът му е  излетял от пътя на излизане от последния завой преди \"Стъклото\", където  се развива много висока скорост. Шумен е домакин на 19-ото  издание на автомобилното състезание по планинско изкачване „Мемориал  Валерий Великов“. Автомобилното състезание е първи кръг от Националния  шампионат по планинско изкачване.  ", "date": "2018.04.15", "title": "Състезателен автомобил се вряза в публиката на рали в Шумен, има ранени"}
{"url": "https://www.actualno.com/society/gen-popov-ne-e-vjarno-che-s-rumen-radev-sme-bili-vragove-news_669696.html", "text": "   Това обяви бившият командир на Военновъздушните сили (ВВС) ген. Константин Попов пред bTV.  Когато Радев стана президент, Попов напусна армията, в момента е депутат от ГЕРБ и председател на парламентарната комисия по отбрана.   Много години съм бил началник на Румен Радев, и за двама ни щеше да е некомфортно той да ми е началник, коментира Константин Попов.   „Не съм планирал да вляза в политиката, но нали знаете, че най-лесният начин да разсмееш Господ е като си правиш планове. Аз политиците винаги съм ги възприемал като врагът, от който трябва да измъкна повече пари за ВВС. Сега моята роля е на медиатор – да сближавам позициите. В сегашната ми работа ми харесва, че срещам много хора, но не ми харесва двуличието, не харесвам кресливите политици”, каза ген. Попов.\r\nПо думите му модернизацията на ВВС много е закъсняла и една от причините е, че в България се говори много силно и много остро, а за целта е нужен консенсус.       ", "date": "2018.04.15", "title": "Ген. Попов: Не е вярно, че с Румен Радев сме били врагове"}
{"url": "https://www.actualno.com/blagoevgrad/ski-sezonyt-v-bansko-oficialno-se-zakriva-news_669726.html", "text": "   предаде „Фокус“.  Кабинковата въжена линия ще работи от 24 април до 28 май и ще превозва туристи до планината всеки ден от понеделник до петък, от 8.00 сутрин нагоре и в 16.30 надолу, а през активния летен сезон - всеки ден (включително събота и неделя) от 8.00 до 16.00 часа и в двете посоки. Предвидена е и възможност при по-големи групи над 50 човека да се придвижват с друг лифт.   Отчетът за изпълнението на туристическата програма на местната администрация за миналата година сочи събран туристически данък за 2017 година в размер на 900 000 лева, което е с 24% повече от предходната 2016 г.   Продължаващата тенденция за ръст в събираемостта на туристическия данък в Банско е резултат от няколко фактора – строга данъчно-финансова дисциплина, активни мерки за изсветляване на туристическия бранш, както и по-висока посещаемост на курорта. Справките в края на сезон 2017/2018 сочат също ръст в броя на посещенията.\r\nОтново е регистрирано близо 14% повишение, като най-осезаемо то е от страна на България, Русия, Израел и Македония.       ", "date": "2018.04.15", "title": "Ски сезонът в Банско официално се закрива "}
{"url": "https://www.actualno.com/asia/v-sirija-njama-da-ima-mir-dokato-asad-e-na-vlast-smjata-solomon-pasi-news_669685.html", "text": "   Това заяви бившият външен министър Соломон Паси пред Нова телевизия.  „Операцията беше напълно правилна, тя беше хуманитарна. Но е много закъсняла и беше ограничена”, коментира още Соломон Паси.   Според него тази операция не може да има дългосрочен ефект.   „Разбира се на нея може да се гледа като начало на една по-мащабна операция, която да доведе до отстраняването на Башар Асад”, заяви още бившият външен министър.\r\nСпоред Паси        „Имаме користен интерес от мирното решаване на този конфликт”, заяви още Паси. Но той цитира Маргарет Тачер: „Дипломация без оръжие е като оркестър без инструменти”.\r\n„Трябва да приложим абсолютно цялата сила на военната мощ, с която разполагаме”, смята още Паси.", "date": "2018.04.15", "title": "В Сирия няма да има мир, докато Асад е на власт, смята Соломон Паси"}
{"url": "https://www.actualno.com/society/7000-dushi-u-nas-sa-pod-zapreshtenie-startira-se-podpiska-za-promjana-na-zakona-news_669728.html", "text": "      е организирана от Национална гражданска инициатива 7000 и подготвя внасяне на законопроект, който да замени сега действащия Закон за лицата и семейството, приет преди близо 70 години.        Новият законопроект въвежда презумпцията, че и заменя запрещението с т. нар. подкрепено взимане на решения. С други думи - хората с ще могат да посочат свое доверено лице, с което заедно да взимат решения с правни последици, съобщава \"Дарик\". Въпросното доверено лице или т. нар. „подкрепящ” няма да може да взима решенията еднолично и ще действа само чрез изрично посочени в закона „мерки за подкрепа”. Конвенцията за правата на хората с увреждания на ООН, която България ратифицира през 2012 г., предвижда всички форми на запрещение да бъдат отменени. До момента обаче терминът остава в законодателството. Закон, който го отменя, бе внесен в парламента и дори мина на първо четене през 2016 г., но преди да бъде гледан на второ четене кабинетът подаде оставка.       В подкрепа на подписката се обяви който преди няколко години сезира Конституционния съд за запрещението: \"Конституционният съд съвсем правилно според мен каза, че има голям проблем, но ако ние ги обявим за противоконституционни, значи да направим дупка в правото, да няма какво да се прилага в момента. Тоест Конституционният съд в своите мотиви каза, че трябва да има проект за закон, който по съвсем нов начин да реши този проблем, а не както са го решавали още след освобождението от турско робство\".\r\nЗад инициативата застана : \"Конституционният принцип, че всички хора се раждат равни и свободни по достойнство е в основата на тази кауза. И наистина възниква въпросът как е възможно да търпим 70-годишен закон, който ограничава, който реално обезправява хора?!\"\r\nПодписите ще бъдат събирани в следващите три месеца и внесени в парламента на 27 юни.       ", "date": "2018.04.15", "title": "7000 души у нас са под запрещение, стартира се подписка за промяна на закона"}
{"url": "https://www.actualno.com/society/prevozvachi-dyrjavata-abdikira-ot-problemite-ni-news_669677.html", "text": "   . Това обяви Магдалена Милтенова от Браншови съюз за стопанска инициатива по повод проблемите на превозвачите, които станаха актуални след тежката катастрофа с пътнически автобус на магистрала „Тракия”.  За превозвачите няма финансиране от европейските фондове за подновяване на автопарка, а компенсациите от държавата са крайно недостатъчни, уточни Милтенова пред bTV.   Тя призова за криминализиране на нелегалния превоз на пътници.    Това се е видяло и първите часове след тежкия инцидент от 13 април.\r\nТой припомни, че от 2007 г. всички автобуси за междуградски превоз  са оборудвани с колани, на за съжаление не се използват.       ", "date": "2018.04.15", "title": "Превозвачи: Държавата абдикира от проблемите ни "}
{"url": "https://www.actualno.com/society/roditeli-na-deca-s-uvrejdanija-premieryt-otnovo-otkazva-dialog-s-nas-news_669768.html", "text": "   предаде \"Дарик\".  Вера Иванова разказва повече подробности: \"Сборният пункт на протеста е пред президентството, тъй като паркингът, който Столична община осигури за децата и хората с увреждания е от тази страна. Протестът си е насочен изцяло към Министерски съвет. Въпреки нежеланието от страна на г-н Бойко Борисов за какъвто и да било диалог с нас, още миналата година пуснахме официално писмо с покана за среща, но това е единственото писмо, на което нямаме отговор. На всички други искания, когато се обръщаме към Министерски съвет, получаваме отговор. Обикновено ни препращат към Министерството на труда и социалната политика, към Министерството на здравеопазването. Този пък конкретно за срещата дори нямаме отговор\".   По-различното този път е, че шествието ще стигне до Националния дворец на културата, обясни Вера Иванова: \"Тъй като там три дни има пресконференции във връзка с Европредседателството и тя е свързана със социалните политики. Затова ние ще отидем натам, за да се види каква е реалната социална политика\".   Попитана как си обяснява липсата на отговор от кабинета на Борисов, тя отговори: \"Защото е конкретно и много ясно. Не мога да разбера толкова ли е сложно управляващите да го проумеят?! Ние не искаме нищо друго, освен нормален живот, просто да съществуват. В момента политиката е такава, че нашите деца са обречени. След 18 г. според управляващите те вече не трябва да съществуват - всичките помощи се спират, няма услуги, няма интеграция, няма абсолютно нищо. Те са обречени! Като се случи нещо с родител, който изцяло се грижи за детето, след седмици него го намират загинало в дома си. Това също се дължи на нашата антисоциална политика. Рядко изключение е социални работници да са видели нашите деца. Има огромна администрация, огромно кипене на безсмислена дейност - бележки, бумащина, отчети, асистентствата, които ни превърнаха в писари и отчитане на безсмислена дейност. Ако в 9 ч сме нахранили детето, в 9.10 ч трябва да го отчетем на социалните. Това го няма в нито една европейска държава, само тук сме унижавани по този начин\".\r\nА ето какво трябва да се запише в закона за личната помощ за лицата след 18 г. според Вера Иванова: \"Този закон обхваща и децата, и тези, които са над 18 г. Законът е лична помощ за всяко едно дете/лице с увреждане според индивидуална оценка на специфични потребности и нужди до края на живота му. Защото това е важното, това е начинът тези деца и хора да ги има и след като нас, родителите, ни няма\".       ", "date": "2018.04.15", "title": "Родители на деца с увреждания: Премиерът отново отказва диалог с нас"}
{"url": "https://www.actualno.com/europe/hiljadi-katalunci-protestiraha-v-podkrepa-na-nezavisimostta-news_669727.html", "text": "  В Барселона хиляди започнаха  протестен марш срещу задържането в ареста на деветима лидери на  каталунските сепаратисти, които ще бъдат съдени по обвинения в  подстрекаване към бунт. Много от протестиращите  скандираха „Свобода за политическите затворници“, докато се събираха на  една от главните улици в Барселона, носейки жълти шалове, пуловери или  якета в този цвят, който символизира солидарността им с техните  задържани лидери. Протестът беше свикан от  създадената през март платформа „за защита на каталунските институции“ и  „правата и основните свободи“ на гражданите на областта, преаде AFP. Протестът беше подкрепен от  каталунските клонове на двата най-големи профсъюза в Испания CCOO и UGT,  което предизвика неспокойство в профсъюзните членове, които са против  независимостта на заможния югоизточен регион на Испания. Демонстрацията се провежда  десет дена, след като германски съд отказа изпълнението на искане за  екстрадиране на сваления каталунски президент Карлес Пучдемон,   отправено от испанските магистрати на основание подбуждане към бунт.  Пучдемон беше освободен под гаранция. Миналата седмица испанската  прокуратура изпрати в Германия още информация в подкрепа на искането си.   Пучдемон също така е обвинен в злоупотреба с държавни средства за  провеждането на референдум за независимостта на Каталуния на 1 октомври. Испанският министър на  правосъдието Рафаел Катала нарече използването на жълти панделки  \"обидно\" и заяви, че в Испания няма политически затворници, а става дума  за  \"политици в затвора\". От 16 октомври лидерите на  двете най-големи групи за независимост на Каталуня - Жорди Санчес и  Жорди Куишарт  - са в затвора, докато очакват съдебните процеси срещу  тях.  ", "date": "2018.04.15", "title": "Хиляди каталунци протестираха в подкрепа на независимостта "}
{"url": "https://www.actualno.com/america/ochakvat-se-novi-amerikanski-sankcii-sreshtu-rusija-news_669765.html", "text": "  САЩ ще обявят в понеделник нови  санкции срещу Русия във връзка с предполагаемата химическа атака в  сирийския град Дума на 7 април.  Това заяви в интервю за CBS  Ники Хейли, постоянен представител на САЩ в ООН. Тя беше попитана какви ще са  последствията за „покровителите на Асад Русия и Иран, които продължават  да го защитават“. На което Хейли отговори: „Със сигурност. Така че ще  видите влизането в сила на руските санкции. Министърът  [на финансите]  Мнучин  ще обяви тези в понеделник, ако все още още не го е направил и  ще става дума директно за всякакви компании, които се занимават с  оборудване, свързано с  Асад и употребата на химическо оръжие. И така  мисля, че всеки ще го почувства в този момент. Мисля, че всеки знае, че  сме изпратили силно послание и надеждата ни е, че те ще се вслушат в  него.“ Освен това Хейли изключи  варианта за преки разговори между САЩ и Сирия за момента. \"Те не са  стойностни за разговори със Съединените щати. те не са направили нищо,  освен  да докарат народа си до оскотяване и да разрушат страната си. И  всичко това в името на властта.\" Хейли добави, че САЩ ще продължат да са  свързани с водените в Женева преговори, но \"ние не се готвим да имаме  разговор очи в очи с Асад .\"   по теревизия „Россия 1“.    „Именно така са формулирани последните санкции: за ролята на Русия в международните работи“, подчерта Захарова.   ", "date": "2018.04.15", "title": "Очакват се нови американски санкции срещу Русия "}
{"url": "https://www.actualno.com/society/jeljaz-andreev-se-nadjava-na-diplomatichesko-reshenie-na-kazusa-mu-news_669718.html", "text": "     Протестите с настояване страната ни да не изпълни искането за екстрадирането му ще продължат, защото все още нищо не е ясно, разказаха Желяз Андреев и приятелят му Димитър Мурджев пред \"Дарик\".   Двамата са завършили културология в СУ. Андреев попадна в черен списък на САЩ с хора, нарушили ембаргото им със Сирия и американското правителство поиска страната ни да го екстрадира. Желяз е с мярка за неотклонение \"Подписка\".    казва Андреев.\r\nПо отношение на собствениците на фирмата, в която е работил, той разказа, че в САЩ при първоначално обявени присъди за тях в рамките на 40 до 50-60 години, впоследствие те са се признали за виновни по част от обвиненията и са получили присъди от 1-2 години затвор. Не мога да си го обясня по друг начин, освен като добра сделка с прокуратурата в САЩ, казва младият мъж. По думите на Андреев възможно най-добрият сценарий за него е обвинението да отпадне, без да се налага той да ходи в САЩ. На въпрос как това би могло да се постигне и дали може да се случи по дипломатически път, той каза: \"Надявам се, но не съм сигурен, че може да бъде постигнато по дипломатически път. В крайна сметка съдът е този, който решава дали може да оттегли едно обвинение или не\".        На нас просто ни беше казано, че трябва да се обаждаме на клиентите и да оставим всичко друго. Не е мое задължение вечер, като се прибера от работа, да гледам новини и да знам коя държава има ембърго към друга държава и какво се случва по света. Пред нас в момента има мъгла, в която се случва нещо. Интересно е, когато мъглата се вдигне какъв ще бъде резултатът. Чуваме, че въпросът може да бъде решен на дипломатическо ниво, но това съвсем не е сигурно и ние продължаваме да бъдем подготвени за всеки един сценарий\", каза Андреев.\r\n\"Битката предстои, нищо не е приключило. Протест ще има тепърва нещата предстоят. Затова моля хората да не приемат, че всичко е решено, нищо не е решено все още\", допълни той.", "date": "2018.04.15", "title": "Желяз Андреев се надява на дипломатическо решение на казуса му"}
{"url": "https://www.actualno.com/crime/ubijstvo-v-jambolsko-izvyrshiteljat-e-zadyrjan-news_669721.html", "text": "   съобщиха от ОДМВР – Ямбол.  Сигналът е подаден на 14 април малко след 19.30 часа на тел. 112. Съобщено е, че в село Правдино пред наследствен имот в безпомощно състояние е намерен 55-годишен мъж. На място е установено, че мъжът е починал от огнестрелна рана в областта на главата.   В резултат на проведените незабавни оперативно-издирвателни мероприятия е установен и задържан 61-годишен мъж с инициали П.С., съпричастен към деянието. На местопроизшествието и в дома на задържания са извършени процесуално-следствени действия от оперативна дежурна група, образувано е досъдебно производство. Иззети са веществени доказателства, свързани с престъплението. 61-годишният мъж е задържан с полицейска заповед за срок до 24 часа.   Днес в хода на разследването той е привлечен в качеството на обвиняем за извършено престъпление по чл. 116 от НК и с прокурорско постановление е задържан за срок до 72 часа. Работата по случая продължава под надзора на Окръжна прокуратура – Ямбол.", "date": "2018.04.15", "title": "Убийство в Ямболско, извършителят е задържан "}
{"url": "https://www.actualno.com/chronicles/titanik-potyva-news_669513.html", "text": "  Титаник е британски лайнер от клас \"Олимпик\", известен със сблъсъка си с айсберг и трагичното си потъване на 15 април 1912 г.  Построен в корабостроителницата Harland and Wolff в Белфаст,  \"Титаник\" е най-големият пътнически параход в света по онова време.  Съкращението RMS в наименованието му означава Royal Mail Ship (\"Кралски  пощенски кораб\") и се е поставяло пред имената на кораби, можещи да  пренасят пощенски пратки по договор с британската държавна пощенска  служба Royal Mail.   По време на първото си плаване от Саутхемптън (Англия), Шербур  (Франция), Куинстаун (Ирландия) и Ню Йорк, той се сблъсква с айсберг в  23:40 часа вечерта на 14 април 1912 г. (неделя) и потъва два часа и  четиридесет минути по-късно – в 2:20 часа сутринта на 15 април 1912 г.  (понеделник), след като се разцепва на две части.   Източник: Уикипедия", "date": "2018.04.15", "title": "Титаник потъва"}
{"url": "https://www.actualno.com/shumen/postradalite-na-ralito-v-shumen-ne-sa-v-tejko-systojanie-news_669731.html", "text": "   Това каза изпълнителният директор на МБАЛ-Шумен д-р Атанас Атанасов във връзка с пострадалите четирима мъже и две жени по време на планинското рали в Шумен.  „Шест души са постъпили в Спешното отделение. Двама от тях са с фрактури на подбедрици. Има едно съмнение за фрактура на таз, но все още не е потвърдено има и фрактура на опашна кост. На двама, след като им бъдат разчетени изследванията вероятно ще бъдат освободени“, обясни д-р Атанасов пред \"Фокус\".   Той добави, че всички пострадали са били сред публиката на състезанието.   ", "date": "2018.04.15", "title": "Пострадалите на ралито в Шумен не са в тежко състояние"}
{"url": "https://www.actualno.com/europe/ukrainski-morjak-be-osyden-na-70-g-zatvor-za-prevoz-na-bejanci-news_669769.html", "text": "  Украинският моряк Анатолий Черкаский получи в Гърция доста дълга присъда за превоз на бежанци от Сирия – 70 г. По неговите думи до решението  на съда той бил уверен, че ще го освободят. „Апелативният съд ми даде  седем години, което по гръцката система на преизчисляване означава 32  месеца. Точно това е срокът, който вече бях излежал в затвора. Така ми  каза преводача, след което с адвоката ме поздравиха.“ Само че две седмици по-късно  той разбрал за присъдата от 70 г. „Преводачът и адвокатът са в пълно  недоумение, тъй като те са уверени, че са чули нещо съвсем друга.  Получава се, че гръцките съдии говорят едно, а пишат съвсем друго“,  казва осъденият, цитиран от ТАСС. Черкаский беше арестуван за  това, че на гръцкия кораб, на който работеше като помощник-капитан, бяха  открити нелегални бежанци от Сирия. Украинецът уверяваше властите, че  не е знаел за тях. През 2015 г. той беше осъден от гръцки съд на 204 г.  затвор, но адвокатите обжалваха присъдата. Според служител от консулския отдел на украинското МВнР по случая може да се говори едва след неговото изучаване. Според някои медии украинските  моряци стават жертва на афери с назначаването на работа, когато ги  набират за превозване на туристи, а вместо това пътниците се оказват  нелегални. В резултат на което моряците попадат в затвора, получавайки  дълги присъди – до 200-300 години затвор.  ", "date": "2018.04.15", "title": "Украински моряк бе осъден на 70 г. затвор за превоз на бежанци"}
{"url": "https://www.actualno.com/curious/38-bylgari-gubjat-jivota-si-na-titanik-news_669692.html", "text": "  На 15 април 1912 г. потъва легендарният британски лайнер \"Титаник\".  Построен в корабостроителницата Harland and Wolff в Белфаст, \"Титаник\" е най-големият пътнически параход в света по онова време. Сблъсъкът му с айсберг обаче се оказва фатален и хиляди губят живота си в ледените води.    \"Осем българи от Гумощник тръгват с „Титаник“ за Америка, примамени от афиши за новия рай на планетата и заради голямата беднотия\", разказва Ангелина Георгиева, секретар-библиотекарят на Народно читалище „Отец Паисий-1927г.\" и екскурзово, пред \"Фокус\" по повод годишнината.   По думите ѝ общо загиналите наши сънародници са 38. Подмамени от това обещание и заради голямото тегло и беднотия, българите от Гумощник са тръгнали, като за целта са си продали земите и са взели заеми“, каза Георгиева.\r\nТя отбеляза, че в нощта на 14 срещу 15 април 1912 г. корабът „Титаник“ потъва. След това в Гумощник е извършено символично погребение на техни вещи и дрехи, тъй като телата им са били в океана.       \"Голям е интересът към паметника-кенотаф на загиналите при потъването на „Титаник“ в Гумощник\", допълва Георгиева. Той се намира в църквата „Св. Николай Летни“ в Гумощник.\r\n„Идеята най-вероятно идва от техните близки. Най-вероятно паметникът е създаден няколко години след потъването на „Титаник“. На преден план са изписани имената на осмината удавени, а от дясно на паметника пише: „В памет на удавените в Атлантическия океан, в парахода „Титаник“, 2 април 1912 г.“. Датата на паметника е по стар стил, иначе по нов това се е случило на 14 срещу 15 април“, обясни Георгиева.", "date": "2018.04.15", "title": "38 българи губят живота си на \"Титаник\""}
{"url": "https://www.actualno.com/blagoevgrad/blagoevgrad-se-radva-na-ryst-na-turistite-news_669723.html", "text": "   Това каза Емилия Илиева, началник на отдел „Статистически изследвания“ - Благоевград към Териториално статистическо бюро – Югозапад, пред \"Фокус\".  По думите ѝ    „По-голямата част от тях – 78.1% са нощували в хотели с 4 и 5 звезди и са реализирали средно по 3.7 нощувки“, каза още Илиева. Тя добави, че пренощувалите български граждани са 25.7 хиляди. „От тях 49.1% са нощували в хотели с 4 и 5 звезди и са реализирали средно по 2.5 броя нощувки“, добави Илиева. По думите ѝ 13.1 млн. лв. са реализираните приходи от нощувки в областта за януари, което е с 26.7% повече в сравнение с януари 2017 година. Тя посочи, че е регистрирано увеличение в приходите както от български граждани – с 34.9%, така и от чужди граждани – с 24.2%.   „Общата заетост на леглата в местата за настаняване в областта през януари 2018 година е 49.3%“, каза още Илиева. Тя добави, че в сравнение със същия месец на предходната година се увеличава с 6.2 процентни пункта. – 69.6%, следвани от местата за настаняване с 3 звезди – 32.8% и с 1 и 2 звезди – 20.9%“, допълни Илиева.", "date": "2018.04.15", "title": "Благоевград се радва на ръст на туристите "}
