{"url": "https://www.actualno.com/america/silni-zemetresenija-razluljaha-kolumbija-news_1418666.html", "text": "      Две силни земетресения разтърсиха централната част на Колумбия. Епицентърът на трусовете с магнитуд 6 и 5,8 е бил на около 150 км от столицата Богота, предаде БГНЕС.      Там са били задействани сирените за евакуация. Хората били по домовете си в празничния ден. Земетресенията станали малко след 14 часа местно време. Стотици хиляди избягали по улиците, но не се съобщава за пострадали и разрушения.   \"Да, земетресението беше много силно. Всъщност бяха две земетресения, а когато тръгнахме обратно към къщата, имаше и трето. Със сигурност едно от най-силните, които някога съм усещала”, разказва Мария Еухения Лей, жител на Богота. ", "date": "2019.12.25", "title": "Силни земетресения разлюляха Колумбия "}
{"url": "https://www.actualno.com/society/vtori-den-ekipi-obsledvat-techovete-na-voda-v-rajona-na-stomana-pernik-news_1418641.html", "text": "      Втори ден продължава обследването на течове на вода в района на \"Стомана\" - Перник. На място пристигнаха министърът на икономиката Емил Караниколов и областният управител на Емил Костадинов, предаде БНТ.      Снощи в завода влязоха полицаи, прокурори, както и министрите на вътрешните работи и на икономиката, за да локализират откъде са загубите по водопреносната мрежа.   След среща при премиера Бойко Борисов стана ясно, че се обследва мрежата по Клон 2, където се губят по около 90 л на секунда.\r\nНалага се да се направят изкопи през около 150-200 м в участъка, за да се разбере дали има авари, или става въпрос за нерегламентирано отклонение.  По време на празниците Перник ще бъде на облекчен воден режим и жителите на града ще имат вода от преди обед до 22 ч. ", "date": "2019.12.25", "title": "Втори ден екипи обследват течовете на вода в района на \"Стомана\" - Перник "}
{"url": "https://www.actualno.com/america/djystin-bijbyr-s-nova-pesen-v-nachaloto-na-januari-news_1418617.html", "text": "      В кратко видео, публикувано в Youtube, американският Джъстин Бийбър разказа на феновете кога ще издаде новия си албум, сингъл към него, и датите от новото си турне в Северна Америка.      Песента Yummy ще излезе на 3 януари, а документалният филм - на 31 декември, предаде БГНЕС.   Що се отнася до турнето, датите му са през май, юни и юли 2020 година.\r\nВъв видеоклип с анонси Бийбър разказва как новият албум се различава от този, който беше планиран през 2015 г., и оправда промените с думите „Животът ми оттогава се промени много.\"  В навечерието на издаването на албума с новия сингъл изпълнителят намекна в профила си в instagram, че скоро ще съобщи \"важна информация на феновете\". ", "date": "2019.12.25", "title": "Джъстин Бийбър с нова песен в началото на януари "}
{"url": "https://www.actualno.com/europe/syrbija-zavyrshi-stroitelstvoto-na-svojata-chast-ot-turski-potok-news_1418615.html", "text": "      Полагането на тръбите от сръбския участък от газопровода е завършено, предаде Bloomberg, позовавайки се на ръководителя на сръбската компания Събриягаз Душан Баятович.      \"Газтранс, съвместно предприятие на сръбската държавна компания Сърбиягаз и руския Газпром, завърши полагането на 403 километра от тръбопровода през страната от границата с България до северната съседка - Унгария\", предаде БГНЕС.   Първите доставки през България се очакват през май, когато страната трябва да завърши изграждането на своя участък. Първоначалният внос на газ в Сърбия се очаква да бъде 8,7 милиона кубически метра на ден, или повече от 3 милиарда кубически метра годишно, за да може да бъде посрещнато нарастващото вътрешно потребление и частичен износ за Босна и Херцеговина.\r\nПроектът \"Турски поток\" включва изграждането на газопровод, състоящ се от две тръби с капацитет 15,75 милиарда кубически метра всяка. Първата тръба е предназначена за доставка на руски газ за турските потребители, втората - за доставка на газ за страните от Южна и Югоизточна Европа.  Очаква се Турски поток да стартира на 8 януари 2020 г. Газпром в края на ноември обяви, че дейностите по въвеждане в експлоатация преди пускането в експлоатация на газопровода са в заключителни етапи, като и двете тръби на „Турски поток“ са пълни с газ. ", "date": "2019.12.25", "title": "Сърбия завърши строителството на своята част от Турски поток "}
{"url": "https://www.actualno.com/society/vodata-v-rajona-na-pernishkija-kvartal-prouchvane-e-negodna-za-piene-news_1418614.html", "text": "      Водата в района на кв. \"Проучване\" и ул. \"Рашо Димитров\" нр. 5 в Перник е негодна за пиене, съобщава Регионалната здравна инспекция /РЗИ/, предаде Нова тв.      При микробиологичен анализ в три проби са установени несъответствия по показателите \"колиформи\" и \"ешерихия коли\" /кв. \"Проучване\"/, като в две от тях е констатирано наличие на сулфитредуциращи клостридии /кв. \"Проучване\" и ул. \"Рашо Димитров\" 5/.   За резултатите е уведомено ръководството на ВиК дружеството. По разпореждане на РЗИ водоподаването в района на кв.\"Проучване\" е преустановено до възстановяване на качеството на водата. На населението е осигурена питейна вода от цистерна. Извършват се ремонтни дейности от \"ВиК\".\r\nСлед вземане на контролни проби и възстановяване на качеството на водата жителите ще бъдат информирани своевременно, уточнява РЗИ.   ", "date": "2019.12.25", "title": "Водата в района на пернишкия квартал \"Проучване\" е негодна за пиене "}
{"url": "https://www.actualno.com/europe/transportnata-stachka-vyv-francija-blokira-hiljadi-za-praznicite-news_1418634.html", "text": "      И на Коледа няма почивка за пътуващите във Франция, след като страната навлезе в четвърта седмица на протести. Това провали желанието на хиляди французи да пътуват за празниците, за да прекарат Коледа със своите близки, съобщава АФП.      Протестът срещу пенсионната реформа доведе до отмяна или забавяне на хиляди влакове, а такситата, рент-а-кар фирмите, и услугите за споделено пътуване не успяха да компенсират недостига на обществен транспорт.   Само малка част от високоскоростните и междуградските влакове се движеха на Бъдни вечер, още по-малко се движат днес, на празника. Главните жп гари в Париж бяха затворени тази сутрин, предаде БГНЕС.\r\nВсички метростанции също не работят, с изключение на две, чиито влакчета се движат без шофьори.  Преговорите между правителството и профсъюзите миналата седмица не успяха да намерят общо решение на пенсионния въпрос. След срещата стачкуващите се заканиха, че протестите няма да спират дори по време на празници, ако управляващите не намерят начин да слеят сегашните 42 пенсионни схеми в една.\r\nНа 7 януари се очаква разговорите да бъдат възобновени.   Според властите реформата в социалния сектор се прави с цел по-справедлива пенсионна система в бъдеще.     ", "date": "2019.12.25", "title": "Транспортната стачка във Франция блокира хиляди за празниците "}
{"url": "https://www.actualno.com/europe/turski-samoleti-narushiha-gryckoto-vyzdushno-prostranstvo-news_1418633.html", "text": "      Три турски самолети навлязоха в гръцкото въздушно пространство, пише вестник Kathimerini. Трите нарушение са станали между 3.34 и 16:23 ч. над гръцкия остров Ро, близо до турския бряг. Те се случиха, докато заместник-министърът на отбраната на Гърция Алкивиадис Стефанис е на посещение в района, но турските самолети се въздържаха да преследват вертолета „Чинук“ в който е летял, предаде агенция Фокус.      По време на коледните празници има неофициален мораториум върху подобни посегателства, но Турция избра да го пренебрегне, като отново директно оспори гръцкия суверенитет в района, коментират в редакцията на Kathimerini.    ", "date": "2019.12.25", "title": "Турски самолети нарушиха гръцкото въздушно пространство"}
{"url": "https://www.actualno.com/society/2019-g-v-21-karikaturi-news_1417036.html", "text": "      През цялата 2019-та в излизаха чудесните карикатури на , където основно рисуват Христо Комарницки, Чавдар Николов, Алла и Чавдар Георгиеви. Да разкажем за годината през техните творби е най-бързият и забавен начин да обобщим всичко. И по тази причина, без туткане, почваме.      В началото бе най-големият политически и финансов конфликт по отношение на крупните покупки за отбрана и между президента Румен Радев и правитеството за \"Грипен\" или \"F-16\". Политикът с най-затихващи функции в държавата - Николай Бареков пък пофлиртува малко с Волен Сидеров или Волен Сидеров с Николай Бареков - ние никога не сме можели да преценим коя е активната страна в този тип отношения.   Вътрешните войни във БСП маркираха цялата година за левицата и продължават и до днес. Едно от главните действащи лица бе Елена Йончева, чиито романтичен период с бившия премиер Станишев отдавна е в историята и двамата са в авангарда на противоположните крила при социалистите.     Стените между Доналд Тръмп и Мелания Тръмп изглежда стават все по-високи от прословутата мексиканска - различни биографи и на двамата твърдят, че общо взето става дума за фасаден брак, съществуващ единствено заради президентската институция и във всеобща досада. Но малко остана. Вероятно добре помните на Юнкер и прословутия му \"ишиас\". От този ишиас страдат страшно много хора. А други не страдат, просто му се наслаждават.    Разбира се, един от най-мощните скандали, разтърсили държавата тази година бе прословутияt . А ето две от главните действащи лица в него. Как протичат взаимоотношенията между България и елитния клуб на Европа? Общо взето по следния добре уловен от Христо Комарницки начин: Покупката на Нова телевизия от Кирил Домусчиев се превърна в ключов момент за българската медийна среда и от самото начало стана ясно, че доста журналисти ще бъдат по най-различни съображения, твърде малко от които съображения имат нещо общо със свободата на словото. A ето тук специално може да прочетете и , който получихме от сигурни източници.  на прокурорския престол в Европа би могlo да уплаши мнозина, особено някои кандидати за съдебна слава, които са печално известни у нас. Странното според мнозина действие на Борисов да превърне ГЕРБ в приют за бездомни партии като СДС започна през пролетта, а вече и едните, и другите, сипят хвалебствия едни към други. Изглежда е хубаво да уплътниш вота си по всякакви начини, дори с минималните гласове на старата десница. А бе твърде любопитно , което се случи, след като Александър Йорданов бе попитан дали се е целунал с Борисов. Но ето как всичко това може да се опише само с една карикатура: Няма нищо по-забавно от . Изглежда да ходиш по различни риалити формати и телевизионни студиа, в които да защитаваш пушенето, а после още малко да защитаваш пушенето, като през това пуснеш и една положителна дума за майка България и една отрицателна за джендърите, е достатъчно, за да влезеш в лукративната служба на ЕС. Но стига вече политика - има и много други най-различни глупости. Да кажем крупния бестселърски успех на Венета Райкова, за който не знаем на кого точно да благодарим - на нея ли, на публиката ли, която я чете...Но като за начало нека благодарим за тази карикатура. Следващата карикатура е от времето, когато Слави Трифонов обяви, че слага край на предаването си - тогава изненадващ акт, при който всички се чудеха дали той ще направи нова партия и нов телевизионен проект, както, разбира се, стана. Няколко месеца по-късно според едно проучване  Беше едно хубаво лято...с много бетон и тотални удари срещу туристическата икономика, спад в броя на туристите, нисък интерес към Черноморието, докато министерството на туризма си служеше с празни статистики, като дори и те започнаха да дават накъсо. Предлагаме ето тази карикатура, а по повод нея -  А към обгрижването на \"пропагандата\" за хубавото Черноморие се включи и слънчевия премиер - на карикатурно ниво изглеждащ така: Вероятно си спомняте онази култова кампания \" , чиято цел бе по някакъв много магически и нелеп начин да убеди жените в България да родят дете понеже...с бебе се трупат лайкове във Facebook и майка ти е малко по-малко недоволна. Но пък от показаха друго нещо, което постоянно се \"Прави за България\" и към което винаги се опитваме да не принадлежим, изглеждащо така: От положихме много усилия да запознаем читателите с екологичната катастрофа в От Прас-Прес я обясниха съвсем лаконично и съвсем вярно: Есента на 2019 година ще се запомни с срещу назначаването на Иван Гешев за главен прокурор, , опитите на президента да даде , връщайки кандидатурата му, което свърши единствено протоколна работа. Но вкратце, всичко може да бъде описано по ето този начин: Грета Тунберг бе обявена за , което никога не пречи на Тръмп да служещият предимно за това Twitter профил.  продължаваше да бъде водеща през цялата година и след излизането на Великобритания от ЕС вече е сигурно. Но това излизане май загатва за ето такава ситуация: И докато по света и у нас се случваха всякакви по-интересни и по-безинтересни неща, и всички скачаха от тема в тема и към всяко чудо за три дни, сменено от ново чудо за три дни, големите риби и обиграни картоиграчи продължаваха да умножават богатството си. С тази последна карикатура завършваме този преглед, а вие винаги може да следите творбите на , които публикуваме и в Докато не изчезнем.   ", "date": "2019.12.25", "title": "2019 г. в 21 карикатури "}
{"url": "https://www.actualno.com/europe/princ-filip-propusna-kolednata-slujba-news_1418627.html", "text": "      Кралица Елизабет II пристигна за Рождественската служба на Коледа без съпруга си - принц Филип. Филип, който е на 98-годишна възраст, бе изписан от болница ден по-рано след четиридневен престой. Диагнозата му не бе оповестена, съобщава АФП.      Британското кралско семейство традиционно посещава църковни служби в Сандрингам, където се намира личното им имение в централна Англия, а списъкът на присъстващите се следи отблизо, тъй като от него произтичат и много тълкувания за политиката на Бъкингамския дворец.   Когато е в добро здраве, принц Филип не пропуска служба за Рождество, предаде БГНЕС.\r\nСпоред АФП, церемонията днес е след хаотична година за кралското семейство. Тя бе белязана от втория син на кралицата - принц Андрю, който бе обвинен в сексуални насилия над непълнолетни деца - жертви на осъдения в САЩ педофил Джефри Епщайн.  Андрю се отказа от обществените си задължения през ноември, след опитите си да се дистанцира от Епщайн в интервю за Би Би Си.\r\nНа службата за Коледа принц Андрю бе придружен от брат си принц Чарлз.    ", "date": "2019.12.25", "title": "Принц Филип пропусна Коледната служба "}
{"url": "https://www.actualno.com/curious/koi-napitki-sa-naj-vredni-za-zybite-news_1418600.html", "text": "      Газираните напитки нанасят най-големи вреди на зъбите. Това заяви пред вестник „Сън“ стоматологът от Лондон Кристофър Ор, който разказа кои напитки са най-опасни за здравето на зъбите.      Газираните напитки разрушават зъбния емайл заради високата си киселинност и голямото съдържание на захар, предаде БГНЕС.   Лекарят призова да пием газирани напитки на интервал от половин час. Именно толкова време е необходимо за изработването на естествена защита от организма – слюнка. „Когато вие пиете дадена напитка няколко часа, както се случва по време на коледните купони, вашият организъм няма шанс да произведе достатъчно слюнка“, обясни Ор.\r\nТой отбеляза, че не само безалкохолните напитки са вредни, но и всички шампанизирани вина, сред които шампанското и Просеко.  „Нивото на РН при различните вина е различно, но най-киселинните са белите“, подчерта стоматологът.\r\nТой добави, че всякакви видове сладки розови вина, а също така коктейли на основата на газираните напитки и твърд алкохол сериозно увреждат нашите зъби.   За да съхраним емайла, лекарят призова да пием със сламка или между две глътки да изплакваме устата си с вода.  и РИА „Новости“     ", "date": "2019.12.25", "title": "Кои напитки са най-вредни за зъбите "}
{"url": "https://www.actualno.com/curious/dneven-horoskop-za-26-dekemvri-news_1418632.html", "text": "       Овен       Това е добър ден за ново началото. Не се страхувайте да промените навиците си. Бъдете оптимисти. Телец През този ден не се колебайте да давате повече. Помислете кое наистина ви е нужно и дали няма да е по-полезно на някой друг.   Близнаци Днес не забравяйте за приятелите си. Отделете време да се обадите на всички и да им пожелаете всичко най-добро от сърце. Рак     Днес може да ви хрумне невероятна идея за подарък. Отворете душата си и зарадвайте любимите си хора. Лъв    Ако имате възможност най-добре прекарайте деня на път. Все пак гледайте да запазите силите си и енергията. Дева Днес ще се почувствате волни като птички. Бъдете отговорни в постъпките си, обаче. Отдайте се на любимите си занимания.   Везни С каквото и да се занимава в този ден, го очаква успех. Не се препоръчва много четене, за да не се уморяват очите.    Скорпион Днес не дръжте сметка за неизпълнени обещания, но не и пазете страха у себе си. Успяват онези, които са скочили смело. Те поне може да винят само себе си. Стрелец Днес не си отказвайте от никакви удоволствия. Най-добре ще бъде да се споделят с половинката ви, но преди това уточнете какво точно ще правите, за да не си загубите времето. Козирог    През този ден потърсете нещо ново. Прекарайте деня по различен начин, дори това да противоречи на традициите. Водолей Днес не се осланяйте на обещанията на другите. Каквото искате да направите - направете го сами. Ще останете доволни. Риби Днес се отърсете от всякакви притеснения. Не спирайте да вярвате в своето чудо и то съвсем скоро ще се случи. ", "date": "2019.12.25", "title": "Дневен хороскоп за 26 декември "}
{"url": "https://www.actualno.com/america/probudi-se-vulkanyt-popokatepetyl-news_1418658.html", "text": "      Властите в Мексико обявиха жълт код за опасно време, след като вулканът Попокатепетъл се събуди и започва да изхвърля пепел, предава РИА Новости.      „От 04.21 часа е имало емисии на пепел и вулканични газове с височина до един километър, които са разпръснати на югоизток, а фрагменти от нажежени камъни са забелязани в радиус от 900 метра“, се казва в изявлението на Националния координационен център на Гражданската отбрана на страната, предаде БГНЕС.   Във връзка с новата активност на вулкана беше обявен и жълт код, но той не предполага евакуация или прекратяване на работата на хората в района на вулкана.\r\nПопокатепетъл, чието име в превод от ацтекския език означава \"димяща гора\", се намира на 50 километра от Мексико Сити. Вторият по големина и най-активен вулкан в страната се издига на височина от 5 400 метра над морското равнище, и е един от символите на Мексико.    ", "date": "2019.12.25", "title": "Пробуди се вулканът Попокатепетъл "}
{"url": "https://www.actualno.com/society/novinite-naj-vajnoto-za-denja-25-dekemvri-news_1418644.html", "text": "              \"Може би имате погрешни идеи. Може да сте се объркани…но Бог продължава да ви обича“, каза той. Това може да бъде тълкувано от някои като препратка към църковните скандали, включително свързаните със сексуално насилие.   Дойде време и за един от най-забавните обзори на Actualno.com. По традиция в края на 2019 година отново ще ви представим 20 от най-емблематичните цитати, белязали последните 12 месеца. При микробиологичен анализ в три проби са установени несъответствия по показателите \"колиформи\" и \"ешерихия коли\" /кв. \"Проучване\"/, като в две от тях е констатирано наличие на сулфитредуциращи клостридии /кв. \"Проучване\" и ул. \"Рашо Димитров\" 5/.     На трапезата на този, така наречен, пръв блажен ден след постите, присъстват и други „забранени” до този момент продукти – сирене, кашкавал, мляко, масло. Първите доставки през България се очакват през май, когато страната трябва да завърши изграждането на своя участък.    Елхата невинаги е била задължителен атрибут по време на рождественските празници. Обичаят да се украсява датират едва от преди няколкостотин години. И се е появил в Германия. През цялата 2019-та в излизаха чудесните карикатурана , където основно рисуват Христо Комарницки, Чавдар Николов, Алла и Чавдар Георгиеви. Да разкажем за годината през техните творби е най-бързият и забавен начин да обобщим всичко. И по тази причина, без туткане, почваме. ВИЖТЕ И ГОДИШНИТЕ ХОРОСКОПИ ЗА ЗОДИИТЕ И   ", "date": "2019.12.25", "title": "Новините: Най-важното за деня, 25 декември "}
{"url": "https://www.actualno.com/sciencelogy/svyrzani-s-lazer-sateliti-mogat-da-dostavjat-internet-ot-kosmosa-news_1418601.html", "text": "      Реализирането на нов проект може да удвои мрежовия капацитет на бъдещите системи „Интернет от космоса“.      Сателитите все още не играят важна роля в световната интернет инфраструктура. Това обаче може скоро да се промени, съобщи Nextgov.com.   През следващото десетилетие ново поколение спътници би могло да постави основите за „интернет от космоса“, казва Анкит Сингла, професор в базираната в Цюрих Лабораторията за дизайн и архитектура ETH. Екипът му проучва как да подобри работата на мащабни компютърни мрежи, включително интернет, предаде БГНЕС.\r\nИзползвайки напредъка на технологиите за намаляване на разходите в космическия сектор, новите сателитни системи ще използват хиляди спътници вместо десетките спътници, използвани в минали системи. След това лазерната светлина може да свърже тези спътници един с друг, за да образува мрежа.  Покритието, което тези спътници биха осигурили, може да достигне отдалечени региони, които понастоящем нямат или имат много ограничен достъп до интернет. Тези региони са или въобще не са свързани, или имат слаба връзка с междуконтиненталните оптични кабели, които захранват днешния интернет.\r\nВъзможностите на сателитите на ниска околоземна орбита  предизвикаха нова, оспорвана „космическа надпревара“, в която се включиха големи играчи като SpaceX на Илън Мъск и Amazon на Джеф Безос, които вече обявиха намеренията си да влязат в надпреварата. Тези компании разработват мащабни сателитни съзвездия с хиляди до десетки хиляди спътници. Те биха обикаляли Земята със скорост от 27 000 км / ч на височина от около 500 км (традиционните геостационарни спътници орбитират около 35,768 км.   SpaceX, например, вече изведе в орбита първите си 120 спътника и планира да предложи сателитна широколентова интернет услуга от 2020 г. В допълнение към глобалното покритие, използваната технология  „интернет от космоса“ обещава високи скорости на трансфер на данни без големи забавяния в предаването на данни. Латентността, както компютърните учени наричат тези закъснения, е значително по-ниска от тази на геостационарните спътници и дори тази на подземните оптични линии за комуникация на големи разстояния.    „Ако тези планове успеят, ще бъде голям скок напред в световната интернет инфраструктура“, казва Дебопам Бхаттачердже, учен, работещ със Сингла в проучване на оптималния дизайн на мрежи за широколентов интернет, базиран на сателити. ", "date": "2019.12.25", "title": "Свързани с лазер сателити могат да доставят интернет от Космоса "}
{"url": "https://www.actualno.com/asia/hiljadi-vjarvashti-se-stekoha-vyv-vitleem-za-rojdestvo-news_1418650.html", "text": "      Хиляди вярващи се стекоха във Витлеем, - градът, който се счита за родно място на Господ Исус Христос, предава ТАСС.      Потокът от туристи към този град, разположен на Западния бряг, южно от Йерусалим, нараства вече втора поредна година, предаде БГНЕС.   Според палестинското министерство на туризма през тази година 3,5 милиона чужденци вече са посетили страната, при около 3 милиона туристи за цялата 2018 година. През 2017 г. потокът от туристи към Палестина рязко падна, след като президентът на САЩ Доналд Тръмп призна Йерусалим за столица на Израел и обяви преместването на американското посолство в този град от Тел Авив, което рязко увеличи напрежението в региона. Палестинците искат да направят столица на своята държава източната част на града, който израелците окупират по време на войната през 1967 г. Израел пък настоява, че този град е неговата \"единична и неделима\" столица. Статутът на Йерусалим е един от ключовите въпроси в палестино-израелския конфликт.\r\nТуризмът е един от основните източници на доходи за Витлеем, разположен на Западния бряг. \"Тази година е може би най-добрата за последните десетилетия. Има много поклонници и туристи, хиляди чужденци идват всеки ден. За нас е много добре. Молим се за мир, така че всички да живеят в мир и сигурност\", заяви кореспондентът ТАСС Жак Джакоман, собственик на един от магазините в алеята.  Най-малкият брой поклонници във Витлеем през това десетилетие се счита за 2014 година. Тогава туристическият поток рязко намаля поради влошаването на ситуацията на Западния бряг - масовите ракетни атаки срещу Израел от ивицата Газа и израелската военна операция „Неразрушима скала“, продължила 50 дни през юли-август на територията на този палестински крайбрежен анклав.\r\nКоледните тържества във Витлеем започнаха във вторник, 24 декемвир с традиционен парад с участието на оркестри и музикални състави на скаути и ученици от християнски палестински училища. На главния площад на града е монтирана 16-метрова коледна сцена.    ", "date": "2019.12.25", "title": "Хиляди вярващи се стекоха във Витлеем за Рождество "}
{"url": "https://www.actualno.com/europe/francuzin-specheli-15-mln-evro-v-koledna-tombola-news_1418636.html", "text": "      Джакпот от 15 милиона евро спечели французин от коледна томбола, предава ТАСС. Според уебсайта на лотарията, късметлията е жител на градче в сезерозападната част на страната.      Това е втората най-голяма печалба в историята на лотарията. И все пак, титлата за най-голям късметлия в северозапада се държи от участник в лотарията \"Евромилиони\", който спечели 42 милиона евро през 2010 г., предаде БГНЕС.   Информацията за тазгодишния победител и дори мястото, където билетът е продаден, се пази в тайна. Организаторите на играта подчертават, че не могат да разпространяват такава информация без разрешението на победителя.\r\nТази Коледна нощ печелившите комбинации бяха 1,2 милиона билета. Най-голямата печалба, без да се брои джакпота, беше 183,8 хил. евро, като четирима късметлии успяха да спечелят такава сума. Други 100 души трябва да получат бонус от 20 хил. евро за специален бонус номер на талоните им.   ", "date": "2019.12.25", "title": "Французин спечели 15 млн. евро в коледна томбола "}
{"url": "https://www.actualno.com/society/spirat-dvijenieto-na-kamionite-nad-12-t-po-avtomagistralite-news_1418645.html", "text": "      На 26 декември, от 14 ч. до 20 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на трите почивни дни за Коледа. Шофьорите трябва да тръгват на път с автомобили, подготвени за зимни условия, да карат внимателно и със съобразена скорост, да не предприемат рискови изпреварвания и да спазват въведените ограничения, пътната сигнализация и указанията на „Пътна полиция“, която следи и предприема необходимите действия за организацията на движението.      Агенция „Пътна инфраструктура“ апелира шофьорите да карат разумно, да спазват правилата за движение и да не използват аварийните ленти по автомагистралните участъци за по-бързо придвижване. Рисковото и емоционално шофиране не гарантира по-бързо и кратко пътуване, но застрашава живота и здравето на всички останали, които спазват правилата.\r\nОграничено ще е преминаването на камионите над 12 тона по следните участъци от републиканската мрежа:   •\tавтомагистралите;  •\tпът I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София;\r\n•\tпът I-1 - от Благоевград до ГКПП „Кулата“;\r\n•\tпът I-4 п. в. „Коритна“ - Велико Търново - Шумен;    •\tпът I-5 Русе - Велико Търново;   •\tпът I-8 ГКПП „Калотина“ - София;\r\n•\tпът II-18 Околовръстен път на град София;\r\n•\tпът I-9 Варна – Бургас;\r\n•\tпът II-99 Бургас - Царево.   Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR).   В пиковите часове, когато много хора тръгват на път, е възможно на АМ „Хемус“ в района на тунел „Витиня“ да има по-бавно предвижване. Движението в тръбата за Варна е двупосочно, поради ремонт на тръбата за София. Алтернативен маршрут на АМ „Хемус“ в посока Монтана и Видин е проходът „Петрохан“ и Искърското дефиле, а в посока Варна - път I-1 София - Ботевград.\r\nЗа улеснение на трафика през Владая и повишаване на пътната безопасност през светлата част от денонощието ще има две ленти за влизащите в София по път I-1 (Е-79). По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“.\r\nВсички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища.\r\nКарта с временната организация на движението по участъците от републиканската пътна мрежа в празничните дни в приложения линк -  ", "date": "2019.12.25", "title": "Спират движението на камионите над 12 т по автомагистралите "}
{"url": "https://www.actualno.com/europe/kralica-elizabet-ii-s-poslanie-v-podkrepa-na-ekologijata-news_1418665.html", "text": "      Британската отправи коледно послание с почит към младите екологични кампании, които са били вдъхновени за глобални действия от шведската екоактивистка Грета Тунберг, предаде АФП.      Ежегодното послание на кралицата идва след тежка година за Обединеното кралство, в която Великобритания бе разкъсвана от спорове заради раздялата си с ЕС, а нейният син принц Андрю се оттегли от обществения живот заради обвинения в сексуални посегателства над непълнолетни.   Кралицата определи 2019 г. „доста неравна“ и призова британците да „преодолеят дългосрочните различия и дълбоките си разделения“.\r\nКралицата припомни как младите хора от нейното поколение упорстваха в своите борби, и напомни как е била още тийнейджърка, когато Великобритания е претърпяла нацистките бомбардировки през 1940 и 1941 година.  „Предизвикателствата, с които се сблъскват много хора днес, може да са различни от тези, с които някога са се сблъсквали с моето поколение, но бях впечатлена от това как новите поколения донесоха подобно усещане по въпроси като защита на околната среда и нашия климат.“\r\nДвижението за екологична кампания беше раздвижено до живот от първата „училищна стачка за климата“ на Грета Тунберг през 2018 г. Впоследствие протеста на Тунберг бе подкрепен от британската група Extinction Rebellion, което пък спомогна акоактивистката да превърне Лондон във фокус на масови протести.   Великобритания стана първата страна с мащабна икономика, която постави правно обвързващата цел за намаляване на въглеродните емисии до нетно ниво до нула до 2050 г.     ", "date": "2019.12.25", "title": "Кралица Елизабет II с послание в подкрепа на екологията "}
{"url": "https://www.actualno.com/europe/incident-po-vreme-na-cyrkovna-mesa-news_1418659.html", "text": "      Двадесет и един души бяха хоспитализирани в Северна Франция, а двама от тях са в тежко състояние, след като бяха обгазени с въглероден оксид по време на коледна меса, предаде АФП.      По време на църковната церемония в град Оаз в навечерието на Коледа  няколко души са се оплакали от главоболие. При пристигането на линейки със спешни медици, посетителите в църквата са били евакуирани в близко читалище, където всички миряни са били прегледани. От 72 души по-сериозно пострадали са 19, които са били хоспитализирани. Двама от тях са в тежко състояние. Единият от тях е поставен в барокамера с кислород, предаде БГНЕС.   Местният служител на службите за извънредни ситуации Никола Муген заяви, че нивата на въглероден оксид са били над 350 части на милион (ppm), като са били измерени във вътрешността на църквата.\r\nПричината за отравянето все още не е установена. Местният кмет разпореди църквата да бъде затворена.  Въглеродният оксид е невидим газ, който се получава при изгаряне на горива като въглища, дърва, дървени въглища, нефт, керосин, пропан или природен газ.\r\nУебсайтът на Комисията за безопасност на потребителските продукти в САЩ посочва, че излагането на устойчиви концентрации на CO над 150 до 200 ppm може да доведе до дезориентация, безсъзнание и дори смърт.    ", "date": "2019.12.25", "title": "Инцидент по време на църковна меса  "}
{"url": "https://www.actualno.com/society/ima-li-vryzka-s-misylta-top-20-na-citatite-za-2019-g-news_1411670.html", "text": "               Думи на премиера Бойко Борисов в началото на 2019 г., по повод един набързо преминал скандал - да се ползва винетка и тол такса за северната тангента на Околовръстния път на София.   Така вицепремиерът и министър на отбраната Красимир Каракачанов цветущо разясни концепцията си за интеграцията на ромите, която предизвика разнопосочни коментари.     Това заяви водещият на сутрешния блок на Нова телевизия Виктор Николаев, визирайки поредната инициатива на МВР - да популяризира кои български граждани са издирвани от \"Интерпол\". Така министър-председателят Бойко Борисов коментира новите по-строги правила за касовите апарати, чиято цел е да затегнат контрола и да предотвратят укриването на ДДС. .\r\nДуми на кмета на София Йорданка Фандъкова в коментар за възнагражденията на служителите от Столичния градски транспорт.   .\r\nТова заяви премиерът Бойко Борисов при представянето на евролистата на ГЕРБ и СДС. Борисов изрече думите, визирайки публикация във вестник \"24 часа\", където е представена Елена Йончева като лидер на евролистата на БСП. Материалът започва така: \"Когато някой попита 3-годишния Тео какво работи майка му, той отговаря: \"Мама работи кучка, която бие Бойко!\" .\r\nТова заяви адвокат Николай Хаджигенов по време на събитието \"Независим съд - свободна държава! За правото и справедливостта\", организирано от Инициатива \"Правосъдие за всеки\". Хаджигенов беше категоричен, че сме в ситуация \"да ни управляват по телевизора\" и че \"обществото ни така е оскотяло, че го размърда\" размяната на някакви квадратури. .\r\nКоментар на премиера Бойко Борисов пред bTV във връзка с голямата тема \"Евроизбори\". \"Когато БСП са съдници, \"Белене\" отеснява\", подчерта още Борисов пред телевизията. .\r\nТова заяви по-рано през юни лидерът на \"Движение 21\" Татяна Дончева в интервю за bTV. Мнение на вицепремиера и военен министър Красимир Каракачанов пред журналисти. Попитан защо си тръгва от поредния коалиционен съвет, Каракачанов заяви: \"То няма такъв. Първо, чакаме \"Атака\" 30 минути, идват и започват скандали и обструкции. Няма смисъл\", заяви още Каракачанов. .\r\nДумите са на един от лидерите на \"Обединени патриоти\" Валери Симеонов по време на парламентарните дебати, критикувайки слабата позиция на българските власти, отказали се според него от ключови бойни способности на изтребителите, за да ги купят на по-ниска цена. .\r\nТова каза ръководителят на делегацията на българските социалисти в Европейския парламент Петър Витанов в сутрешния блок на БНТ и допълни, че очевидно държавата не може да защити данните ни.  По думите му българските граждани са двойно ощетени след хакерската атака в НАП. .\r\n\"Тея ли демократи бе, те ли се съешиха с Христо Иванов и Атанасов? Искаш ли да ти кажа, Росене, защо? Защото това не е градска десница. Това е опозицията вътре в комунистическата партия, която е била. Тя сега с нейните сателити работи\". Така обясни коя е Мая Манолова и нейния инициативен комитет лидерът на ГЕРБ Бойко Борисов по време на работна среща на партията след местните избори. . \r\nТова заяви съпредседателят на \"Демократична България\" Христо Иванов по време на пресконференция в централата на формацията относно резултатите от местните избори 2019 г.\r\n\" \".\r\nИзказване пред БНТ на д-р Мирослав Ненков, бивш служебен здравен министър в кабинета на Огнян Герджиков и настоящ зам.-здравен министър. .\r\nТова заяви Тодор Батков в интервю за bTV в коментар за ситуацията около Българския футболен съюз. . \r\n„Какво се случи на този пленум, на който се говореше, че ще се иска оставката на Корнелия Нинова, но както казах на Валери Жаблянов, както винаги опозицията извади един „голям, но мек и тъп меч?“, попита водещата Илиана Беновска председателят на БСП-София в седмичното обзорно политическо предаване „Беновска пита“ по „Канал 3“. .\r\nТова каза в интервю за bTV инж. Георги Георгиев в коментар за водната криза в Перник. .\r\nМнение на премиера Бойко Борисов след срещата му с президента на САЩ Доналд Тръмп. .\r\nС тези думи председателят на Бюджетната комисия в Народното събрание Менда Стоянова накратко определи същността на бюджета за следващата година. В ефира на bTV Стоянова каза, че бюджет 2020 г. е балансиран, което означава, че разходите са равни на приходите.  ", "date": "2019.12.25", "title": "Има ли връзка с мисълта: Топ 20 на цитатите за 2019 г."}
{"url": "https://www.actualno.com/curious/godishen-horoskop-za-lyv-za-2020-g-news_1418324.html", "text": "      Началото на годината ще започне с добри новини. В семейството ви ще цари хармония. Сега ще може да осъществите много от вашите стари замисли. През януари ще ви се предостави възможност да поправите това, което не е работило преди, да поправите и някои стари грешки. Ще се разреши и проблем, който до момента сте считали за безнадежден.      През февруари ще се наложи да вземете някои решения относно бъдещето си. Това се отнася най-вече до професионалната сфера, но ще бъдат засегнати и лични въпроси. Някои представители на знака ще се решат на сключването на брак или предложение за такъв. През март и април не очаквайте спокойствие. Това ще са доста напрегнати месеци, но с чудесни резултати. Може да сте сигурни, че всички усилия са си заслужавали, особено ако действията ви са свързани с развиването и усъвършенстването на личните ви нравствени качества.   През май е по-добре е да не планирате нищо сериозно и важно. Непредвидени обстоятелства ще попречат на плановете ви. Тогава ще е най-важно да проявите гъвкавост. В служебно отношение бъдете неутрални, ако възникне спор между колеги. \r\nЮни ще ви подари дни, изпълнени със спокойствие. Тогава може да се отдадете на ранна почивка. Посещение на непознато място, екскурзия в чужбина ще е най-доброто, което ще може да направите за себе си. Творческите представители на знака ще имат неповторимо вдъхновение през летните месеци. Използвайте времето, за да посетите, колкото се може повече мероприятия. Познанствата с нови хора ще ви дадат ценна информация и може да се окажат трамплина към вашето развитие.  През септември ще берете плодовете на вашите усилия. Това е чудесен месец във финансово отношение. Тогава много от представителите на знака може да направят мечтаните мащабни покупки. Октомври е месец за инвестиции и планиране на бъдещите ви действия в професионалната сфера. Края на месеца посветете на отношенията в семейството. Съвместна почивка ще ви сплоти повече.\r\nНоември е месец, в който не трябва да правите компромиси със здравето си. Преминете профилактичните си прегледи, за да сте сигурни, че сте здрави. Декември ще ви даде възможност за неповторими изяви. Бъдете винаги във форма и безупречен външен вид. Ще имате шанса да вземете активно участие в много интересни и необичайни събития. \r\nПрез 2020 година Меркурий ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:       - от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември Венера ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата. Марс ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми.       ", "date": "2019.12.25", "title": "Годишен хороскоп за Лъв за 2020 г. "}
{"url": "https://www.actualno.com/curious/11-misteriozni-neshta-koito-mogat-da-se-sluchat-dokato-spite-news_1418596.html", "text": "      За повечето хора сънят е спокойствие и релакс след дълъг ден. Дори и да не знаете обаче . От почивката от умората от отминалия ден до подготовката за следващия човешкото тяло минава през       Истината е, че много малко хора знаят какво се случва, докато спят, от какво страда тялото им и, след като го научат, ще се изненадат, съобщава .\r\nДали имат някакви странни или неприятни усещания, докато спят? Ако е така, вероятно това са някакви , които им се случват по време на сън.     Понякога хората мислят, че , треперят и се събуждат. Други може да сънуват, че и това е много неприятно усещане.. Сънят прилича на смърт - дишането и сърдечната честота се забавят, мускулите стават много слаби. от това състояние и смята, че може човекът да умира и , като изпраща импулси към мускулите.      Човек си , след това се събужда, но и след това продължават да се случват странни неща. Подобна тема разглежда и филмът \"Произход\" по романа на Дан Браун, а след това се оказа, че много хора са имали подобни усещания. вярват, че ако някой е има подобен сън, това да говори, че . обаченяма логично обяснение за подобни сънища. В  Това е , при което човекът, докато е в състояние между сън и будност, . За езотериците това е доказателство за съществуването на душата.    . Учените обаче вече знаят, че илюзията за „напускане на тялото“ наистина съществува, но не знаят как точно работи или защо се случва, нито знаят как да се борят с това. Някои хора обаче се стремят да влязат в това състояние нарочно, за да разширят познанията си за света, което не е съвсем безопасно.  Човекът . Това състояние е придружено от ужасни халюцинации и от усещането, че някой ги наблюдава. В древни времена това явление се е обяснявало с демонични сили. Обикновено, , така че да не правим нищо, докато спим. По време на парализа насън, мускулите се „изключват“ в състоянието на полусън/полубедност. поне веднъж в живота си. Дори се смята, че това се случва повече на хората, които спят по гръб.  Когато човекът е между сън и будност, В много случаи това са страховити лица или фантастични създания. Според учените това е една от малкото . Обикновено се случва с деца, което може да е причината да не искат да спят. Често халюцинациите се случват заради или при хора с или ако човек заспива пиян.  Вероятно повечето хора са имали странни сънища, които възпроизвеждат  Психолозите смятат, че благодарение на подобни сънища . Те обаче ще се връщат, докато ситуацията не бъде разрешена.  Обикновено хората, страдащи от това състояние, дори не го осъзнават. То е и напълно . Единственият му недостатък е, че могат да кажат нещо, което не трябва. Това разстройство обикновено се наблюдава при мъже и момчета. Подсъзнанието на човека се опитва да се бори срещу това, което наистина го притеснява.   Състоянието е напълно противоположно на парализата насън - съзнанието спи, но мускулите не се парализират. , но в много случаи това може да е много опасно. А на сутринта те вече не си спомнят нищо от това \"преживяване\". , а най-често от него страдат деца. Причината за явлението все още е неизвестна, както и как може да се лекува.  Човек се събужда след експлозия или силен шум. Понякога мисли, че този звук го е оставил леко зашеметен. Състоянието може да е придружено от . Не е опасно, но предизвиква силен страх, а някои дори мислят, че това е инсулт. . Понякога синдромът се проявява при хора, страдащи от безсъние, или при промяна на часовите зони при дълги полети.   Понякога, докато се опитват да решат даден проблем с дни, хората мислят за това непрекъснато. Изведнъж - важното е да се запомни.\r\nПример за това състояние е , който докато се опитва да създаде си , един ден я видял насън. Подобна е и историята за , която е открита от химика  Понякога . Затова подсъзнанието го съобщава насън. Какво може да се каже? Понякога сънят прави неочаквани изненади.  Сънната апнея е . От това състояние човек се събужда. Качеството на съня обаче е влошено, мозъкът усеща липсата на кислород и това пречи на добрия сън. По време на такива атаки , което може да причини сърдечни проблеми. По време на сън мускулите на гърлото се отпускат, но . Това състояние е Сънната апнея помага да се свири на австралийския инструмент диджериду*.\r\nАко всички тези състояния притесняват някого, който страда от тях, е добре да се консултират с лекар, защото тази информация има общ характер и само позволява да научите какво представляват, но не и как да се преодолеят или лекуват.   ", "date": "2019.12.25", "title": "11 мистериозни неща, които могат да се случат, докато спите"}
{"url": "https://www.actualno.com/prasspress/majko-majko-boja-majko-news_1418534.html", "text": "      Постихте ли, постихте ли?      Повечето, като ви знам, и насън сте блажили! Легнеш да спиш - и сънуваш голи Снежанки! Е това постене ли е? Нищо и половина! По време на пости човек трябва да се освободи от всякакви страсти и не голи снежанки да гони насън и наяве, ами да си представя примерно родилните мъки на Божата майка.\r\nАма не сме такъв народ - и не само на този исторически етап, който се пада 30 години след атеистическия строй.\r\nДа вземем примерно народната песен “Замъчи се Божа майка” - това е продукт на автентична християнска традиция от времето, когато християнството (с езически примеси естествено) действително е било част от бита и културата на българина.  “Замъчи се Божа майка от Игнажден до Божичък” - тези кахърни стихове се пеят бодро и примесени с веселяшки напеви като “ой Коладе, мой Коладе, ле”.\r\nМъчи се Божата майка като грешен дявол, ние пеем и хоро играем, иху-аху, тропа-троп, ой, Коладе ле!\r\nТака сме си ние - мъчи се Божата майка, ама от това, че тя се мъчи, тебе не те боли по-малко като се заципиш, нали така! Иначе сме състрадателни и милозливи, обичаме емоционално-безсмислени постове във фейсбук.    А впрочем, мискини с мискини и маскари палави, има чисто практичен смисъл от постенето, защото след дълго въздържание тържеството на плътта е много по-интензивно и освобождаващо. Медицински факт!\r\nГоворя за въздържанието от полов живот, но и с другите удоволствия е така.\r\nКато пукаш уиски с Редбул всеки ден, ни уискито ти е вкусно, ни Редбула - всичко ти е терсене и само засукани псевдофилософски чекии са ти в главата. Питайте някой, дето го работи това всеки ден (уискито с Редбула), дали му е хубаво, дали му е вкусно, дали всяка сутрин се събужда вдъхновен и жаден за живот, дали има въобще някакъв полов живот и ако има - каква радост му доставя?\r\nАма както и да е - който постил - постил.\r\nАко колегата ти каже, че пости в най-строг режим, пък ти изглежда подпухнал и махмурляв, ти пък му повярвай!   Я си представи на Йосиф какво му е било - не е спал с жена си, пък тя бременна. И му се явява някакъв архангел Гавраил, пък му вика: ама жена ти не е такава, тя е непорочна и ще роди Божи син. Колко сили и безрезервна вяра трябва да имаш, за да приемеш това обяснение!\r\nИ синът на Йосиф и Мария действително става Божи пратеник и Богочовек - независимо как възприемаме библейския разказ, факт е, че върху тоя човек и неговото учение стъпва цялата наша култура и цивилизация. Дет се вика - нашата Клета и Непорочна Майка България е станала сериозна държава, като сме се завъртели тука около Гърция да прихванем култура, писменост, християнство, пък и на Русия да ги занесем.   Вече кой как го използва това и как си прави сметката е друг въпрос. Фактът си е факт - тука е християнска цивилизация, независимо от другия факт - че повечето глави човешки добитък много не отбират от християнска етика и култура, ами я караме малко като Бойко Борисов - с някаква суеверна народняшка представа за християнството, измислени цитати от Библията, червен конец на китката и плюене в пазвата като равностоен жест на прекръстването.\r\nНо стига толкова сме умували, че както не сте постили, така ви остава още маса работа - както се пее в народната песен - като се помъчила Божата майка, родила Го Сина и тръгнала да търси кой да Го кръсти. Питала св. Васил, покумила го, поканила го, ама той казал: я не смея, я не можа от Йована Кръстителя. Че тогава отишла при Йован, покумила го, поканила го и той кръстил младия Бог.\r\nА ние ще има да се кумим и каним цял месец, докато си оправим сметките със светиите! Автор:  ,  ", "date": "2019.12.25", "title": "Майко, майко, Божа майко…   "}
{"url": "https://www.actualno.com/sofia/ogranichenie-na-dvijenieto-v-stolicata-news_1418580.html", "text": "      В столичния център днес ще бъде въведена организация на движението. Зоните за платено паркиране не работят, предаде БГНЕС.      Във връзка с отслужване на празничното богослужение в катедралния храм „Св. Александър Невски”, организацията на движението около храма започва да действа от 06.00 часа сутринта.   До приключване на богослужението се забранява престоят и паркирането на пътни превозни средства, както следва: на паркингите на пл. „Св. Ал. Невски“; на ул. „Оборище” между ул. „Г.С.Раковски” и бул. „Васил Левски”; на ул. „Дунав” между ул. „Московска” и пл. „Св. Ал. Невски“; на ул. „11-ти август“ между ул. „Московска” и пл. „Св. Ал. Невски“.\r\nОт 07.00 часа се забранява влизането на пътни превозни средства, само по преценка на отдел „Пътна полиция” при СДВР, както следва: по ул. „Оборище” между ул. „Г.С.Раковски” и бул. „Васил Левски”; по ул. „15-ти ноември“ между бул. „Цар Освободител“ и пл. „Св. Ал.Невски“.  Във връзка с провеждането на инициативата Българската коледа в Народен театър „Иван Вазов” от 12.00 часа до приключване на мероприятието се забранява престоят и паркирането на пътни превозни средства, с изключение на гостите на благотворителния концерт, както следва: на ул. „Иван Вазов” между ул. „Георги Бенковски” и ул. „Кузман Шапкарев”; на ул. „Славянска” между ул. „Дякон Игнатий” и ул. „Георги Бенковски”; на ул. „Георги Бенковски” между ул. „Иван Вазов” и ул. „Славянска”.\r\nОт 19.00 часа до приключване на мероприятието се забранява влизането на пътни превозни средства, само по преценка на отдел „Пътна полиция” при СДВР, както следва: по ул. „Иван Вазов” между ул. „Георги Бенковски” и ул. „Кузман Шапкарев”; по ул. „Славянска” между ул. „Дякон Игнатий” и ул. „Георги Бенковски”; по ул. „Георги Бенковски” между ул. „Иван Вазов” и ул. „Славянска”.   Началото на събитието в Народния театър е от 20.00 часа и на него ще присъства президентът Радев.     ", "date": "2019.12.25", "title": "Ограничение на движението в столицата"}
{"url": "https://www.actualno.com/society/poveche-ot-137-hiljadi-bylgari-praznuvat-imen-den-na-koleda-news_1418582.html", "text": "      Навръх Рождество Христово имен ден празнуват повече от 137 хиляди българи, предаде БГНЕС.      На един от най-светлите християнски празници още един повод за радост имат хората, носещите имената Христо, Христина, Божидар, Божидара, Божин, Кристиян, Младен, Радомир, Радостин.   137 262 са именниците на Рождество Христово по официални сведения за отиващата си година. От тях 90 643 са мъжете, а 46 619 са жените.\r\nСпоред данните на националната статистика у нас 57 809 мъже носят името Христо.  Христов и Христова пък са едни от най-разпространените фамилии, като повече от 100 хиляди мъже и жени я притежават. ", "date": "2019.12.25", "title": "Повече от 137 хиляди българи празнуват имен ден на Коледа "}
{"url": "https://www.actualno.com/music/pochina-avtorkata-na-pesenta-na-prijateli-video-news_1418655.html", "text": "       Американската авторка на заглавната музикална тема на сериала \"Приятели\" Али Уилис се е споминала на 72-годишна възраст, съобщиха сп. \"Варайъти\".      Уилис написа песента \"I'll Be There for You\", с която стартираше всеки епизод на популярната телевизионна поредица /1994-2004/. Музикантката два пъти е отличавана с награди \"Грами\", предаде БГНЕС.   През 2016 година тя получи приза в категорията \"Най-добър албум за мюзикъл\" за \"The Color Purple\", а по-рано за саундтрака на филма \"Ченгето от Бевърли хилс\" /1984 г./.\r\nАли Уилямс е починала във вторник вечерта в Лос Анджелис.    ", "date": "2019.12.25", "title": "Почина авторката на песента на \"Приятели\" (ВИДЕО)"}
{"url": "https://www.actualno.com/society/tajnite-na-tradicionnata-koledna-trapeza-i-tradicii-news_1418584.html", "text": "      Коледа е магия, любов, смирение, доброта, надежда и още милион неща! Коледа не е просто празник, Коледа е чувство!      Самото изричане на тази дума изпълва сърцата и душите на малки и големи. Коледа е олицетворение на семейството, мили спомени от детството, най-греещите детски личица, очакващи подаръци под елхата.   Магията е в щастието, отразено в очите на любимите ни хора, украсяването на дома, приготвянето на богата коледна трапеза... и една коледна звезда, свързана с най-съкровените ни желания и мечти.\r\nКоледа ни прави по-добри, по-усмихнати, кара ни да мечтаем и обичаме повече. Цялото суетене и суматоха около празника, предварителната подготовка и очакване, са онези емоции, които ни карат да чувстваме приятна умора, примесена с любов!  На трапезата на този, така наречен, пръв блажен ден след постите, присъстват и други „забранени” до този момент продукти – сирене, кашкавал, мляко, масло.\r\nПредястията и салатите са типичните за сезона - с картофи, печени чушки, боб, млечни сосове.\r\nКоледа е и денят на вкусните сладкиши. Коледните меденки, тиквеникът и баклавата са задължителни, като през годините на българската трапеза се появи и немският щолен.       Напоследък набират популярност и пълнената пуйка и пиле. Патица с картофи и зелеви листа е типична за германците, редица региони на Франция, Белгия, Холандия, Австрия.\r\nБутът от елен е приет да присъства на коледната трапеза на скандинавците. Финландците си похапват шунка, горчица и хляб, както гювеч с дроб, стафиди, моркови и картофи.\r\nВъв Франция обикновено се сервира гъши или патешки дроб, гъска или пуйка с кестени и плънка.\r\nПанетоне и Пандоро са типични за Коледата в Италия, Бакалао за Португалия. В Испания коледната трапеза е много богата, но неизменно присъстват бадемите. “Ахо бланко” е супа с бадеми, типична за коледното меню, особено в южна Испания.\r\n„Кутята” е типична за Украйна, Русия, Полша, Латвия и се приготвя от ечемик или жито с мед, сушени плодове и ябълки. В Канада и Сащ се сервира сочна пълнена пуйка, картофено пюре, сос от червени боровинки, а за десерт коледен пудинг.      Коледа е магия, любов, вкусна храна, приготвена от добри ръце със сърце, споделена с най-близките ни, чувство, което предаваш, спомен, който създаваш... ", "date": "2019.12.25", "title": "Тайните на традиционната коледна трапеза и традиции "}
{"url": "https://www.actualno.com/celebrate/praznuvame-rojdestvo-hristovo-news_1418583.html", "text": "      На 25 декември празнуваме Рождество Христово – Коледа, също позната като Божик или Божич. Това е един от най-големите църковни празници в християнския свят.      Празникът започва в първите часове на 25 декември. Той е своеобразно продължение на Бъдни вечер. На него християните честват рождението на Сина Божий Иисус Христос.\r\nСпоред Евангелието Христос се ражда в пещера в град Витлеем, провинция Юдея. В момента на рождеството в небето пламва необикновена светлина и ангел възвестява, че на света е дошъл Спасителят. Витлеемските пастири са първите хора, които се покланят на Бога-Син. Почитат го и трима източни царе, доведени на мястото от изгрялата над небето звезда. Следвайки обичаите на времето, царете подаряват злато, ливан и смирна.\r\nПравославните християни честват Рождество Христово наравно тържествено с Великден. При католиците и протестантите Рождество е най-почитаният празник. Рождество Христово е един от 20-те църковни празници в България. Отбелязва се на 25 декември (по григорианския и новоюлианския календар), на 6 януари от арменската църква и на 7 януари (по юлианския календар). В България е официален празник с решение на 9-ото Народно събрание от 28 март 1990 г. В предимно християнските страни Коледа е икономически най-значимият празник в годината, а се отбелязва като светски празник и в много страни с малко християнско население. Свързва се с размяна на подаръци в семейството, както и с подаръци от Дядо Коледа и други митични персонажи.  Според повечето историци първото празнуване на Рождество Христово се е състояло в Рим през 336 г. сл. Хр. Наименованието Коледа идва от римските празници Календи, посветени на зимното слънцестоене (от думата \"календе\"). До IV век в Календара на православната църква няма празник, посветен на рождеството на Христос. Празнува се възкресението и възвръщането му в небето и неговото кръщение. Разделянето на двата празника става едва в IV-V в. под влияние на древните езически вярвания. Именно в дните между 17 и 23 декември представителите на старата вяра в Рим чествали бог Сатурн, а на 25 декември римляните славели слънцето и победата му над тъмнината. Календарните обреди у славяните са свързани със започването на годината, със слънчевия кръговрат през декември. С все по-широкото разпространение на християнската религия, раждането на слънчевия Бог било свързано със символичното име-определение, дадено на Христос като \"слънце на правдата\".\r\nПрез ХХ век българите прибавят към коледната обредност още един елемент, привнесен от Западна Европа - сияещата елха. Христос идва на земята, за да освети хората и тяхното царство. С идването си той донася частица от светостта на небесния мир - красивото, отрупано с плод Райско дърво. Затова елхата се отрупва с фигурки на ангелчета, Дядо Коледа, гирлянди, топчици, свещички, символизиращи Христовата същност (светлината, знанието, чистотата, истината).\r\nНародната традиция е свързана с обичая коледуване. Основни участници са момци в предженитбена възраст. Подготовката им започва от Игнажден. Тогава разучават коледните песни, създават се коледарските групи, определя се водачът на групата, който е по-възрастен и женен. Облечените празнично коледари са с накичени с китки калпаци, а в ръцете си носят \"шарени тояги\". Времето за коледуване е строго определено от традицията - от полунощ до изгрев-слънце на Коледа. В народните представи тогава се появяват караконджоли, вампири, таласъми и др. свръхестествени същества. Коледарите със своите песни имат силата да ги прогонят.    Обикновено групите от коледари се състоят от старец, баба, трохобер, гайдар и четници певци. Старецът и бабата разсмиват, трохоберът събира даровете, гайдарът свири, четниците пеят. В някои райони коледарите се правят на котараци, мяукат и известяват за пристигането си. Момците коледари са облечени празнично, като за голям студ, какъвто обикновено е, с калпаци, окичени с наниз пуканки и китка от чемшир, с геги в ръце. Навсякъде по къщите ги чакат с радост, освен ако мъка някоя, смърт или болест не са сполетели дома. От полунощ до сутринта коледарите обикалят домовете, пеят коледни песни с пожелания за здраве, щастие в семейството и богата реколта, а домакините ги даряват с коледарски кравай. Първо се тръгва от къщата на най-личния човек в селището - кмета, попа, също и даскала. Домакинът посреща коледарите с кравай и забодена в него пара. Домакинята дава сито с пшеница, което коледарите ръсят из къщата, за да се народи през идващата година. На някои места, ако в къщата има мома за женене, тя приготвя специален писан кравай за любимия си. После всички писани краваи се излагат на обществено място, за да се оценят кой колко струва и да ги откупят с наддаване. Всеки момък откупува кравая на момичето си. Пеят се песни за всеки от семейството - от най-възрастния (както по старшинство, така и по уважение) до най-малкия.\r\nНа Коледа всички ходят на църква. Прави се традиционното общоселско хоро. По традиция Коледа се празнува в нашата страна 3 дни. Според народните вярвания, ако вземеш сол на заем по Коледа и не я върнеш, ще те болят очите. Ако ти писне ухото на Коледа, означава, че ангел небесен е минал край теб. Затова трябва да се прекръстиш три пъти и каквото си намислиш ще се сбъдне.\r\nНа Рождество Христово свършват постите и обядът е блажен и много богат. На него задължително се поднася баница с най-различни плънки - месо, зеле, гъби, праз, тиква и др. Основните ястия през този и следващите са приготвени от свинско месо.\r\nТрапеза: пита, баница, пача, печен дроб, пастърма със зеле, свинско с праз, печена кокошка.\r\nНа Коледа се коли прасе. Трапезата не се вдига цял ден. Пепелта се пази през всичките дни от Игнажден до Йордановден, а после се събира и служи за лек на различни болести през цялата година. Когато домакинът стане от трапезата, ходи приведен, за да са така приведени до земята и отрупани с плод клоните на дърветата. На плодните дръвчета се връзва слама, за да раждат.   На Коледната трапеза могат да се видят хлябове и питки с различни форми и шарки, които също са свързани с големия празник, а са и възпети в песните на коледарите. Много от тях според старите традиции са с формата на различни селскостопански сечива, с които се обработва земята, за да се роди житото, или върху тях са изрисувани и обозначени селските сечива, занаяти, покъщнина, домашни животни, без които животът в селото е немислим. Някои от тези важни за семейството фигури са очертани с орехови ядки, с ябълкови резени, други са оцветени, съобразно вкуса и въображението на стопанката. Освен тях се омесват и изпичат краваи или малки питки с кръстове, които се дават на коледарите, когато запеят на пътната врата. Върху някои от тях се поставя и по една паричка - символ на благоденствие и богатство.\r\nСпоред най-старите традиции, брашното за тези религиозни хлябове или питки се пресява три пъти, за да стане \"копринено\", както се пее за него, а водата, с която се замесва, трябва да бъде донесена в бяло менче от девойка или млада булка в къщата, която още не е раждала. ", "date": "2019.12.25", "title": "Празнуваме Рождество Христово "}
{"url": "https://www.actualno.com/actualno/vesela-koleda-news_1418429.html", "text": "      Весела Коледа, уважаеми читателите на . Бъдете здрави, бъдете щастливи и не забравяйте да помагате и на другите да са щастливи.      Коледа е най-големият християнски семеен празник. Затова - обърнете внимание на най-близките си, поне днес, поне на празниците. В забързаното ежедневие това става все по-трудно.\r\nЗатова - родители, опазете празника! Не позволявайте глупави ангажименти да ви го провалят. Има граници, които не трябва да се преминават. И гасете - поне сега, поне днес, в екрана не се губете! Защото някой ви чака, някой мечтае с вас време да прекара и да си поиграе!     ", "date": "2019.12.25", "title": "Весела Коледа!"}
{"url": "https://www.actualno.com/society/slujitelite-na-nso-dariha-blizo-8-500-leva-na-decata-na-bylgarskata-koleda-news_1418602.html", "text": "      Служителите на Националната служба за охрана (НСО) дариха близо 8 500 лева за каузата на „Българската Коледа“. Седемнадесетото издание на благотворителната инициатива под егидата на Президента на Републиката си поставя за цел да подпомогне лечението на конкретни деца и да осигури високотехнологична медицинска апаратура за диагностика, лечение и рехабилитация.      За поредна година служителите на НСО подкрепят каузата на „Българската Коледа“, като събраните средства спрямо предходното издание на инициативата са с 1 300 лв. повече.   Вече повече от 15 години „Българската Коледа“ обединява усилията и съпричастността на българите в подкрепа на деца с тежки и хронични заболявания и на деца с увреждания. Със средства от „Българската Коледа“ се финансира диагностиката и лечението и на конкретни деца в най-ранната им възраст. Стотици деца бяха подпомогнати, десетки клиники и отделения в страната бяха оборудвани със скъпоструващо високотехнологично оборудване в помощ на най-малките.\r\nНационалната служба за охрана ще продължи да подкрепя каузата на „Българската Коледа“.   ", "date": "2019.12.25", "title": "Служителите на НСО дариха близо 8 500 лева на децата на \"Българската Коледа\""}
{"url": "https://www.actualno.com/africa/papata-izprati-pojelanija-za-mir-v-ujen-sudan-news_1418611.html", "text": "      Папа Франциск и архиепископът на Кентърбъри Джъстин Уелби изпратиха пожелания за \"мир и просперитет\" до Южен Судан. Това става след провала на преговорите между новото правителство на африканската страна и бунтовниците, предаде АФП.      „В този коледен сезон и в началото на новата година, ние искаме да изпратим до всички хора на Южен Судан най-добрите пожелания за мир, спокойствие и просперитет“, заявиха в съвместно изявление ръководителите на католическата и англиканската църкви, предаде БГНЕС.    ", "date": "2019.12.25", "title": "Папата изпрати пожелания за мир в Южен Судан "}
{"url": "https://www.actualno.com/europe/papa-francisk-bog-ni-obicha-dori-naj-loshite-ot-nas-news_1418622.html", "text": "      Папа Франциск провъзгласи казвайки, че Бог ни обича, дори най-лошите от нас. Той говори пред хиляди хора по време на вечерната литургия в базиликата \"Свети Петър” във Ватикана, предава BBC.      \"Може би имате погрешни идеи. Може да сте се объркани…но Бог продължава да ви обича“, каза той. Това може да бъде тълкувано от някои като препратка към църковните скандали, включително свързаните със , каза кореспондент на BBC.   Папа Франциск ще се върне в базиликата “Свети Петър” по-късно през деня, за да предаде традиционното папско послание на света, предаде агенция Фокус. \r\nСред участващите в литургията са деца, избрани от различни страни, включително Венецуела, Ирак и Уганда. Кореспондентът на BBC в Рим Марк Лоуен (Mark Lowen) каза, че това е ясен жест от папата, който често се фокусира върху тежкото положение на мигрантите и жертвите от войната.  \"Рождество ни напомня, че Бог продължава да ни обича, дори най-лошите от нас. На мен, на вас, на всеки от нас, той казва днес „Обичам те и винаги ще те обичам, защото ти си важен в моите очи\", каза 83-годишният папа. ", "date": "2019.12.25", "title": "Папа Франциск: Бог ни обича, дори най-лошите от нас"}
{"url": "https://www.actualno.com/asia/turcija-syzdava-voenna-baza-v-severen-kipyr-news_1418609.html", "text": "      Турция може да създаде военноморска база в турската република Северен Кипър. Група експерти проучват района, за да определят местоположението на такава база, съобщава вестник Milliyet.      Плановете за създаване на военноморска база вече бяха одобрени от Северен Кипър, като летище Гезиткале ще бъде използвано като база за турски безпилотни летателни апарати в Източното Средиземноморие.   Турският екип от експерти, който се състои от членове на турските въоръжени сили, изследва Газимауза - зона на 35 до 40 километра от пролива Искле, пише още в доклада. Целта е да се установи дали и как може да бъде направена военната база там.\r\nПлановете включват изграждането на нови военни квартали и военноморски съоръжения, но не и склад за боеприпаси, съобщиха от турските военни сили в Северен Кипър.  Турските въоръжени сили защитават турските геоложки проучвания с подводници, дронове, въоръжени дронове и изтребители, както и със сондажни кораби в Източното Средиземноморие.\r\nСъздаването на по-малка и по-близка военноморска база в Кипър би ускорило защитата на проучванията, въпреки че понастоящем Турция използва базата си в Мармарис за това.\r\nОчаква се военноморска база на острова да засили бързото разполагане на корабите и да ускори поддръжката, ремонта и доставката на консумативи, като същевременно позволява дългосрочно разполагане на военноморски и въздушни машини, предаде БГНЕС.       През септември 2018 г. президентът Реджеп Тайип Ердоган съобщи, че Турция може да създаде военноморска база на острова, ако е необходимо.\r\nПремиерът на Северен Кипър Ерсин Татар заяви пред DHA, че летището на Гезиткале е било предоставено за използване на командването на Кипърските турски сили от петък, като добави, че Турция и Северен Кипър ще продължат своето сътрудничество .\r\nПреди това Турция използваше летището Даламан в южната част на Турция, провинция Мугла.\r\nМиналия месец на среща в Истанбул Турция и Либия подписаха две отделни споразумения след преговори между президента Реджеп Тайип Ердоган и ръководителя на президентския съвет на подкрепяното от САЩ правителство на Националното споразумение на Либия, Файес ал Сарадж. Една от сделките даде възможност на Турция да осигури както своите собствени, така и правата на Северен Кипър в Средиземноморието, като същевременно предотврати всякакви действия от други регионални държави.\r\nТурция, като страна-гарант за Северен Кипър, извършва дейности по проучване на въглеводороди в Източното Средиземноморие с два сондажни кораба и друга техника.       ", "date": "2019.12.25", "title": "Турция създава военна база в Северен Кипър "}
{"url": "https://www.actualno.com/curious/godishen-horoskop-za-deva-za-2020-g-news_1418575.html", "text": "      Предстои ви година, изпълнена с предизвикателства. Първите на януари може да се отдадете на заслужена почивка, но тя не трябва да продължава прекалено дълго. Може да направите плавен преход, като увеличавате натовареността си с всеки изминал ден. В края на месеца вече трябва да сте в перфектна форма. През февруари следвайте, предварително начертан план. Не поемайте извънредни задължения и отговорности, а следете, това което правите да е с най-високо качество. Балансирайте умело между работа и време за отдих. Сега не ви е нужно прегряване.      През март отделете повече време за спорт. Движението ще повдигне тонуса ви и ще ви даде нужното вдъхновение да продължавате без намалявате темпото. Личните отношения може да останат на заден план, но се постарайте това да няма продължителни последици във времето. Април е месец, в който може да си дадете кратка почивка, за да си поемете въздух. Не бързайте да се разкривате напълно пред хора, които познавате от скоро. Сега може да разчитате само на своите собствени сили. Май ще е последната права, която трябва да преминете по пътя към голямото предизвикателство. Изградете си режим, в който ще има време за работа, почивка, здравословно хранене, спорт и някои удоволствия.    е месецът, в който ще трябва да покажете какво сте научили и на какво сте способни. Тогава ще е добре да приложите и някои техники за психическо разтоварване. Не позволявайте на притеснението да ви попречи да се изявите, както трябва.  От е добре да започне една дълга и изпълнена с приятни преживявания почивка. Добре ще ви се отрази търсенето на ново хоби. Не оставайте без занимание. Някои от вас може да усетят силен порив за развитие - не го спирайте. Важното е да се чувствате добре и да правите, това което ви харесва и ви кара да се чувствате щастливи. е добър месец за смяна на жилището или за ремонт в настоящето ви място за живеене. Не се хвърляйте да осъществявате моментни хрумвания. Помислете добре дали и след време обстановката ще ви харесва. През септември ще имате възможност да надградите знанията си. Добре е това да бъде период, в който да проучите възможностите си, а активни действия да предприемете в края на месеца.  През ще трябва да запретнете ръкави. Най-добре е да вършите работата си сами, без да се опитвате да се измъквате от задълженията си. Помнете, че всичко, което правите, го правите за себе си. на годината ще бъде изпълнен с мероприятия с ваше участие. Може да покорите много върхове, но това ще изисква висока степен на подготвеност от ваша страна. Не пренебрегвайте здравословния начин на живот - той до голяма степен ще гарантира успеха ви.\r\nПрез 2020 година ще бъде ретрограден 3 пъти. През това време не започвайте нови проекти, не закупувайте носители на информация или друга техника, както средства за придвижване, като кола. Периодите на ретроградност на Меркурий са следните:       - от 17 февруари до 10 март;\r\n- от 18 юни до 12 юли;\r\n- от 14 октомври до 3 ноември ще бъде ретроградна от 13 май до 25 юли. През този период не сключвайте брак. Можете да очаквате сериозни сътресения и промяна в отношенията, в това число и от финансов характер. Възможно е връщането на стара любов или окончателна раздяла с настоящата. ще бъде ретрограден от 10-ти септември до 14-ти ноември. Това ще е период на намалена активност. Трудно ще намирате сили за осъществяването на намисленото. През това време бъдете внимателни при боравене с техника, оръжие, остри предмети и различни механизми.       ", "date": "2019.12.25", "title": "Годишен хороскоп за Дева за 2020 г. "}
{"url": "https://www.actualno.com/politics/premieryt-s-poslanie-za-koleda-news_1418604.html", "text": "      Министър-председателят Бойко Борисов честити на всички българи Рождество Христово.      „Честито Рождество Христово! Днес е време да бъдем заедно с нашите близки. Нека всички да сме здрави, щастливи и с добри сърца“, написа той в профила си в социалната мрежа Facebook.    ", "date": "2019.12.25", "title": "Премиерът с послание за Коледа"}
{"url": "https://www.actualno.com/curious/kysmetche-ot-banicata-izberi-si-chislo-ot-1-do-30-news_1418306.html", "text": "              ", "date": "2019.12.25", "title": "Късметче от баницата: Избери си число от 1 до 30"}
{"url": "https://www.actualno.com/society/patriarh-neofit-prizova-da-pazim-rojdestvenskite-obichai-i-dobrite-nravi-news_1418603.html", "text": "      Светъл и пресветъл е денят на Христовото Рождество. Хората да се радват и да следват заветите на Спасителя. Това каза българският патриарх Неофит, преди да отслужи тържествена литургия в катедралата „Свети Александър Невски\", предаде БГНЕС.      „Да бъдем всички следовници на Иисус Христос, който си отиде заради нас и нашето спасение. Да пазим рождественските обичаи и добрите нрави, за които всички ние се борим и стараем да следваме христовите завети. За много години!”, каза в допълнение патриарх Неофит и отново призова да направим така, че да няма гладни и нещастни хора.   На литургията присъства и президентът Румен Радев.\r\nХристо Николов е дошъл със семейството си в храма.  „Само светли чувства владеят душата ми. Не знам дали помага Бог, но вярата в него, помага. Пожелавам на българите да са живи и здрави и да има по-малко деца, които се нуждаят от лечение”, каза той.\r\nДъщеричката му Виктория Николова е най-щастлива от Коледа, защото е получила мечтаните подаръци.   „Мама написа писмото до дядо Коледа. Получих машина за лакиране”, похвали се петгодишното дете.    „Пожелавам здраве да има за всички. Да бъдем кротки, смирени, добри и трудолюбиви, но най-много да бъдем добри и да пазим държавата”, призова Велин Велков, според който нещата не ни се получават, защото проблемът е в самите нас и в сърцата на хората. ", "date": "2019.12.25", "title": "Патриарх Неофит призова да пазим рождественските обичаи и добрите нрави "}
{"url": "https://www.actualno.com/society/prognoza-za-vremeto-25-dekemvri-srjada-news_1418574.html", "text": "      Днес на много места ще има слаби валежи от дъжд, в планините и планинските райони – от сняг, като там ще се образува снежна покривка. Това съобщи за Агенция „Фокус” дежурният синоптик от Националния институт по метеорология и хидрология (НИМХ) Бояна Маркова. В сутрешните часове и привечер в Западна България и Предбалкана дъждът ще се примесва със сняг.      Ще продължи да духа умерен временно и силен северозападен вятър. Температурите ще продължат да се понижават, минималните ще са от 0° до 5°, а максималните ще са между 3° и 8°.   Атмосферното налягане ще е по-ниско от средното за месеца и ще остане без съществена промяна.\r\nПрез следващото денонощие облачността ще е предимно значителна, през нощта над Южна България временно ще се разкъса.  Над Черноморието облачността ще е значителна. Ще духа умерен северозападен вятър. Максимални температури на въздуха: 8°-10°. Температура на морската вода е 13°-14°. Вълнението на морето ще бъде около 2 бала.\r\nНад планините ще е предимно облачно с валежи от слаб сняг. Ще духа силен до бурен северозападен вятър. Максимална температура на височина 1200 метра около 0°, на 2000 метра – около минус 7°. ", "date": "2019.12.25", "title": "Прогноза за времето - 25 декември (сряда)"}
{"url": "https://www.actualno.com/music/babyface-clan-dead-mans-hat-na-jivo-v-club-terminal-1-news_1418621.html", "text": "      На 30-ти декември, един ден преди посрещането на Новата 2020-та година, ще бъдат на живо в  Club Terminal 1 от 22:00часа. Концертът ще продължи до 1:00часа. Това доказва, че за музиката няма ограничения нито във времето, нито в пространството. Събитието ще бъде грандиозно. Не го пропускайте!      Билетите струват 15 лева и могат да се  Участие ще вземат: Babyface Clan  Nasso - voices/gyrating\r\nIvo Stoyadinov-Charlie - китара\r\nBobby Stru - бас     ", "date": "2019.12.25", "title": "Babyface Clan"}
{"url": "https://www.actualno.com/europe/kakvo-podarjavat-vienchani-na-koleda-news_1418587.html", "text": "      335 млн. евро ще похарчат жителите на австрийската столица за Коледа.      Проучване, направено по поръчка на Стопанската камара на Виена, показва, че виенчани обичат да купуват подаръци. 90 процента от тях, тоест 1,5 млн. души, са планирали  да купят от осем до девет подаръка което означава, че под коледните дръвчета ще има над 12 млн. красиво опаковани подаръка. Планираните разходи за коледни подаръци са на миналогодишното високо ниво – очакванията са, че виенчани ще отделят средно по 350 евро от бюджета си са коледни подаръци. За 50 процента от анкетираните, а това е повече отколкото през миналата година, купуването на коледни подаръци има голямо значение. Виенските търговци поглеждат към коледната търговия тази година с премерен оптимизъм. 28 процента очакват покачващи се обороти по Коледа в сравнение с 2018 г., 60 процента разчитат да достигнат високото ниво от миналата година, а 20 процента очакват леко намаление на продажбите.   На първо място сред предпочитаните подаръци отново са книгите. 48 процента от анкетираните ще сложат книги под коледното дърво. Ваучерите продължават да са на второ място в класацията за 38 процента от анкетираните. Дрехите като подарък и тази година запазват 3-то място преди играчките. Сред предпочитаните коледни подаръци са козметика, бижута и билети за концерт или опера и театър. Оказва се, че парите в брой не излизат от мода като коледен подарък и 20 процента ще подарят именно пари, предаде БГНЕС.\r\nВиенчани продължават да се вдъхновяват за избор на подарък по търговските улици и смятат да ги купят в центъра на града или в кварталите, в които живеят и работят, но информацията в интернет играе все по-важна роля. Две трети от анкетираните са заявили, че правят избора си в интернет, 38 процента от участвалите в проучването ще купят подаръците онлайн. Онлайн пазаруването е предпочитано сред хората на възраст между 15 и 29 години. Стопанската камара на Виена провежда информационна кампания под мотото \"Който обича Виена, пазарува във Виена!\". Целта на кампанията е да се подкрепят местните производители и търговци, тоест тези, които плащат данъци във Виена.   ", "date": "2019.12.25", "title": "Какво подаряват виенчани на Коледа?"}
{"url": "https://www.actualno.com/curious/koj-izmisli-ukrasjavaneto-na-elha-news_1418588.html", "text": "      Невъзможно е да си представим зимните празници без елха. А традицията да се „гизди” зелената горска красавица се е появила не чак толкова отдавна.      Под елхата, украсена с ярки играчки, разноцветни и лъскави гирлянди, се събират и деца, и възрастни. Дори да е малка, дори да е пластмасова, но на Рождество задължително трябва да има елха.\r\nНеслучайно на немски език тя се нарича Weihnachtsbaum, т.е. рождественско дърво. Елхата като езическо дърво   Елхата невинаги е била задължителен атрибут по време на рождественските празници. Обичаят да се украсява датират едва от преди няколкостотин години. И се е появил в Германия.\r\nВярно е, че вечнозеленото дърво е използвано от човека при различни обреди. Германските племена са украсявали жилищата си с елхови клонки още преди да приемат християнството. С тяхна помощ е трябвало да бъдат отпъждани злите духове на тъмнината и студа.\r\nПървите писмени източници за украсени елхи датират от 1605 г. Летописецът описва празникът Рождество в немскоезичния Елзас (който днес е на територията на Франция – бел. ред.) по следния начин: „На Рождество тук поставят в домовете елхи, а по клоните им закачат рози от цветна хартия, ябълки, сладки, парченца захар и лъскави ленти”.       Рождественските дървета отначало са се появили в домовете на богатите търговци и аристократи. Освен това с позлатени ябълки и гирлянди от орехи в Средновековна Германия са украсявали не само елхи, но и борове, както и клоните на вишневи и букови дървета. Този обичай е бил разпространен първоначално в протестантските области на Германия. В католическите на елхата дълго време се е гледало като на езически символ. Елхови топки, гирлянди и орехи Рождественската елха става задължителен атрибут чак през XIX век. През първата половина от него елхи са поставяни редовно в дворците на крале и царе във Франция, Германия, Англия, Дания, Норвегия и Русия. По-късно празничната украса на елхите изгубила своята елитарност и обикновените хора започнали да си да си я купуват от коледните пазари.\r\nВ различните части на Германия елхата е била украсявана по различен начин. Първата стъклена топка за коледното дърво е била издухана в Тюрингия преди около 400 години. Някъде са украсявали клоните с картофи или ябълки, на други места – с джинджифилови бисквити, моркови и орехи. Празничната украса е била допълвана от хартиени звезди, снежинки, гирлянди и фигурки на ангели.\r\nПрез 1850 г. отново в Тюрингия е поставено началото на промишленото производство на украшения за елха. Майсторите правели от стъкло и дърво камбанки, сърчица, фигури на птици и животни, топки, шишарки, орехи и какво ли още не.      Модата с елховите играчки Долу-горе по това време върху елхите се появило и осветление. Дълго време се е смятало, че украсата със свещи е привилегия на аристокрацията и богатите граждани. Останалите хора просто не са можели да си позволят да запалят скъпите свещи от натурален пчелен восък „заради едната красота”. Ето защо те били принудени да се любуват на великолепните пламъци върху елхите, като гледали през прозорците в богатите къщи на съседите си.\r\nСвещите поевтинели едва през XIX век, когато започнали да произвеждат свещите от стеарин ( бяло или жълто мастно вещество, продукт от животински или растителни мазнини, използвано за производството на свещи, сапун и др. – бел.ред.). Тогава свещи се появили и върху елхите на хора с по-скромни възможности. По-късно те отстъпили място на гирляндите от електрически лампички.\r\nОколо 1870 г. рождественската елха придобила окончателно вида, в който я познаваме днес – с топки, фигурки, лампички и лъскави гирлянди.\r\nУкрасата ѝ, обаче, подобно на дрехите на кокетна девойка, е изложена на постоянно променящите се модни капризи.   През XVII век в домовете на богатите хора на почит били баснословно скъпите тогава играчки от стъкло и порцелан, ръчно изрисувани от известни художници. За бедните оставали плодовете и хартиените украшения.\r\nПо време на промишлената революция в края на XIХ и началото на ХХ век върху елховите клонки „кацнали” велосипеди, автомобили, парни локомотиви и самолети.\r\nГерманците са можели да следят строго капризите на рождественската мода, благодарение на създадения мощен отрасъл за производство на коледни украшения. Десетина големи и около 40 малки предприятия са били заети в този сектор.\r\nВ Европейския съюз и до днес Германия няма сериозна конкуренция в тази област. При това германците не само че ползват тези играчки, но и ги изнасят.\r\nГермански коледни играчки се продават в други държави за няколко десетки милиона евро годишно. Повече от половината износ е предназначен за САЩ. Постоянни клиенти на едро на германските майстори са Австрия, Швейцария и Италия. ", "date": "2019.12.25", "title": "Кой измисли украсяването на елха?  "}
{"url": "https://www.actualno.com/chronicles/koledna-pesen-na-charlz-dikens-e-prochetena-za-pyrvi-pyt-v-efira-na-radio-cbs-news_1418573.html", "text": "      „Коледна песен“  е новела от Чарлз Дикенс. За първи път е публикувана на 19 декември 1843 г. Произведението е едно от най-разпознаваемите в творчеството на Дикенс.Главен герой е старият скъперник Ебенизър Скрудж. Той се интересува единствено от парите си. В нощта срещу Коледа го посещава духът на стария му съдружник Марли, който го предупреждава, че душата му е обречена, ако не се промени. След това го посещават духовете на миналите, настоящите и бъдещите коледи. Скрудж вижда своето минало, настояще и променя своя мироглед за заобикалящия го свят.      И в наши дни повестта е изключително популярна – адаптирана е многократно за кино, театър, опера, радио и телевизия.   Между 1843 г. и 1848 г. Чарлз Дикенс публикува пет повести, специално посветени на Коледа: „Коледна песен в проза“ (1843 г.), „Камбаните“ (1844 г.), „Щурецът на огнището“ (1845 г.), „Битката за живота“ (1846 г.) и „Преследваният човек“ (1848 г.). И петте творби съставят сборник, наречен „Коледни песни“. На български са преведени всички творби без „Преследваният човек“.\r\nДикенс е смятал, че една трогателна история, показваща бедността и социална несправедливост, ще има много по – голямо въздействие, отколкото полемичен памфлет или есе.  За написването на коледните си истории Дикенс получава вдъхновение от собственото си детство, което е било тежко и унизително. За създаването на образа на Ебенизър Скрудж се е повлиял от този на баща си. ", "date": "2019.12.25", "title": "\"Коледна песен\" на Чарлз Дикенс е прочетена за първи път в ефира на радио CBS"}
