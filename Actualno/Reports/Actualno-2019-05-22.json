{"url": "https://www.actualno.com/art/nagrajdavat-hudojnika-hristo-panev-s-orden-sv-sv-kiril-i-metodij-news_751494.html", "text": "    Христо Панев е художник живописец с богато творчество, любимо на български и чуждестранни ценители на изобразителното изкуство. Взимайки предвид големите му заслуги в областта на културата и изкуството, Българското правителство предлага на президента Румен Радев да издаде указ за награждаването му с , съобщиха от правителствената информационна служба.      Христо Панев е роден през 1942 година в село Крепост, община Димитровград, където твори активно и досега. Училище „Христо Ботев“, с. Крепост /Сграфито/  Дипломира се като художник по през 1969 г. От 1976 г. е член на „Съюза на българските художници“. Член е и на Международната академия за изкуство към UNESCO „Нова ера“ и почетен член на Руската държавна академия по изкуствата. , където в района на Самоводската чаршия се намира и семейната галерия „Панев“. В галерията истински ще ви завладее красивото изкуство на художниците, представени там.      Христо Панев твори в областта на живописта, графиката, илюстрацията на книги и монументалните изкуства. Негови картини се намират при ценители в България, САЩ и много страни от Европа и Азия (Германия, Швейцария, Австрия, Словакия, Унгария, Италия, Русия, Турция) и др.   за своя принос за развитието на града и общината, и на още много други отличия и награди за своите художествени произведения.    В семейството на Христо Панев всички са художници - съпругата му Иваничка Панева е изтъкнат живописец, известна с красивите си пейзажи на Велико Търново, а синът му Габриел Панев е модерен художник от младото поколение български творци. ", "date": "2019.05.22", "title": "Награждават художника Христо Панев с орден \"Св. Св. Кирил и Методий\""}
{"url": "https://www.actualno.com/vidin/obshtina-vidin-vyzstanovi-turskija-baruten-sklad-news_751527.html", "text": "     Община Видин възстанови в първоначалния му вид турския барутен склад, който се намира в непосредствена близост до крепостта „Баба Вида“ в Крайдунавския парк.       Това е единственият вкопан в земята барутен склад на територията на страната ни, който е възстановен. Кметът Огнян Ценков днес посети обекта и потвърди, че ръководството на Общината изпълнява намерението си да облагороди стъпка по стъпка тази зона, където е разположена голяма част от културно-историческите забележителности в град Видин и други любопитни за туристите обекти.   „Преди две години с европейски средства извършихме ремонт и цялостна реставрация на турския склад и го превърнахме в един прекрасен Епиграфски център – Археологически музей на закрито с широк обществен достъп. На 20 май получихме решение от Министерството на регионалното развитие и благоустройството, във връзка с кандидатстването ни миналата година по Оперативна програма „Региони в растеж“, приоритетна ос 6 – „Регионален туризъм“ за одобряване на проекта за възстановяването на Видинската Синагога. Безвъзмездното финансиране ще бъде в размер на 8 275 000 лв. и още 1 500 000 лв. от фонда-посредник, за да възстановим в цялото й великолепие тази знакова сграда като културен център „Жул Паскин“. Използвам възможността още веднъж да благодаря на Правителството за това, че подкрепи за пореден път Община Видин и осигури европейско финансиране, на Организацията на евреите в България „Шалом“ и регионалното й сдружение във Видин за благородния жест да дарят Синагогата и сега ние сме на старта да вдъхнем нов живот на тази невероятна сграда“, каза Ценков. Кметът поясни, че турският барутен склад е възстановен със средства от общинския бюджет в размер на 16 000 лв., като ремонтните дейности са извършени от фирма „Универсал Ж“ с управител Жоро Василев.\r\nФионера Филипова, директор на Регионалния исторически музей, заяви, че съоръжения като барутния склад са малко известни в българската историография. Те са свързани с името на султан Баязид II, който управлява между 1481-1512 г., когато Османската империя започва сама да изработва барут. В началото в складовете се е правел барут, а впоследствие се е съхранявал, заедно с муниции и оръжие. Барутният склад няма статут на паметник на културата и няма категорични данни от кой период датира. Друг възстановен барутен склад със същите размери се намира в гр. Ардино, но той не е вкопан в земята.  Възстановяването на барутния погреб във Видин е направено изцяло в автентичния му вид - покривът е от пръст и затревен. „Тъй като помещението е влажно и вкопано в земята, в него не биха могли днес да бъдат изложени движими културни ценности. Целта беше да облагородим този район, защото барутниците са се намирали в отбранителната зона на „Баба Вида“, коментира Филипова. ", "date": "2019.05.22", "title": "Община Видин възстанови турския барутен склад"}
{"url": "https://www.actualno.com/varna/novijat-bulevard-levski-vyv-varna-e-pusnat-no-vse-oshte-ne-e-vyveden-v-eksploatacija-news_751557.html", "text": "    След вчерашните проблемите с най-големия инфраструктурен проект от десетилетия насам във Варна вече са на лице: свлечени земни маси, пропаднал стълб за улично осветление, наводнени участъци, огромни дупки и други.      В тази връзка още снощи бе изпратено извънредно прессъобщение от Община Варна, касаещо щетите от дъжда, което по-късно бе споделено и от кмета Иван Портних. В съобщението се казва, че проблем със строителството няма, а се дължели на факта, че обектът все още не е приключен и по него се работи. Няма как да не ни направи впечетление, че от общината посочват, че новият булевард все още не е въведен в експлоатация, нищо, че от същата пресслужба преди месец изпратиха съобщение как лично кметът Иван Портних и премиерът Бойко Борисов пускат движението по булеварда.    Въпросът е как на 25 април 2019 се съобщава официално: Срокът е спазен! Кметът на Варна и примиерът пускат движението по булевард \"Васил Левски\", а на 21 май 2019 общината заявява: Булевардът все още не е въведен в експлоатация! Противоречивите изказвания ни карат будят съмнения доколко е законно пускането на движението по новия варненски булевард, без обектът да е въведен в експлоатация и без да има задължителните акт 16 и 17. ", "date": "2019.05.22", "title": "Новият булевард \"Левски\" във Варна е пуснат, но все още не е въведен в експлоатация"}
{"url": "https://www.actualno.com/europe/niderlandija-razbi-onlajn-usluga-za-prane-na-milioni-v-kriptovaluti-news_751544.html", "text": "     Нидерландски следователи съобщиха, че са разбили една от най-големите онлайн услуги за пране на на стойност стотици милиони евро годишно.       Данъчните и федералните прокурори са конфискували шест сървъра в Нидерландия и Люксембург, изваждайки от мрежата услугата за Bestmixer.io, заяви криминалният филиал на нидерландската данъчна служба (FIOD).   Bestmixer.io е една от трите най-големи онлайн услуги за смесване, които се занимават с биткойни, биткойн кеш и Litecoins. Тя стартира преди година и досега е генерирала продажби от поне 200 милиона долара (25 000 биткойни).\r\nТака наречените \"крипто-смесителни услуги\" се използват от престъпниците в Darknet, за да прикрият произхода на виртуалната валута\", се казва в изявлението на FOID.  Услуги като Bestmixer.io се заплащат за \"изпиране\" на онлайн валута като Bitcoins за комисионна, изтривайки следи от произхода на парите, се казва в него.\r\n\"Хората използват услугата за смесване, очевидно за да засилят анонимността си. Нашите разследвания показват, че голяма част от валутата има криминален произход или местоназначение,\" казват от FIOD.   \"Този миксер се подозира, че е използван  за да прикрие криминални парични потоци и да пере пари\".    Общо, пазарите на Darknet генерират около 800 милиона долара годишно.\r\nКлиентите на Bestmixer.io са от цял свят \"основно в  САЩ, Германия и Холандия\", заявиха от FIOD.\r\nРазследването започва след доклад на американската фирма за киберсигурност McAfee. Досега не са извършвани арести. ", "date": "2019.05.22", "title": "Нидерландия разби онлайн услуга за пране на милиони в криптовалути  "}
{"url": "https://www.actualno.com/kustendil/peti-lekoatletichen-turnir-decata-na-kustendil-se-provede-na-stadion-osogovo-news_751562.html", "text": "     Петият пореден лекоатлетичен турнир \"Децата на Кюстендил\" се проведе днес, 22 май, на стадион \"Осогово\". Турнирът се организира от Спортен клуб по лека атлетика \"Цвети Кирилова\", съвместно с Иван Костов и 2-ро ОУ \"Даскал Димитри\".          На тазгодишното издание на турнира повече от 70 деца взеха участие в три състезателни категории - дълъг скок, 60 м и 400 м гладко бягане, като най-бързите спечелиха златен, сребърен и бронзов медал, грамота и специални подаръци от клуба. \r\nОфициални гости на церемонията по награждаването бяха кметът на община Кюстендил - Петър Паунов, областният управител - Виктор Янев, директорът на ОУ \"Даскал Димитри\" - Анелия Велинова, а след края на официалната церемония организаторите - в лицето на прочутата кюстендилска лекоатлетка Цвети Кирилова, изненадаха всички млади спортни таланти със специална томбола и много подаръци за всички учадтници.  Турнирът се проведе на откритата писта на стадион \"Осогово\" в Кюстендил, където времето беше прекрасно и слънчево, а участниците останаха очаровани от изненадите, наградите и чудесния спортен празник, предаде кореспондент от града за Actualno.com. ", "date": "2019.05.22", "title": "Пети лекоатлетичен турнир \"Децата на Кюстендил\" се проведе на стадион \"Осогово\""}
{"url": "https://www.actualno.com/society/novinite-naj-vajnoto-za-denja-22-maj-news_751537.html", "text": "    Редакционният екип на Actualno.com ви представя най-важните новини за изминалия ден.       Сагата около имотите на премиера Бойко Борисов продължава с ново разкритие. Според информация на Атанас Чобанов от разследващия сайт \"Биволъ\" премиерът е пропуснал да декларира жилищна постройка. И строителното разрешение, и удостоверението за въвеждане в експлоатация са на името на Бойко Борисов. Постройката обаче отсъства от имотната декларация на премиера както за 2009 г., така и в следващите години.   Главният прокурор Сотир Цацаров е част от \"Апартаментгейт\". Това смята сайтът за разследваща журналистика \"Биволъ\", който публикува нотариален акт за вила на Цацаров в летовището \"Св. Константин\" над град Пещера. Според документите, Цацаров и жена му Меглена купуват къща от 75 квадрата за 58 674,90 лева т.е. 30 000 евро. Данъчната оценка на имота е 22 785,80 лева, а разгънатата му площ е 139,75 кв. метра. Но \"Биволъ\" твърди, че в района няма готова вила, която да струва под 60 000 евро т.е. двойно. Бул Инс\" взе решение да обезщети наследниците на всички загинали в катастрофата край Своге миналата година с обезщетение от 50 000 лв., съобщи пред журналисти изпълнителният директор на застрахователното дружество Стоян Проданов. \"Правим това заради обществения натиск, който е голям, и дългосрочните интереси на дружеството. Продължаваме да сме убедени в правотата си да изплатим само малка символична сума\", каза Проданов.     , тъй като според тях при трагедията при Своге не е извършван обществен превоз и липсват документи за такъв, а става въпрос за споделено пътуване, което не се покрива от застраховката. \"Несъвършенство в законодателството\" е причината, поради която партиите и коалициите в Народното събрание са получили 13.20 лв. субсидия, вместо записаните в закона 11 лв. Това каза финансовият министър Владислав Горанов пред Economic.bg преди официалната първа копка на газовата връзка с Гърция, на която присъстваха българският премиер Бойко Борисов и гръцкия му колега Алексис Ципрас. След сезиране от информацията в телевизионното предаване \"Шоуто на  Слави\", главният прокурор Сотир Цацаров разпореди на Върховната  административна прокуратура проверка по реда на надзора за законност.   През 2015 година Иван Такев дарява кръв. Тогава е установено, че е  болен от Хепатит С, но никой не счита за нужно да го уведоми. Мъжът  разбира за болестта си през март тази година, когато решава да дари кръв  отново. Тогава от регистратурата на центъра по хематология му  съобщават, че има забрана и да отиде да провери защо. Как си? Много се радвам, че съм в България – така започна срещата между премиера Бойко Борисов и гръцкия му колега Алексис Ципрас. Ципрас дойде, за да даде заедно с Борисов началото на изграждането на междусистемната газова връзка между България и Гърция. Газовата връзка е с дължина 182 км., от които 150 км. са на българска територия. Тя започва от Комотини, Гърция и се свързва с българската газопреносна система на Стара Загора. Техническият ѝ капацитет е от 3 до 5 млрд. куб. метра. Общата стойност на проекта е 220 млн. евро. Смятам, че Борисов се притеснява от евентуална загуба и затова се тревожи от измислени сценарии. Ангажирани сме да правим паралелно преброяване, но вече постъпват сигнали за районни управления на МВР, за използване на страх и натиск върху хората. Това заяви в ефира на Нова телевизия лидерът на БСП Корнелия Нинова. Има ли държавен орган в България, част от действията на който не подлежат на съдебен контрол? И колко опасно може да е това? Според председателя на Върховния касационен съд (ВКС) Лозан Панов това е прокуратурата и по-точно главният прокурор. Той сподели гледната си точка и пред президента Румен Радев по време на консултациите относно избора за следващ главен прокурор: \"Главният прокурор на България има правомощията и монопол да повдига на когото си поиска, когато си поиска и за каквото си поиска обвинение. Наред с това липсата на контрол върху неговата дейност го прави най-силната политическа личност\". Конкретен практически пример какво се случва що се отнася до някои актове на държавното обвинение – например постановленията за привличане на обвиняем към отговорност, беше подробно описан пред Actualno.com от пряк участник в случая, който ще представим в следващите редове. Рискът от използване на ядрено оръжие е най-висок от Втората световна война насам, предаде Reuters, цитирайки високопоставен експерт по сигурността от ООН. Според директора на Института за изследвания в областта на разоръжаването на ООН Рената Дуан светът трябва да се отнесе по-сериозно към този въпрос, който тя определи като \"неотложен\". яма да позволя българските превозвачи да бъдат заставени да отчисляват към фирми с офшорно минало и подставени лица \"Не аз съм човекът и не БСП е партията, която ще се поддадат на икономически натиск. Стоя зад думите си за Телетол\". Това заяви на пресконференция в централата на партията зам.-председателят на ПГ на \"БСП за България\" и председател на Националния предизборен щаб на БСП Георги Свиленски. Всеки вход ще избира размера на такса сградна инсталация, но тя трябва да варира от 20 до 40% от общите разходи за парно. Това предвиждат промени в наредбата на Министерство на енергетиката за топлоснабдяването. Според експерти това може да доведе до по-ниски сметки за парно. ", "date": "2019.05.22", "title": "Новините: Най-важното за деня, 22 май"}
{"url": "https://www.actualno.com/politics/i-cacarov-lysna-v-apartamentgejt-s-evtina-vila-video-news_751573.html", "text": "    Главният прокурор Сотир Цацаров е част от \"Апартаментгейт\". Това смята сайтът за разследваща журналистика \"Биволъ\", който публикува нотариален акт за вила на Цацаров в летовището \"Св. Константин\" над град Пещера.      Според документите, Цацаров и жена му Меглена купуват къща от 75 квадрата за 58 674,90 лева т.е. 30 000 евро. Данъчната оценка на имота е 22 785,80 лева, а разгънатата му площ е 139,75 кв. метра. Но \"Биволъ\" твърди, че в района няма готова вила, която да струва под 60 000 евро т.е. двойно.    Реално сделката е движена от жената на Цацаров – Меглена, която купува вилата от Константин Джаров. Поставен е и въпросът кога е направена сделката т.е. в каква фаза на строежа на въпросната къща.  От няколко дни летовището \"Св. Константин\" е най-новото село в България, обявено с Указ на Президента на Републиката Румен Радев №107/08.05.2019 г. по предложение на МРРБ и Министерски съвет от 03.05.2019. Летовището е популярен курорт заради чистата природа, красивите гледки на близкия язовир Батак и близостта до Пещера и Пловдив.  Лично цар Фердинанд го е обявил за курорт през 1901 г. В момента там има над 1000 частни вили.\r\nОказва се обаче, че собствениците на вили в \"Св. Константин\" ще плащат по-ниски имотни данъци, тъй като Общинският съвет в Пещера ще вземе решение и се позовава на промените в Закона за местните данъци и такси, както и на това, че \"Св. Константин\" вече е село. Под давление на \"Обединени патриоти\" , според която имотите в курорти, които не са основно жилище, трябва да се облагат с по-висок данък – между 0,4 и 0,7% от данъчната оценка на имота, като зависи дали е в курорт с национално значение или не. Само че през тази година , защото Конституционният съд обяви мярката за противоконституционна. ", "date": "2019.05.22", "title": "И Цацаров лъсна в \"Апартаментгейт\" с евтина вила (ВИДЕО)"}
{"url": "https://www.actualno.com/sofia/v-sofija-ima-bum-na-uhapvanijata-ot-kyrleji-news_751585.html", "text": "     Бум на кърлежите в София отчитат експертите. Причината са относително високите температури през зимата и валежите в последните дни. В резултат на това популацията е по-голяма, а кърлежите тази година много по-активни.       „Днес аз съм извадил около 10 кърлежа, колегите вадят непрестанно. Последните 2 седмици непрестанна част от дежурствата са поне 10-15 човека с кърлежи”, споделя д-р Иван Пройнов от Спешното отделение на УМБАЛ \"Св. Анна\" пред Нова телевизия.   Отчетен е и рекорд – 50 са намерени по главата на дете, което през последните дни си е играло в Южния парк в София. От негово приятелче пък лекарите извадили близо 30. Състоянието и на двете деца е добро.\r\n„Няма възпалени участъци, тъй като това са ларви или нимфи, които са новоизлюпени, съвсем скоро забити. Просто те са попаднали инцидентно на място, където е имало снесени яйца. Един кърлеж снася от 2 000 до 15 000 яйца”, каза началникът „Паразитология и ДДД”, РЗИ- София - град Цезарина Илиева.  „Отчитаме по-голяма активност от нормално на хора, които идват с кърлежи. Те са много по-дребни от обикновено”, допълва още д-р Пройнов. Парковете и тревните площи са обработени още през април, а по разпореждане на Общината някои от тях и повторно. Въпреки това дъждовете са оказали влияние, смятат специалистите по дезинфекция.   „Яйцата малко или много не се повлияват от обработките. Фактът, че от началото на годината имаме много по-често малки кърлежчета – говори, че годишните обработки са редуцирали възрастните кърлежи”, заяви Цезарина Илиева.    Именно възрастните екземпляри често са носители на лаймска болест. От началото на годината здравните инспектори отчитат отколкото за същия период на миналата година.\r\n„Това заразяване с опасните заболявания може да стане само след като кърлежът се нахрани, това става след 24 часа след ухапването”, обясни д-р Иван Пройнов. „Бих апелирала към всички родители да оглеждат своите деца в тези рискови месеци от годината. Подходящо облекло, да не се сяда директно на тревата, да се избягва храстовидната растителност, да се използват и репеленти, които се нанасят върху кожата и върху дрехите”, съветва Цезарина Илиева.     ", "date": "2019.05.22", "title": "В София има бум на ухапванията от кърлежи"}
{"url": "https://www.actualno.com/starazagora/300-hil-lv-za-83-dekara-ulici-v-bivshija-atz-odobri-pravitelstvoto-news_751420.html", "text": "     300 хил. лв. допълнителни трансфери по бюджета на община Стара Загора одобри Министерският съвет (МС) , съобщава правителственият пресцентър.      Средствата ще се използват за придобиването на малко на 83 декара поземлени имоти от землището на с. Хрищени за изграждане на техническа инфраструктура, която ще подпомогне развитието на местната икономика.   Тези площи са улици на територията на бившия химически комбинат, които след приватизацията се оказали частна собственост.\r\nДържавната помощ беше обещана от министър-председателя Бойко Борисов при посещението му в Стара Загора в края на миналата седмица. На следващата си сесия местният общински съвет трябва да вземе решение за откупуване на имотите.   ", "date": "2019.05.22", "title": "300 хил. лв. за 83 декара улици в бившия АТЗ одобри правителството"}
{"url": "https://www.actualno.com/vraza/kniga-za-botevija-chetnik-pop-sava-katrafilov-shte-poluchat-biblioteki-i-uchilishta-vyv-vraca-news_751457.html", "text": "     В навечерието на Ботеви дни 2019 правнукът на Ботевия четник поп Сава Катрафилов ще дари 150 броя от една книга на библиотеки и училища във Враца. Произведението е посветено на живота и делото на неговия прадядо.       Атанас Катрафилов подарява летописната книга, която е част от поредицата „Апостоли”. В нея са описани историите на бележите войводи, четници, свещеници, възрожденци и общественици, развивали своята дейност в Бургас и региона.   Автор на книгата е инж. Стефан Апостолов - публицист и краевед от Бургас. Правнукът Атанас Катрафилов е помогнал със средства за нейното издаване.\r\nПоп Сава Катрафилов е роден в през 1836 г. в град Елена. Възпитаник на първото класно училище в България, Еленската Даскалоливница. Завършва духовна семинария в Болград, Русия. По-късно работи като учител в Търновско,Разград, Шумен, Бургас и др. селища на България . Приема свещенически сан и става архиерейски наместник в Разград. Заедно с това е участник в църковно-националната и революционна борба. През 1875 г. се отдава на делото на революцията и заминава за Румъния.  Събира малка чета, с която се присъединява към четата на Христо Ботев. Член на щаба на Ботевата чета. При слизането на Козлодуйския бряг поп Сава Катрафилов е този, който произнася клетвата на четата. Храбър в сраженията, ранен тежко в сражението при Милин камък на 18 май 1876. Според летописите, 40-годишният революционер намира смъртта си там, навярно доубит от турците.   ", "date": "2019.05.22", "title": "Книга за ботевия четник поп Сава Катрафилов ще получат библиотеки и училища във Враца"}
{"url": "https://www.actualno.com/business/bobeva-cenite-v-bylgarija-se-doblijavat-do-tezi-v-es-news_751574.html", "text": "     Цените на стоките и услугите в България се приближават към тези в ЕС, което означава, че няма да има сериозни ценови сътресения при влизането ни в . Това заяви финансовият експерт и бивш министър доц. д-р Даниела Бобева пред БНТ.      По думите ѝ, при влизането ни в еврозоната се очаква сериозен ръст на на онези стоки и услуги, които в България са най-ниски, сравнени с тези в ЕС - в частност покачване се очаква в цените на бирата, кафето и културните и развлекателните мероприятия.   Очаква се забавяне на икономиката в световен мащаб, което ще се отрази и на България. Засега тенденциите на забавяне са нормални, заяви доц. Бобева.\r\n\"При влошаване на външната среда и материализиране на вътрешните дисбаланси, е много вероятно и ние догодина да изпаднем в рецесия\", допълни тя.  По думите ѝ негативни сигнали към доходите няма, но е тревожна тенденцията разходите да са повече от приходите.    ", "date": "2019.05.22", "title": "Бобева: Цените в България се доближават до тези в ЕС"}
{"url": "https://www.actualno.com/curious/modnijat-gigant-prada-premahva-kojite-ot-kolekciite-si-news_751559.html", "text": "     Луксозната модна къща Prada обяви, че ще премахне животинската кожа от колекциите си, като се присъедини към удължаващия списък на дизайнерите, правещи такъв избор. Това предава БГНЕС.      Решението ще влезе в сила с колекцията пролет-лято 2020 за жените.   Италианската модна къща заяви, че решението й произтича от \"положителен диалог\" с Fur Free Alliance (FFA) на повече от 50 асоциации в около 40 страни, по-специално италианската група LAV и The Humane Society на САЩ.\r\nДруги големи имена, които са се отказали от използването на животинска кожа, са Armani, Burberry, DKNY, Donna Karan, Jean-Paul Gaultier, Gucci, Michael Kors и Versace.  Prada \"е ангажирана с иновации и социална отговорност, а нашата политика „без кожа“ ... е продължение на тази ангажираност\", гласи изявление на артистичния директор Миуча Прада.\r\n\"Фокусирането върху иновативни материали ще позволи на компанията да проучи нови граници на като същевременно задоволи търсенето на етични продукти\", добави тя.   Изявлението на Prada включва реакции от няколко групи за защита на животните, като ръководителят на програмата на FFA казва: „Това глобално движение бързо набира скорост и е много малко вероятно кожата да се върне като приемлива тенденция.\"     ", "date": "2019.05.22", "title": "Модният гигант Prada премахва кожите от колекциите си "}
{"url": "https://www.actualno.com/asia/ot-1-uni-trygva-vlak-plovdiv-odrin-news_751587.html", "text": "     Нова пътническа железопътна услуга между Турция и България ще започне да функционира на 1 юни. Това съобщи официален представител от Генералната дирекция на турските държавни железници (TCDD), цитиран от в. „Сабах“ и БГНЕС.      Вейси Алчънсу заяви, че TCDD и Българските железници са постигнали споразумение за новата пътническа линия, след като българските колеги поискали нова линия между втория по големина град в страната Пловдив и провинция Одрин в северозападна Турция.   \"Одрин приема всеки ден голям брой посетители от България. Смятаме, че тази услуга ще допринесе за икономиката на града\", добави той.\r\nАлчънсу  отбеляза, че графиците и цените на билетите на новата линия ще бъдат обявени в следващите дни.  Експресът Истанбул-София е единствената пътническа железопътна линия между страните, която също действа като линията, свързваща Турция с европейските линии.\r\nЛинията Истанбул-София бе открита през 2017 г. и работи ежедневно.    ", "date": "2019.05.22", "title": "От 1 юни тръгва влак Пловдив - Одрин "}
{"url": "https://www.actualno.com/society/marinov-mvr-da-ne-se-vyvlicha-v-predizborni-skandali-news_751563.html", "text": "     Изпратил съм писмо до ЦИК, в което искам ясно и точно да се определят правомощията и компетенциите на Министерството на вътрешните работи, за да няма спекулации след изборния процес. Не бива МВР да се въвлича в предизборни скандали. Искам задълженията ни да са ясно определени в съответните разписани процедури, за да не се стига до спорове и обвинения. Това заяви вътрешният министър Младен Маринов пред журналисти.      Повод за думите му бяха твърдения на зам.-председателя на БСП информация, че МВР оказва натиск върху партията през последните  10 дни.   Според Маринов до момента има седем досъдебни производства за различни нарушения, свързани с изборния процес . „Някои от тях са за нарушаване на физическата цялост на офиси и помещения на политически партии, други са свързани със сигнали за подготовка и действия за нарушаване на изборните правила. Всекидневно получаваме сигнали от цялата страна“, заяви той, цитиран от \"Фокус\".\r\n„Предупредителните протоколи се издават на база на информация и сигнали. Сами по себе си те са средство за предупреждение за евентуална подготовка за извършване на престъпление и не носят правни последствия, ако не бъде извършено такова. Ние издаваме предупредителни протоколи на физически лица. За 2017 година предупредителните протоколи бяха около 3 хиляди и петстотин, към този момент от доклада са около хиляда и двеста“, каза още Маринов.  \"Издадени са съответните заповеди и ние спазваме стриктно закона и нашите правомощия като институция, която трябва да гарантира добър обществен ред и охрана на изборните секции и нормалното протичане на изборния ден. Още от самото начало сме създали необходимата организация със съответните нормативни документи, включително и срещи с ЦИК и главния прокурор“, подчерта министърът. „Всичко, което сме извършили до момента е на база реално подадени сигнали. Те са докладвани в извършена е проверка и съобразно резултата от тази проверка или са прекратени или е продължена работата около изясняване на всички факти и обстоятелства“, обясни още той.\r\nМаринов обеща, че по всеки сигнал с конкретика, когато има нарушения на полицейските органи, ще се взимат бързи решения.   На въпрос на журналисти ще направи ли проверки дали е имало служители , които да извършват предизборни нарушения, той обясни, че организацията е направена така, че всеки съобразно изпълнява своите правомощия, както е по закон. „Има професионално ръководство, което организира нещата и всеки директор носи отговорност за своите действия. Всеки един сигнал се проверява и ще се изясни до пълната обективност до изясняване на всички факти и обстоятелства\", каза Младен Маринов.     ", "date": "2019.05.22", "title": "Маринов: МВР да не се въвлича в предизборни скандали"}
{"url": "https://www.actualno.com/curious/virtualen-putin-shte-vodi-shou-po-bbc-news_751571.html", "text": "     Компютърно генериран Владимир Путин ще бъде водещ на комедийно токшоу на BBC, с британския политически коментатор Алистър Кембъл сред онези, които мерят уменията си с руския лидер. Това предаде AFP.      Два кратки пилотни епизода на шоуто \"Тази вечер с Владимир Путин\" ще бъдат излъчени на канала BBC 2 следващия месец, всеки от които с по двама гости.   Но звездата на шоуто ще бъде 3D дигитален анимационен образ на Путин, който ще може да се разхожда и да седи зад бюрото, \"интервюирайки истински човешки гости пред студийната публика, всички в реално време\" ,\r\n\"Любимият на всички борещ се с мечки глобален властелин  Владимир Путин най-накрая постигна своята крайна цел - чат-шоу в BBC\", заяви британският телевизионен оператор.  \"Забравете световната политика, двата пилотни епизода на BBC 2  скоро ще бъдат световноизвестни марки за чат шоу и ще отбележат крайната победа на Влад, лидер на свободния свят.\"\r\nВ един от спектаклите измисленият Влад се опитва да се оправя със сложни въпроси около феминизма - в другия той благодари на Кембъл \"за участието си в такава бъркотия от неща\", казаха от BBC.   Великобритания и Русия са в нажежени отношения след отравянето на бившия руски шпионин Сергей Скрипал в град Солсбъри миналата година.     ", "date": "2019.05.22", "title": "Виртуален Путин ще води шоу по BBC"}
{"url": "https://www.actualno.com/society/promjana-vseki-vhod-shte-izbira-kolko-da-e-taksa-sgradna-instalacija-news_751588.html", "text": "     Всеки вход ще избира размера на такса сградна инсталация, но тя трябва да варира от 20 до 40% от общите разходи за парно. Това предвиждат промени в наредбата на Министерство на енергетиката за топлоснабдяването. Според експерти това може да доведе до по-ниски сметки за парно.       Всеки вход или блок с един вход ще гласува какъв да е размерът на такса сградна инсталация. Досега това се определяше от и топлинните счетоводители, предава \"Дарик\".   Емил Георгиев от Федерацията на потребителите обясни новостите в документа:\r\n„Когато потребителите решат, че тяхната сградна инсталация не трябва да е повече от 20-21 процента, тогава самите фирми за дялово разпределение ще трябва да се съобразяват, защото това влиза в този подзаконов нормативен акт и става задължение. Така че вече няма къде да отидат. Досега ги товареха с проценти, хората не знаят, изведнъж се оказват в тежка ситуация, идват при нас. Мъка е! Идват хора, при които сградната инсталация е по 100-150 лева на месец, без да ползват . Сега средно размерът на сградната инсталация е над 40 процента“.  Хората, които живеят в чужбина или в друг град, няма да се налага да осигуряват достъп на топлинните счетоводители, ако разполагат с водомери и топломери, които позволяват дистанционно отчитане, поясни Емил Георгиев. Ще се предприемат мерки и срещу кражбите на парно. „Факт е, че се извършват кражби. Сега се дава възможност на живущите да предприемат мерки срещу кражбите, т.е. да монтират пломби. Не мисля, че ще е скъпа инвестиция“, поясни Георгиев.   До 31 август ще се приемат на показанията на топломерите. След този срок възражения няма да се приемат и изравнителната сметка няма да се променя.    Топлинните счетоводители ще са задължени да отчитат уредите до 10 юли, а общата изравнителна сметка трябва да е готова до 15 юли. Новата наредба за топлоснабдяването подлежи на обществено обсъждане. ", "date": "2019.05.22", "title": "Промяна: Всеки вход ще избира колко да е такса сградна инсталация"}
{"url": "https://www.actualno.com/starazagora/zatvarjat-vremenno-chast-starozagorska-ulica-news_751487.html", "text": "    Централната отсечка на ул. „Цар Иван Шишман“ - от „Ген. Гурко“ до „Пазарска“, ще бъде затворена за моторни превозни средства до 15 юни , съобщават от община Стара Загора. Спирането на автомобилното движение в отсечката е за осигуряване на безопасната организация на изпълнението на строително-монтажните работи по нея като част от пешеходната зона на бул. „Цар Симеон Велики“, който се реновира в момента.      След приключването на планираните дейности движението на моторни превозни средства ще се нормализира незабавно по преценка на служителите, пряко ангажирани с охраната. ", "date": "2019.05.22", "title": "Затварят временно част старозагорска улица"}
{"url": "https://www.actualno.com/society/bul-ins-obyrna-palachinkata-shte-plati-obezshtetenija-za-katastrofata-pri-svoge-news_751498.html", "text": "    Застрахователната компания \"Бул инс\" промени решението си да не плаща обезщетения на близките на 20-те жертви от през август 2018 г., съобщава Капитал, позовавайки се на свои източници. По-късно от компанията официално потвърдиха тази информация.      \"Бул Инс\" взе решение да обезщети наследниците на всички загинали в катастрофата край Своге миналата година с обезщетение от 50 000 лв., съобщи пред журналисти изпълнителният директор на застрахователното дружество Стоян Проданов, цитиран от в. \"24 часа\".\r\n\"Правим това заради обществения натиск, който е голям, и дългосрочните интереси на дружеството. Продължаваме да сме убедени в правотата си да изплатим само малка символична сума\", каза Проданов. Той призова всички потърпевши да се обърнат директно към представителствата на \"Бул Инс\" в страната, а да не ползват услугите на посредници.\r\nПо-малко от 24 часа, след като стана ясно, че застрахователят е , компанията преосмисли ситуацията и ще изплати дължимата сума по застраховка \"Злополука\" – 50 000 лв.  Трагедията предизвика силен обществен отзвук, като се стигна до , повдигнаха се обвинения на длъжностни лица, бе и бе създадена нова агенция за пътна безопасност.\r\n\"Дружеството ни има финансовата възможност да изплати този 1 милион лева на наследниците на 20-те загинали. Миналата година ние изплатихме 90 млн. лева обезщетения, а за последните 10 години - 1 млрд. лева\", посочи още Проданов.\r\nТой заяви, че нямат претенции към наследниците на пострадалите, нито към фирмата превозвач. \"Претенции имаме само към тези, които упражняват натиск към нас. Ще реагираме срещу всяка медийна публикация, която засяга репутацията ни\", предупреди изпълнителният директор на \"Бул Инс\".    \"Бул инс\" отказваше да плати, тъй като според тях при трагедията при Своге не е извършван обществен превоз и липсват документи за такъв, а , което не се покрива от застраховката.   Причина за промяната на позицията е оказаният обществен натиск, включително и през регулатора – Комисията за финансов надзор (КФН), който се отразява негативно върху корпоративния имидж на компанията, както и на целия застрахователен пазар, отбелязва медията.\r\nКФН обяви, че в сряда сутринта е провела среща с ръководството на \"Бул инс\" с цел изплащане на законоустановения размер на обезщетението от 50 000 лв.\r\n\"Комисията провокира диалог със \"ЗД Бул Инс\" АД в посока изпълнение на задълженията им, така че да се осъществи изплащането на законоустановените обезщетения по застраховка \"Злополука\" на близките на загиналите в трагичния инцидент край град Своге. Комисията за финансов надзор ще продължи да съблюдава за правилното и справедливо отношение на застрахователите към техните клиенти\", заявиха от институцията.\r\nКФН задължи дружеството да плати обезщетения по сключената застраховка \"Злополука\" в предвидения размер до 50 000 лв. за всеки пътник. Според експерти обаче КФН не е в правомощията си да налага принудителни административни мерки с такъв текст, тъй като това е превишение на правомощията, а дали една щета подлежи на изплащане, или не е, обект на съдебен спор.   Голяма е вероятността обаче застрахователната компания да не се откаже от заведеното съдебно дело. Ако го спечели, тя ще има основание да поиска обратно изплатените суми на наследниците. ", "date": "2019.05.22", "title": "\"Бул инс\" обърна палачинката: ще плати обезщетения за катастрофата при Своге"}
{"url": "https://www.actualno.com/america/mnuchin-potrebitelite-shte-plashtat-poveche-zaradi-mitata-za-kitaj-news_751567.html", "text": "     Министърът на финансите на САЩ Стивън Мнучин призна, че потребителите може да плащат по-високи цени в резултат на наказателните мита, наложени на китайските стоки.       Забележките на Мнучин бяха в противоречие с посланието, което беше отправено  от президента Доналд Тръмп, който твърди, че Китай плаща мита, създавайки неочаквани приходи за правителството , предава БГНЕС.   \"В някои случаи може да има отражение върху нашите потребители\", каза Мнучин в свидетелски показания пред комисията на финансовите служби в Камарата на представителите.\r\nТой също така каза, че е говорил с висши мениджъри в Walmart  и други мега търговци на дребно, чиито продукти най-вероятно ще отбележат скок на цените поради търговската битка с Пекин.  \"Току-що говорих с много от тези изпълнителни директори ... може да има малък брой позиции, където митата могат да бъдат пропуснати.\"\r\nМнучин подчерта, че администрацията все още не е решила дали да да включи допълнителни стоки за 300 млрд. долара  в списъка с новите мита, като разшири наказателните мита на САЩ върху почти всичко, което САЩ купуват Увеличаването на цените може да бъде смекчено чрез освобождаване на някои категории стоки, каза Мнучин.       Той също така призна, че обезценяването на китайската валута би могло да противодейства на повишаването на цените.\r\n\"Не сме взели решение по въпроса ... Ако се спрем на освобождаване, няма да има увеличение на цените\", каза той.\r\n\"Не очаквам, че ще има значителни разходи за американските семейства.\"\r\nОфисът на американския търговски представител трябва да проведе публични изслушвания следващия месец за митата върху стоките за 300 милиарда долара, за да чуе мнението на обществеността и засегнатите компании, но мнозина вече са изразили силно противопоставяне на новите мита, включително производители на дрехи и обувки и търговци на дребно.\r\nИма предупреждения, че новите мита  ще бъдат \"катастрофални\" и ще повишат значително цените на потребителите.       ", "date": "2019.05.22", "title": "Мнучин: Потребителите ще плащат повече заради митата за Китай "}
{"url": "https://www.actualno.com/vraza/predstavlenie-za-poslednite-dni-ot-jivota-na-botev-shte-dade-start-na-botevi-dni-2019-news_751505.html", "text": "    С кратко театрализирано представление, което показва последните дни от живота на ще бъде дадено началото на празниците „Ботеви  дни 2019“. В композицията на пл. „Христо Ботев“ пред жители и гости на града ще оживеят сцени от парахода „Радецки”, прощалното писмо до Венета, последните боеве на четата и гибелта на поета. Представлението започва на 24 май, от 20:00 ч., на централния площад, носещ името на Войводата.      „ “ ще започнат с тържествено издигане на националния флаг, запалване на вечния огън и приветствие на кмета на Община Враца Калин Каменов. Веднага след церемонията, от 20:30 ч., на откритата сцена пред  Община Враца, ще започне концерт на рок-музикантите от група „Фондацията“.\r\nВ 21:30 ч. пред сградата на читалище „Развитие“ще бъде представено триизмерно светлинно-звуково шоу, посветено на 24 май – Денят на българската просвета и култура и на славянската писменост. ", "date": "2019.05.22", "title": "Представление за последните дни от живота на Ботев ще даде старт на „Ботеви дни 2019“"}
{"url": "https://www.actualno.com/europe/vyrhovnata-rada-otkaza-da-razgleda-zakonoproekti-na-zelenski-news_751548.html", "text": "     На извънредно заседание в сряда, насрочено по инициатива на новия президент на Украйна Владимир Зеленски, отказа да разгледа внесените от него два законопроекта за промени в избирателната система. Не бяха събрани достатъчно гласове за внасяне на документи за разглеждането им от парламента. Това предава ТАСС, цитирана от \"Фокус\".      „За съжаление, не успяхме да включим в дневния ред нито един от законопроектите“, заяви председателят на Радата Андрей Парубий след резултатите от съответните гласувания и закри заседанието.   Инициативата на за промяна на изборното законодателство получи подкрепата на само 92 депутати, а за процедурата за осъществяване на покупки за избирателната кампания – 127 гласа.\r\nТекстът на предложените от Зеленски промени в избирателния кодекс включваше намаляване на бариерата за влизане в парламента от 5% на 3%, както и преход от пропорционална мажоритарна система към изключително пропорционална избирателна система. Втората инициатива на държавния глава е техническа и се отнася до процедурите за възлагане на обществени поръчки по време на предизборната кампания. Основната дискусия обаче възникна на днешната среща по въпроса за партийните листи.  Председателят Андрей Парубий заяви, че текстът на законопроекта, който е влязъл в парламента, не включва въпроса за отворените списъци. Политикът заяви, че самият той е препрочитал законопроекта два пъти. „Бях изненадан и разочарован, че първата законодателна инициатива на президента Зеленски беше въвеждането на затворени партийни списъци. Преди няколко дни от тази трибуна имаше обещание за въвеждане на отворени списъци. Но за събаление, предложената ни система е с изцяло закрити партийни листи“- каза председателят.\r\nРъководителят на президентската администрация Андрей Богдан заяви вечерта на 21 май, че Зеленски е за приемането на избирателен кодекс с отворени списъци, но това е „невъзможно поради позицията на депутатите от Радата“. В това отношение, добави той, има компромис по отношение на затворените списъци. „Промените в действащото законодателство чрез общо съгласие на ръководителите на фракции, депутати и настоящия президент ще се отнасят именно до изключването от текста на закона на правилото, регламентиращо мажоритарната система, както и намаляване на преходната бариера от 5 на 3%. Това е компромис“, обясни той.   Въпреки това, както каза Нестор Шуфрич, депутат от „Опозиционната платформа - За живот“, в сряда по време на извънредно заседание на Радата, депутатите „цинично са измамили“ президента. „Ще кажа, че днес беше доста цинично да се обвинява някой за това, за което се договорихме вчера“, каза той. \"Ако сте се съгласили, че днес ще разгледаме такъв законопроект, не трябва да заблуждавате никого и веднага да кажете на президента, че не сте съгласни.“     ", "date": "2019.05.22", "title": "Върховната Рада отказа да разгледа законопроекти на Зеленски"}
{"url": "https://www.actualno.com/curious/dneven-horoskop-za-23-maj-news_751495.html", "text": "     Овен       Бъдете сигурни, че ще получите всичко според заслугите ви. Сега може да ви се вижда недостатъчно, но с времето ще разберете колко много притежавате. Телец Днес не се притеснявайте излишно за неща, които не зависят от вас. Така само може да изхабите ценни нерви и време. Важното е да съхраните спокойствието си.   Близнаци Днес не си мислете, че целият свят ви наблюдава. Може да си позволите някои волности, стига да нямат прекалено крайни последици. Рак     Днес се постарайте да подредите приоритети си в главата. Вече сте дали някои сигнали, които могат да бъдат изтълкувани във ваш ущърб от страна на партньора ви. Лъв През този ден бъдете верни на себе си и на принципите си. Много вероятно е да се окажете под сериозна атака от хора, които искат да ги атакуват. Не се подавайте. Дева През този ден може да бъдете зарадвани с неочаквана придобивка. Помислете за най-добрия начин да се възползвате от нея, така че да не ви завиждат.   Везни Днес потърсете истината около вас. Много вероятно е да  я откриете на невероятно място или да дойде от човек, който най-малко очаквате. Скорпион Днес не е задължително да сте честни с останалите. Бъдете верни на себе си и на вашите разбирания. Никой не може да ви упреква за това. Стрелец Днес потърсете второ мнение, ако се чудите по служебен въпрос. Много вероятно е истината да е комбинация от двете предположения. Козирог Днес не бъдете съдници, дори и на себе си. Всеки може да намери вина и недостатък, фокусирайте се върху положителното. Водолей Днес не бързайте да покорявате, не достатъчно известни върхове. Рискувате да не прецените силите си правилно и да претърпите неуспех. Риби Днес не възлагайте големи надежди да се случат чудеса. Всъщност те са възможни, но само благодарение на вашите неуморни усилия и упоритост. Покажете ги. ", "date": "2019.05.22", "title": "Дневен хороскоп за 23 май"}
{"url": "https://www.actualno.com/africa/haftar-othvyrli-vyzmojnostta-za-primirie-v-libija-news_751590.html", "text": "     Либийският военачалник Халифа Хафтар е заявил в разговор с френския президент Еманюел Макрон, че условия за примирие в страната му няма, въпреки че той е готов да преговаря, когато те се появят. Това предаде Reuters, цитирана от БНР.      Макрон от седмици настоява за безусловно примирие , след като в началото на април Хафтар стартира офанзива към либийската столица, контролирана от международно призната администрация. Военачалникът от своя страна е свързан с паралелна либийска власт в Тобрук.   „Недоверието, което виждаме между либийските играчи по-силно от всякога“, заяви източник от френското президентство след среща на Макрон и Хафтар в Париж.\r\nРеакцията на Хафтар на въпрос за край на бойните действия била да попита „с кого да преговаря за примирие“, тъй като според него подкрепяното от ООН правителство в Триполи гъмжи от милиции.  „Готов съм за политически диалог, когато има условия за него“, казал Хафтар.\r\nСнимка: Архив    ", "date": "2019.05.22", "title": "Хафтар отхвърли възможността за примирие в Либия"}
{"url": "https://www.actualno.com/varna/vrychiha-nagradi-varna-na-oficialna-ceremonija-news_751506.html", "text": "    В навечерието на - Деня на българската просвета и култура и на славянската писменост, 40 личности и колективи с постижения в областта на културата, науката и образованието бяха отличени с награда „Варна“. Тържествената церемония се проведе днес и бе организирана от дирекция „Култура и духовно развитие“.      На събитието присъстваха кметът на Варна Иван Портних, председателят на ОбС Тодор Балабанов, представители на местната власт, гражани и журналисти.\r\n„Носете наградата с чест, достойнство и отговорност! Всички дейци на образованието, на науката и културата са ценни за Варна, защото резултата от Вашия труд е онази добавена стойност в нашия живот, която дава смисъл“, обърна се кметът към наградените.\r\nТази година голямата награда \"Варна\" бе присъдена на Гаро Левон Кешишян – фотограф-художник, за високите му постижения и принос към българската и световна фотография. Колективна награда получи хора на варненските момчета и младежи при Хорова школа „Проф. Марин Чонев“ с диригент Дарина Кроснева-Стаменова, които благодарение на ярките си художествено-творчески постижения и по случай 50-годишния им юбилей, основателно заслужиха това престижно отличие.   Носителите в сферата на културата: І. ЛИТЕРАТУРА\r\nАнгел Христов Дюлгеров – за постижения като литературен критик с многобройни публикации в централния и местния печат    ІІ. ИЗОБРАЗИТЕЛНИ ИЗКУСТВА\r\nШкола по изкуства за деца и младежи в неравностойно положение „Дедал”, с ръководител Дарин Димчев Сотиров – за уникалните проекти и дръзновените идеи на младите таланти, школата се е превърнала в един от символите на младежкото творчество в град Варна\r\nІІІ. ТЕАТЪР \r\nЕкипът на Драматичен театър „Стоян Бъчваров” – ТМПЦ – Варна – за постановъчен екип, изпълнители и актьорски състав за постановката „Драконът“ от Евгений Шварц.\r\nВеселина Методиева Михалкова – за блестящо изпълнение в премиерните постановки „Магьосническо езеро“ по А. П. Чехов и „Телефонът на мъртвеца“ от Сара Раул в ролите на Аркадина и г-жа Готлиб.   Пламен Владимиров Георгиев – за блестящото му превъплъщаване в ролята на Р. Ф. (Ар Еф) Симпсън от мюзикъла „Да пееш под дъжда“ и в ролята на Бил Лезли в „Бащи, лъжи и още нещо“ от Рей Куни\r\nІV. МУЗИКА \r\nЕвгения Димова Паскова – старши преподавател по цигулка в НУИ „Добри Христов“, за дългогодишна концертна дейност и педагогически успехи.\r\nV. ОПЕРА (изпълнителско изкуство) \r\nЕкипът на Държавна опера към ТМПЦ – Варна – за постановъчен екип и изпълнители – симфоничен оркестър, солисти, хор и балет на Държавна опера – Варна за мюзикъла „Да пееш под дъжда“ по сценарий на Бети Комдън и Адолф Грийн.\r\nАлександър Димитров Мутафчийски – за режисурата му на спектакъла “Царицата на чардаша“ и превъплъщаването му в ролята на Бони.\r\nVІ. ТАНЦ \r\nАнсамбъл за народни песни и танци „Одесос“ при ОД на МВР – Варна с художествен ръководител Радослав Йовев Иванов – за 65-годишнината на ансамбъла и представяне на традиционната българска култура и фолклор на Варненска област по света, на високо художествено ниво.\r\nЛюбомир Петров Кацаров – за принос в развитието на балетното изкуство и педагогическата му дейност (един от първите солист-балетисти на варненска опера).\r\nДимитричка Стоянова Кателиева – за принос към танцовото изкуство в град Варна и работата й с младите хора.\r\nVІІ. КИНО \r\n„4 Френдс студио“ с творчески ръководител Мирослава Василева Арнаудова – Евстатиева – за реализиране на проекта – класическа куклена анимация със заглавието „Вълшебното копче“ и филма „Тайната на Пипин“.\r\nВилиана Иванова Кръстева – за въвеждане на нова документална постпродукция – „Репетиция“ по БНТ 2.\r\nVІІІ. АРХИТЕКТУРА\r\nарх. Тодор Димов Даскалов – за особен принос в проектирането и реализацията на сгради паметници на културата в град Варна.\r\nIХ. ЖУРНАЛИСТИКА\r\nДоно Цветков Славчев – за принос към електронните медии и 25-годишнината на авторското му предаване „Може би ДА“ за българска поп-рок музика, което се излъчва по Радио Варна на БНР.\r\nВиолета Микова Тончева – за постиженията й като журналист и автор на изследвания и критически текстове за медии, литература, визуални изкуства и архитектура.\r\nНосителите на награда “Варна” в сферата на науката и висшето образование са:\r\nI . ХУМАНИТАРНИ НАУКИ\r\nИНДИВИДУАЛНА НАГРАДА: Кап. I ранг проф. д-р Калин Спасов Калинов – за научен проект „Аспекти на теорията на организациите“.\r\nКОЛЕКТИВНА НАГРАДА: Научен колектив с ръководител проф. д-р Галина Николова Шамонина – за проект Международна квалификационна школа „Съвременни педагогически технологии в обучението по руски език като чужд“.\r\nII. ПРИРОДНИ НАУКИ\r\nИНДИВИДУАЛНА НАГРАДА: Доц. д-р Йордан Радков Димитров, дм – за цялостната научно-изследователска, преподавателска и лечебна дейност в областта на пневмологията и фтизиатрията.\r\nКОЛЕКТИВНА НАГРАДА:   Екипът на „Център по интервенционална рентгенология“ към УМБАЛ „Света Марина“ – Варна с ръководител д-р Чавдар Христов Бъчваров – за принос в развитието и прилагането на иновативни медицински методи и технологии в интервенционалната рентгенология във Варна.\r\nIII . ОБЩЕСТВЕНИ НАУКИ\r\nИНДИВИДУАЛНА НАГРАДА: Проф. д-р Зоя Костова Младенова – за научно изследване „Трансформационни процеси в областта на икономическата теория в България през периода 1990-2011г. (поглед отвътре)“.\r\nКОЛЕКТИВНА НАГРАДА: Н аучен колектив с ръководител доц. д-р инж. Милена Тенчева Кичекова – за Международен проект за креативни умения „Варна спагети инженеринг“.\r\nIV. ТЕХНИЧЕСКИ НАУКИ\r\nИНДИВИДУАЛНА НАГРАДА: Гл. ас. инж. Силвия Димитрова Кирилова – за разработката „Алтернативен метод за оценка на коефициента, отчитащ външните условия в индекса за енергийна ефективност на корабите“.\r\nКОЛЕКТИВНА НАГРАДА: Научен колектив с ръководител доц. д-р инж. Стефан Николов Кюлевчелиев – за разработката „Метод за предпроектно изследване на хидродинамиката на подводен апарат при мисия в близост до свободната водна повърхност“.\r\nНосителите на награда „Варна“ 2019 г. в системата на предучилищното и училищното образование са:\r\nІ. „Ученик на годината” в областта на общообразователната подготовка\r\nРадина Росенова Узунова – ученичка от ХII клас в Първа езикова гимназия .Носител на престижни литературни награди с утвърждаване авторитета на гимназията на национално и регионално ниво. Първа награда на Националния конкурс“Любовта в нас“, втора награда на Национален конкурс „Христос воскресе – радост донесе“ и много други.\r\nАлександър Тонев Кръстев – ученик от ХII клас в МГ „Д-р Петър Берон“. Високи постижения в областта на информатиката, математиката и физиката. Медалист от международни и национални състезания и олимпиади.\r\nІІ. „Ученик на годината” в областта на професионалната подготовка\r\nТеодор Димитров Христов – ученик от ХII клас в Спортно училище „Георги Бенковски“, национален състезател по „кикбокс“. Отлично представяне на световно първенство в Италия, второ място на Световна купа в Унгария и множество първи места от държавни лични и отборни първенства.\r\nІІІ. „Учител на годината” в областта на предучилищното образование\r\nЮлияна Божимирова Ангелова – старши учител по музика в ДГ № 18 „Чайка“. Нейни възпитаници се представят успешно на концерти, конкурси и фестивали.\r\nЕлена Савова Колева – главен учител в ДГ № 42 „Българче“. Доказан професионалист, с усет към новото и нестандартното. В работата си проявява проектно-изследователски подход и развива творческо мислене в децата.\r\nІV. „Учител на годината” в областта на обслужващите звена\r\nНяма номинации.\r\nV. „Учител на годината” в областта на основното образование\r\nГалина Парашкевова Парушева – Радева – учител по изобразително изкуство в ОУ „Захари Стоянов“. В работата си прилага оригинални и иновативни методи, а нейни възпитаници се класират на призови места на регионално, национално и международно равнище.\r\nVI. „Учител на годината” в областта на средното образование\r\nПалмира Здравкова Дачева – старши учител по философия в МГ „Д-р Петър Берон“. Работи с даровити деца в областта на философските науки. Учениците й печелят първи места и медали от национални философски олимпиади и състезания. Участва в конференции, работи по проекти и програми.\r\nVII. „Учител на годината” в областта на професионалната подготовка\r\nКрасимир Стефанов Кирилов –   дългогодишен преподавател по спорт „кикбокс“ в Спортно училище „Георги Бенковски“. Изявен професионалист с доказан принос в развитието на спорт „кикбокс“ във Варна и България. Учениците му са носители на държавни и международни отличия.\r\nVIII. “Колектив на годината” в областта на предучилищното образование\r\nДетска градина № 17 „Д-р Петър Берон“ с директор Драгомир Николов Бакалов . Колективът е ориентиран към всички нови тенденции и виждания за развитие на предучилищното образование. Дейността на детската градина е насочена към формиране на отношение към природосъобразен и здравословен начин на живот.\r\nДетска градина № 8 “Христо Ботев” с директор Веска Добрева Янакиева. Дейността на колектива се отличава с новаторство и инициативност. В ежедневната си работа педагозите прилагат оригинални образователни стратегии и политики. Носители са на редица награди от различни участия.\r\nІХ. „Колектив на годината” в областта на основното училищно образование и обслужващите звена\r\nОсновно училище „Захари Стоянов“ с директор Тодорка Димитрова Колева. Колективът се отличава с висок професионализъм, новаторство и инициативност. Успешни изяви на учениците на състезания, олимпиади и проекти, както на национално така и на европейско ниво.\r\nОсновно училище „Св. Иван Рилски“ – Варна с директор Димитър Василев Димитров. Колективът прилага иновативни методи и подходи за повишаване на мотивацията на учениците за разширяване кръгозора им и опознаване на ползите от образованието.\r\nХ. „Колектив на годината” в областта на средното училищно образование и обслужващите звена\r\nМатематическа гимназия „Д-р Петър Берон“ с директор Павлин Панов Петков. Гимназията има цялостен принос в развитието на образованието както във Варна, така и в страната. Професионализмът, ентусиазмът, колективният дух на учителите, с активното сътрудничество на ученици и родители, водят до изключителни резултати.\r\nНационално училище по изкуствата „Добри Христов“ с директор Йорданка Любомирова Манева. Училище с дългогодишна и богата история, свързана с развитието на културата във Варна, страната и чужбина. Многобройни са националните и международните награди на учители и ученици. ", "date": "2019.05.22", "title": "Връчиха награди \"Варна\" на официална церемония"}
{"url": "https://www.actualno.com/vraza/230-semejstva-vyv-vraca-sa-lisheni-ot-pomoshti-zaradi-otsystvie-na-decata-im-ot-uchilishte-news_751480.html", "text": "     не са получили месечните си помощи за отглеждане на деца, съобщиха от Дирекция „Социално подпомагане“. Причина за спиране на парите са санкциите за отсъствията, които допускат децата - при 5 и повече неизвинени отсъствия и непосещаване за повече от 3 дни по неуважителни причини детските заведения.      Справката е за м. април и касае каза шефът на социалната институция Мария Търнавска и уточни,че са подпомогнали  финансово 12 698 случая – общата сума на парите е 1  519348,74 лв. ", "date": "2019.05.22", "title": "230 семейства във Враца са лишени от помощи заради отсъствие на децата им от училище "}
{"url": "https://www.actualno.com/crime/zybolekarite-iztochili-nad-120-hil-lv-ot-zdravnata-kasa-shte-bydat-sydeni-za-dokumentna-izmama-news_751489.html", "text": "    Над 120 хил. лв.е платила Здравната каса на обвинените за източването й петима зъболекари, които бяха привлечени към наказателна отговорност, съобщи ръководителят на градската прокуратура Емилия Русинова, предаде репортер на БГНЕС.      „Образувано е досъдебно производство за документна измама. То започна по сигнал на ГД „Национална полиция“ след извършена от тях проверка. 5 действащи стоматолози, заедно с 2 лица, техни помагачи, са представяли в НЗОК в периода 2015-2018 документи, за извършване на дентални услуги на непълнолетни лица“, обясни тя.   По думите й стоматолозите са получавали сумите от НЗОК през банковите си сметки.\r\n„Установено е, че здравните книжки са на непълнолетни лица с адресна регистрация извън София. Тези лица са предимно от малцинството. Те не са посещавали физически кабинетите на стоматолозите. Техните родители също“, добави тя и поясни, че са анализирани над 1 200 амбулаторни листа.  „Установено е, че те не са подписвани от родителите на непълнолетните лица, съдържанието не е попълвано от стоматолозите. Това е извършвано от един от техните помагачи“, добави прокурор Русинова.\r\nТя коментира, че един от помагачите е осигурявал здравните книжки и той работи в един от кабинетите. Вторият е поддържал софтуерната програма и е подавал попълнените документи в НЗОК, а впоследствие и по електронен път с електронен подпис. Кръгът на обвиняемите лица към този момент не е изчерпан, заяви Русинова. Работата по делото продължава, и добави, че е установен и пътят, по който здравните книжки са стигали до стоматолозите.    ", "date": "2019.05.22", "title": "Зъболекарите, източили над 120 хил. лв от здравната каса, ще бъдат съдени за документна измама"}
{"url": "https://www.actualno.com/america/amerikanska-medija-sasht-napomni-na-rusija-koj-e-gospodar-v-nebeto-nad-aljaska-news_751535.html", "text": "    САЩ удържаха голяма победа над Русия, от нея през 1867 г. В понеделник, 20 май, САЩ отново удържаха победа над Русия в небето над Аляска.      Тази победа бе под формата на реакция на Америка спрямо две групи руски военни самолети, които влязоха в зоната на противовъздушната отбрана (ПВО) на Аляска без предварително предупреждение.\r\nВ първата група са два руски бомбардировача Ту-95, а втората група се състои от два Ту-95 и два ескортиращи изтребителя Су-35. И всяка от тези групи е прихваната от два изтребителя F-22, пише американското издание . В случай на открит сблъсък, американските F-22 ще победят руските си опоненти Су-35. Резултатът от всяко военно противопоставяне никога не е гарантиран предварително, но има два фактора, които могат да допринесат за победата на американците, ако руските пилоти са решили да изпробват късмета си.  Първо, авиониката, поддръжката и дизайна на F-22 далеч превъзхождат тези на руския изтребител Су-35. Тези системи и възможности позволяват на американския изтребител да открива и удари цели, преди дори да ги забележи. Руснаците нямаше да разберат, че F-22 ги е прихванал, докато изтребителите са точно над тях. В условията на битка, руснаците няма да знаят за появата на F-22, докато не бъдат свалени техните Су-35 и Ту-95.\r\nВторо, пилотите F-22 са по-добри. На руските пилоти липсват часовете за обучение и полет, които американските пилоти имат. Като разполагат с по-съвременни оръжия и по-съвременна авионика, пилотите на F-22 имат възможност да откриват цели и да откриват огън по тях от по-удобни позиции.       Това е точно нещото, което мнозина губят от поглед, когато коментират впечатляващата маневреност на Су-35, наричайки го предпоставка за превъзходство във въздушна битка.\r\nИ да, Ту-95 е реликва от Студената война.\r\nИнцидентът с появата на руски самолети в небето над Аляска е важен именно заради начина, по който американските военновъздушни сили реагират на него.\r\nТе публикуваха снимки, които могат да се считат за ответен удар на САЩ по руската пропагандна машина, която често показва как руските изтребители прихващат американски разузнавателни самолети.\r\nРуснаците обичат да публикуват снимки, направени по време на тези операции, за да сплашат американски политици. Публикувайки собствени, много по-убедителни снимки, САЩ напомнят на Русия кой е господарят на небето над Аляска. Това е необходимо и много ефективно възпиращо средство.    ", "date": "2019.05.22", "title": "Американска медия: САЩ напомни на Русия кой е господар в небето над Аляска"}
{"url": "https://www.actualno.com/tips/futbol-prez-ljatoto-kakvo-ni-ochakva-i-na-kakvo-da-zalagame-news_749631.html", "text": "    Измина поредният вълнуващ футболен сезон в Европа, а сега дойде време за кратка почивка от клубния футбол. Летните месеци винаги са били до известна степен по-скучен период за привържениците на кълбото, като изключим годините, в които ставаме свидетели на големи шампионати на национално ниво като европейски и световни първенства.      Следващото първенство от такъв калибър обаче е едва през следващото лято, когато ще се състои Евро 2020. Тази година все пак не отстъпва, като във футболния календар за топлите месеци фигурират достатъчно интригуващи мачове, а и привлекателни турнири. Какво можем да очакваме през лято 2019-о и към кои мачове можем да насочим своите залози - ето кратък обзор. Ето и най-популярните шампионати, в които може да изпробвате вашите през лятото:  Какво остава до края на сезон 2018/19 Преди да се  насочим към мачовете от летния календар, трябва да обърнем внимание и на  оставащите сблъсъци до края на сезон 2018/19. Някои първенства вече  приключиха кампанията си, но за други това тепърва предстои.  Серия А и Лига 1 все още не са завършили, а с това и  драмата около крайното класиране. В Италия и Франция предстоят да  се изиграят последните кръгове, а това предвещава и по-сериозни  размествания в позициите, осигуряващи участие в евротурнирите, а и тези  на дъното на таблицата.\r\nИ разбира се развръзката в двата  най-големи европейски клубни турнира - Шампионска лига и Лига Европа. На  29 май Челси и Арсенал ще се изправят един срещу друг в директен спор  за титлата в Лига Европа, а арена на събитията е стадионът в Баку,  Азербайджан. Три дни по-късно, в Мадрид, други два английски гранда ще  спорят за най-ценното отличие в Европа - Ливърпул срещу Тотнъм.      Копа Америка Най-големият турнир в Южна Америка за пореден път ще събере и някои от най-големите звезди в световния футбол. Надпреварата, на която през тази година домакин е Бразилия, ще срещне съставите на Аржентина, водени от Лионел Меси, Уругвай, който е най-успешният отбор в турнира, както и домакините, които са рекордьори по световни титли.\r\n46-тото издание на Копа Америка ще се състои в периода 14 юни - 7 юли. През първите десет дни отборите ще изиграят по три мача в груповите фази, от които ще излязат най-добрите два състава. Четвъртфиналите ще се състоят в края на юни, полуфиналите - в началото на юли, а финалът - на 7 юли. Как са разпределени отборите по групи за Копа Америка - .    Квалификации за Евро 2020 В началото на юни месец предстои нова порция от квалификациите за Европейското първенство през 2020 година. В периода 7 - 11 юни ще се състоят третият и четвъртият елиминационни кръгове, като ще се изиграят общо цели 50 мача, разпределени в 10 групи.   Надпреварата привлича вниманието на футболните почитатели още повече и заради участието на българския национален отбор, който предстои да се изправи срещу съставите на Чехия и Косово. Франция, Испания и Германия са само част от големите европейски нации, които ще се включат в битката за класиране за Евро 2020, а страни като Хърватия, Белгия, Сърбия и Италия също имат високи амбиции.  Лига на нациите    Последните мачове в турнира се изиграха през ноември миналата година, а това накара мнозина да забравят, че въобще тази надпревара продължава да съществува. Лигата на нациите обаче се намира в своята заключителна фаза, а тя ще се проведе тъкмо по време на евроквалификациите.\r\nНа полуфиналите предстои да се изиграят два мача - Португалия срещу Швейцария и Холандия срещу Англия, а двубоите ще се изиграят съответно на 5 и 6 юни. Малкият и големият финал в турнира пък ще се изиграят на 9 юни, а това на практика означава, че тези четири отбора засега ще отложат ангажиментите си в евроквалификациите. International Champions Cup Стартиралият през 2013 година международен приятелски турнир International Champions Cup продължава да привлича вниманието с интригуващите срещи, които предлага. Надпреварата противопоставя някои от най-големите футболни колоси, които \"подгряват\" за новия сезон на най-високо равнище.\r\n12 отбора ще мерят сили за отличието през тази година. 17 града на три континента ще домакинстват 18-те сблъсъка от седмото поредно издание на надпреварата. Първият двубой от програмата е между Рома и Чивас Гуадалахара на 16 юли, а Атлетико Мадрид и Ювентус закриват турнира на 10 август. .  ", "date": "2019.05.22", "title": "Футбол през лятото: Какво ни очаква и на какво да залагаме?"}
{"url": "https://www.actualno.com/europe/nato-shte-provede-sreshta-na-vyrha-prez-dekemvri-news_751593.html", "text": "     Следващата среща на върха на държавните и правителствените лидери на страните на ще се проведе в британската столица Лондон на 3 и 4 декември. Това става ясно от разпространено изявление на генералния секретар на Алианса Йенс Столтенберг, предава \"Фокус\".      \"Щастлив съм да съобщя, че срещата на лидерите на НАТО ще се проведе на 3-4 декември в Лондон за отбелязване на 70-та годишнина от основаването на Алианса. Вече обсъдих подготовката на срещата с премиера на Великобритания Тереза Мей за готовността за провеждането на форума. През 1949г. Великобритания е била една от 12-те страни-основателки на НАТО. Лондон е било мястото, където се е намирало нашето първо седалище, затова е подходящо място за обсъждането на Алианса\", подчертава    Норвежкият политик обеща, че лидерите на Алианса ще обсъдят настоящите предизвикателства и планове на НАТО за превръщането му в \"стълб на сигурността в следващите години\". ", "date": "2019.05.22", "title": "НАТО ще проведе среща на върха през декември"}
{"url": "https://www.actualno.com/music/brass-against-mestjat-koncerta-si-v-sofija-news_751530.html", "text": "     Концертът на Brass Against се мести на нова локация – клуб Terminal 1 в София. Промяната на мястото се налага поради промяна в техническите изисквания на артистите, но въпреки това организаторите от A to JazZ обещават едно впечатляващо шоу, подарено от взривяващия брас бенд. Събитието започва в 22:00 часа, когато на сцената заедно с групата ще се качи и вокалистката Liza Colby.      Четири месеца след първото им шоу в България бандата, позната с кавърите си на легендарните Rage Against the Machine, се завръща у нас. Този път заедно с тях ще видим друг неповторим вокал - уникалната Liza Colby , която е определяна от мнозина като кралица на рок енд рола. Впечатляващият ѝ глас звучи в последния кавър на песента Figure it Out, който излезе преди броени дни и вече има над 30 000 гледания. Феновете на бенда определят Liza като перфектния избор за кавър на групата Royal Blood, а според други те първа ще чуем възхитителния ѝ глас в предстоящите проекти на Brass Against.\r\nНюйоркският колектив, който не се страхува да експериментира, ще изпълни най-емблематичните парчета на Tool, Audioslave, Black Sabbath и много други под звуците на китара, саксофон, барабани, тромпет и туба.  На 22 юни в клуб Терминал 1 бендът ще бъде в следния състав: Liza Colbyb (вокал),  Andrew Gutauskas (Баритон саксофон), Brad Hammonds (китара), Darius Christian (вокали/тромбон), Mazz Swift (вокали/цигулка), Mariel Bildsten (тромбон), Wayne Tucker и Oskar Stenmark (тромпет), Kenneth Bentley (туба) и Nathan Bell (барабани). Закупените билети за лятно кино \"Орфей\", Пловдив ще важат без презаверка. Всички, които желаят, могат да върнат билетите си като се свържат с Eventim на имейл info@eventim.bg . Крайният срок за връщане на билетите е 5 юли (петък), 2019. Цената на билетите остава без промяна, като те не осигуряват седящо място.\r\nБилети за концерта на Brass Against може да закупите от мрежата на Eventim на цена от 35 лева.     ", "date": "2019.05.22", "title": "Brass Against местят концерта си в София   "}
{"url": "https://www.actualno.com/ruse/zapochva-remonta-na-panteona-na-vyzrojdencite-v-ruse-news_751510.html", "text": "    Днес се проведе официална церемония по повод започването на ремонт на сградата и околното пространство на Пантеона на възрожденците по проект „Реконструкция и представяне на значими културни забележителности с висок туристически потенциал в Еврорегион Русе-Гюргево“, финансиран по Програма Интеррег Румъния-България 2014-2020 г.      Церемонията откри Ренета Рошкева – уредник в Регионален исторически музей – Русе и експерт „Опазване на историческото наследство“ по проекта. Тя припомни важни факти, свързани с историята на националния паметник-костница, идеята за чието построяване в чест на участвалите и падналите за свободата герои датира от началото на ХХ век. Зам.-кметът Наталия Кръстева подчерта значението на проекта за повишаване туристическия потенциал на Еврорегион Русе-Гюргево. Важната крачка приветстваха гостите: Николета Минку, изпълнителен директор на Регионалния офис за трансгранично сътрудничество Кълъраш за границата Румъния-България  и Янка Мека, директор на дирекция „Европейски програми“ в Община Гюргево и координатор на проекта.\r\nРемонтните дейности включват укрепване на конструкцията на главния вход и отводняване, вътрешни ремонтни работи, външна топло и хидроизолация, външно и вътрешно осветление, почистване и подмяна на позлатата на купола. Националният паметник също така ще бъде оборудван с модерна мултимедийна техника. От румънската част на проекта е предвидено облагородяване на крепостта в Гюргево. Обектите от двете страни на Дунава ще бъдат включени в общ туристически маршрут, в основата на който ще бъде споделеното културно-историческо наследство на двата града.  Целта е общата история на еврорегиона да бъде използвана като основа за създаване на модерни, интегрирани туристически продукти и услуги, съвместно управлявани и популяризирани, за да се превърне той в атрактивна туристическа дестинация.\r\nПроектът се осъществява по Програма „INTERREG V-A Румъния-България“ 2014-2020 г., Приоритетна ос 2 „Зелен регион“, Специфична цел 2.1 „Подобряване на опазването и устойчивото използване на природното наследство, ресурсите и културното наследство“ и е с продължителност 3 години. Общата стойност на проекта за двата партньора е 1 426 760,12 евро (2 790 457, 44 лв.) Съфинансирането от Европейския фонд за регионално развитие е в размер на 1 212 746,09 евро (2 371 888,80 лв.) Предвидените средства за Община Русе са в размер на 928 182,18 евро (1 815 338, 71 лв.).   ", "date": "2019.05.22", "title": "Започва ремонта на Пантеона на възрожденците в Русе"}
{"url": "https://www.actualno.com/starazagora/medali-za-starozagorski-systezatelki-ot-evropejskoto-po-kanadska-borba-news_751508.html", "text": "    С европейска титла на лява и дясна ръка се завърна Тилка Кайрякова от спортен клуб (СК) „Августа“ от Европейското първенство по канадска борба, което се проведе в  Лутраки, Гърция.      За Кайрякова участието е дебют, а в клуба е от една година, издава подробности Ангелина Кръстева, председател на клуба и на Териториалната асоциация на сляпо-глухите в Стара Загора. От Гърция Кръстева се върна с бронзово отличие от надпреварата с лява ръка и със сребърен медал с дясна ръка в категорията за дами с увредено зрение.   “В категория „Ветерани“ имаме 4-то и 5-то място, съответно за лява и дясна ръка, от Донка Йовчева“, споделя Кръстева. Трите дами са част от националния отбор на България за хора с увреждания.\r\nБългарският отбор спечели и бронзовата отборна купа от Европейското първенство по канадска борба. Спортният клуб “Августа” изказа благодарности към кмета на Стара Загора Живко Тодоров за подкрепата при спортните изяви на състезателите от клуба.   ", "date": "2019.05.22", "title": "Медали за старозагорски състезателки от Европейското по канадска борба"}
{"url": "https://www.actualno.com/curious/zashtoto-si-kotka-no-si-i-zvezda-news_751518.html", "text": "     Бюти и модни инфлуенсъри треперят пред изгряващата на хоризонта нова звезда – истинският Catfluencerbg . Академията за котки инфлуенсъри е в разгара си и мъркащи таланти от цялата страна мерят пухкавост и мустакатост в най-вълнуващото за сезона състезание.      И ако се питате как от просто котка можеш да се превърнеш в истински Catfluencerbg, Purina ONE има отговор на този въпрос. Специалната храна попадна право в центъра на събитията и с нейна помощ всеки един от участниците ще може да блесне с нова сила, демонстрирайки всички скрити таланти, които няма търпение да покаже на света. Още първата седмица, в която консумират Purina ONE, участниците в Catfluencerbg ще усетят как козината им става още по-лъскава и здрава. В това ще могат да се уверят и всички, които следят академията, тъй като всеки от участниците ще сподели селфита и серия от снимки, с които да покаже своите малки бюти хитрини. Втората седмица ще даде видимо подобрение и в състоянието на зъбите на котките, а участниците в Catfluencerbg отново ще бъдат нагледното доказателство за това. В третата седмица, в която се консумира Purina ONE на лице са вече и видими резултати в общото състояние на котките. Така храната Purina ONE доказва, че успява да влияе на трите най-често срещани проблема при котките свързани с кожата и козината, дентални проблеми и такива на уринарния тракт.   Мисията на Purina ONE BIFENSIS®  е не просто да задоволи дневните нужди на домашните любимци, но и да направи ежедневието им пълноценно . Компанията осъзнава колко е важна грижата и вниманието, което стопаните отделят на всеки член от семейството и домашните любимци не са изключение. Животът е пълноценен, когато го прекарваме с любимите си пухкави същества, затова Purina направи следващата логична стъпка, в това да осигури достъпна, лесна и качествена храна за всяка котка.     ", "date": "2019.05.22", "title": "Защото си котка, но си и звезда"}
{"url": "https://www.actualno.com/crime/ohraniteli-bez-dogovori-ubili-jena-v-orlandovci-sled-dvuchasov-poboj-s-buhalki-news_751501.html", "text": "    „На 17 май в ранните часове е получен сигнал от гражданин, затова че на улица в Орландовци пред една къща има лице от женски пол в безпомощно състояние, с видими следи от насилие – с вързани ръце със „свинска опашка . На оградата на къщата имало кървава диря“,      Това разкри по повод от трима охранители ръководителят на градската прокуратура Емилия Русинова, предаде БГНЕС.   „Установени са тримата обвиняеми, по тези бухалки е имало кръв от тях, както по свинската опашка и пострадалата. Събрани са и множество други доказателства.\r\nИззети са камери, на които се виждат техните лица и действия, как е въведена пострадалата в този склад, бита е два часа с бухалки, след което е изведено от там в безпомощно състояние“, добави още Русинова.  Стана ясно още, че един от охранителите е бил осъждан за трафик на наркотици извън България. Излежал е част от присъдата и е бил предсрочно освободен . Именно в този срок е извършено деянието.   Прокурор Русинова обяви още, че тези лица не са служители на охранителната фирма , която пази складовете, но от справка, предоставяна от охранителната фирма, става ясно, че са били на работа във въпросната вечер .    Директорът на СДВР оповести, че преди 2 месеца убитата млада жена отново е претърпяла тежък побой, но за него полицията няма сигнал .\r\n„Във входа на разследването установихме, че преди около 2 месеца починалата, заедно с брат си, който също води скитнически живот, са наркозависими са събирали желязо или метални отпадъци.\r\nЗа назидание, след побоя, пострадалата е била и подстригана . Изключително брутално е това престъпление“, добави директорът на СДВР и увери, че събраните доказателства ще бъдат достатъчни извършителите да получат наказанията, предвидени в закона и то в цялата им строгост. ", "date": "2019.05.22", "title": "Охранители без договори убили жена в Орландовци след двучасов побой с бухалки"}
{"url": "https://www.actualno.com/society/nad-500-bylgarski-intelektualci-bylgarija-se-otkysva-ot-proevropejskata-orientacija-news_751543.html", "text": "     България все повече се откъсва от цивилизационния си избор, направен през последните години, от демократичния път на развитие и от проевропейската си ориентация. Парадоксалното е, че именно тези, които най-активно атакуват доверието в общите европейски ценности, са първи в партийните листи за евродепутати и заплашват да разрушат нашия общ европейски дом отвътре. Това пишат български интелектуалци в отворено писмо в навечерието на 24 май и на европейските избори.      В позицията, подкрепена от над 500 утвърдени имена от академичната сфера, изкуството, неправителствения сектор, медиите, бизнеса и т.н., се подчертава, че поляризацията в обществото става все по-голяма, размиват се границите между религия и светска държава, а огромен финансов ресурс се излива в подкрепа на ултраконсервативни и популистки движения, атакуват се научни достижения, както и постигнатото в сферата на защитата на правата на човека, предава bTV.   Според авторите на писмото това е глобален процес, за който водещи световни интелектуалци вече са предупреждавали, че е най-голямата заплаха пред Европа от 30-те години на XX век насам.\r\n„Бъдете активни, информирайте се и дайте гласа си за партии и кандидати, които ясно заявяват проевропейска, продемократична и пролиберална ориентация! Нашата европейска идентичност допълва и обогатява, а не се противопоставя на националната ни идентичност. Българската култура винаги е процъфтявала в периоди на отваряне и активен обмен с европейските и световните традиции. А Европейският съюз е най-сигурният гарант, че нашият език и нашата култура ще бъдат съхранени и ще оставят трайна следа в европейското и световното културно наследство”, призовават интелектуалците.  Сред тях са и мн. др.\r\nПълният текст на можете да прочетете     ", "date": "2019.05.22", "title": "Над 500 български интелектуалци: България се откъсва от проевропейската ориентация"}
{"url": "https://www.actualno.com/europe/leo-di-kaprio-mechtaja-da-jiveja-vyv-vremena-bez-mobilni-telefoni-news_751507.html", "text": "    Холивудската звезда Лео ди Каприо мечтае да живее във времена, когато мобилните телефони не са съществували.      „Предпочитам което и да е време, когато не е имало мобилни телефони“, заяви той, отговаряйки на въпрос в коя епоха би искал да живее.   Ди Каприо е в една от главните роли в новия филм на Куентин Тарантино „Имало едно време…в Холивуд“. Лентата разказва за събитията, случили се при залеза на „златния век“ в Холивуд през 1969 г.\r\nВъв филма героят на Ди Каприо Рик Далтън не преживява добри времена: рядко му предлагат добри роли в Холивуд, той започва да се съмнява в способностите си. „Но той е дяволски добър актьор“, застъпва се артистът в защита на своя персонаж.  Брад Пит, изпълняващ ролята на дубльор и приятел на Далтън, призна, че за него е било голямо удоволствие да работи с Ди Каприо. ", "date": "2019.05.22", "title": "Лео Ди Каприо: Мечтая да живея във времена без мобилни телефони "}
{"url": "https://www.actualno.com/analysis/oon-riskyt-ot-jadrena-vojna-e-naj-visok-ot-vtorata-svetovna-vojna-nasam-news_751381.html", "text": "    Рискът от е най-висок от Втората световна война насам, предаде Reuters, цитирайки високопоставен експерт по сигурността от ООН.      Според директора на Института за изследвания в областта на разоръжаването на ООН Рената Дуан светът трябва да се отнесе по-сериозно към този въпрос, който тя определи като \"неотложен\".   В Женева Дуан заяви, че всички страни, които разполагат с ядрено оръжие, имат действащи програми за модернизацията му.\r\nТя посочи и че средата в сферата на контрола на въоръжаването се променя, което отчасти се дължи на стратегическото съперничество между САЩ и Китай.  По нейни думи традиционните за ограничаване на въоръженията са подкопани и от появата на нов вид война, при която преобладават въоръжените групи и частните военни формирования, а също и новите технологии, които размиват границата между отбрана и нападение.\r\nДуан заяви, че преговорите за разоръжаване са били в задънена улица през последните две десетилетия, а през 2017 г. 122 страни са подписали Договора на ООН за забрана на ядрените оръжия. Според нея това отчасти се дължи на чувството на безсилие, и отчасти - на осъзнаването на рисковете.   \"Смятам, че трябва да се признае, - а този въпрос някак остава извън полезрението на медиите - че в момента рискът от ядрена война е особено висок, а също и рисковете от използване на ядрени оръжия [...] са по-високи от когато и да било след Втората световна война\", подчерта Дуан.    Договорът на ООН за забрана на ядрените оръжия беше подкрепен от Международната кампания за премахване на ядрените оръжия, която спечели Нобелова награда за мир през 2017 г.\r\nПреди броени дни президентът на САЩ Доналд Тръмп отправи заплаха срещу Иран. \"Ако Иран иска да се бие, това ще бъде официалният край на Иран. Никога повече не заплашвайте Съединените щати\", написа Тръмп в Twitter.\r\nЗаплахата на американския президент дойде в отговор на изявленията на ирански представители, че Техеран не иска война, но и не се страхува от война.   Размяната на реплики засили безпокойствата за възможен конфликт, на фона на растящото напрежение между САЩ и Иран. ", "date": "2019.05.22", "title": "ООН: Рискът от ядрена война е най-висок от Втората световна война насам"}
{"url": "https://www.actualno.com/burgas/policijata-v-burgas-na-krak-za-balovete-i-shestvieto-na-24-maj-news_751525.html", "text": "     Бургаската полиция е готова да осигури охраната на шествието за 24 май и абитуриентските балове. Това каза комисар Неделчо Рачев, който е началник отдел „Охранителна полиция и КАТ”. В празничния парад по централните улици на града ще се включат около 800 души, което налага промени в организацията на движението.      Шествието е с начало 10:30 часа и включва улиците „Александровска” ,„Богориди” до Приморски парк. Променен ще бъде трафикът на автомобили и по улиците „Левски“, „Лермонтов“, „Фотинов“, „Цар Симеон Първи“ и булевард „Демокрация“. Възможно е да се стигне и до спиране на автобуси от градския транспорт, които обслужват тези маршрути, поясни комисар Неделчо Рачев.   Засилено присъствие на органите на реда ще има и в следобедните часове на деня, когато започват изпращанията на абитуриентите.\r\n„В този ден работата ни ще е основно да подпомагаме безопасното провеждане на празника, като призовавам хората за по-голяма толерантност и сами да подпомагат потока на движението“, предупреди комисар Рачев. Той информира още, че улица „Васил Левски“ ще бъде изцяло затворена за движение. Причината е, че осигурява бързо придвижване на абитуриентите и техните семейства до училищата.  Около 2 027 са зрелостниците, които ще празнуват 24 май в различни в различни заведения в Бургас и Слънчев бряг. Полицейско присъствие ще има и по пътя за туристическия комплекс, където често стават инциденти. „Шофьори, каращи рисково и застрашаващи общия поток ще бъдат извеждани от колоната”, добави комисар Рачев.\r\nЗасилено полицейско присъствие ще има и в Слънчев бряг. Ще се наблюдава за рисково движение на автомобили до ресторантите и хотелите в които са настанени зрелостниците.   Ситуацията по Южно Черноморие ще е аналогична, защото и там се провеждат балове в курортните селища. На помощ на полицейски служители ще бъдат и мобилни камери, които ще следят за безопасността по пътищата.     ", "date": "2019.05.22", "title": "Полицията в Бургас на крак за баловете и шествието на 24 май"}
{"url": "https://www.actualno.com/dobrich/deficityt-ot-kachestvena-rabotna-ryka-zatrudnjava-biznesa-news_751418.html", "text": "    И най-добрите идеи на предприемачите могат да останат нереализирани и дори провалени заради липса на качествени кадри . Това каза в рамките на дискусионния форум „Взаимодействие между бизнес и образование“ в Добрич председателят на Българската стопанска камара Радосвет Радев. Според предварителната програма на срещата трябваше да присъства зам.-министърът на образованието Деница Сачева, но премиерът е прекратил всички командировки преди изборите, стана ясно на форума.      Радев цитира проучване, според което а в резултат на емигриране или ранно отпадане от образование. Голям проблем е и конфликтът между професионалните и образователните стандарти, както и разминаването между търсене и предлагане. Липсва качество на професионалното обучение и образование. В момента е 35% дефицитът на качествена работна ръка. В същото време страната ни е в дъното по публични разходи за образование в Европа.\r\nКато добра практика беше посочено вече половинвековното сътрудничество между гимназията по туризъм в Добрич и курорта „Албена“. По думите на директора на училището Нели Апостолова то е създадено преди 51 години, за да осигурява кадри на отворения година по-късно туристически комплекс. По думите ѝ моделът на дуалното образование всъщност е стария модел на професионално обучение.\r\nГлавният секретар на Търговско-промишлената палата в Добрич Герман Германов сподели впечатленията си от училище в Бон, в чиято програма са отпаднали предмети като математика, физика, химия и те са включени като част от професионалното обучение. Докато в българските училища „искаме да ги направим професионалисти, но и да са енциклопедисти“.  Многото университети в страната ни не са гаранция за качество на образованието, обединиха мнението си участниците във форума. Радосвет Радев припомни, че преди години юридическо образование в България можеше да се получи единствено в Софийския университет, а сега го предлагат в десетки ВУЗ-ове. Кметът Йордан Йорданов също посочи, че преди години икономическите университети в страната ни са били само три. ", "date": "2019.05.22", "title": "Дефицитът от качествена работна ръка затруднява бизнеса "}
{"url": "https://www.actualno.com/pleven/stotici-horisti-shte-izpylnjat-vyrvi-narode-vyzrodeni-v-pleven-news_751425.html", "text": "    Близо 300 певци от 11 хорови формации ще изпълнят заедно „Върви, народе възродени“ на 24 май в Плевен. За трета поредна година масовото изпълнение на този химн е част от честването на Деня българската просвета и култура и на славянската писменост в града.       ще започнат с празнично шествие, което ще тръгне в 10,30 ч. от площад „Стефан Стамболов“ и ще стигне до барелефа на светите братя Кирил и Методий. В него по традиция участват ученици и учители, студенти и преподаватели от Педагогическия колеж в града, артисти, художници и дейци на културата. По същото време към барелефа на светите братя ще тръгне и шествие на плевенския Медицински университет.\r\nСлед тържествения ритуал и поднасянето на венци и цветя 11-те хора ще изпълнят „Върви, народе възродени“ на стъпалата пред сградата на областната администрация.\r\nПо обяд пред Военния клуб ще бъде открит Празник на книгата, а след това в Арт центъра в Градската градина ще започне тържеството за награждаване плевенски творци и дейци на културата.    ", "date": "2019.05.22", "title": "Стотици хористи ще изпълнят „Върви, народе възродени“ в Плевен"}
{"url": "https://www.actualno.com/society/babh-njama-halogenirani-raztvoriteli-v-zehtina-na-bylgarskija-pazar-news_751499.html", "text": "    Във връзка с изнесена по-рано тази година информация от Българската национална асоциация „Активни потребители“ за маслиново масло, съдържащо остатъци от халогенирани разтворители, Българската агенция по безопасност на храните (БАБХ) взе проби по официален контрол от продуктите на марките, посочени като опасни в медийното пространство.      Пробите бяха изпратени в лаборатория в град Хамбург, Германия, която има съответната акредитация за извършване на необходимите анализи, тъй като на територията на България няма акредитирана лаборатория за изпитване на халогенирани разтворители в маслиново масло.   Резултатите от анализа на пробите показват отсъстствие на халогенирани разтворители в маслиново масло „помаче“ с марка „Родон“ и маслиново масло „екстра върджин“ с марка „Офелия“. ", "date": "2019.05.22", "title": "БАБХ: Няма халогенирани разтворители в зехтина на българския пазар "}
{"url": "https://www.actualno.com/politics/svilenski-njama-da-se-poddam-na-natisk-stoja-zad-dumite-si-za-teletol-video-news_751524.html", "text": "    Няма да позволя българските превозвачи да бъдат заставени да отчисляват към фирми с офшорно минало и подставени лица. Не аз съм човекът и не БСП е партията, която ще се поддадат на икономически натиск. Стоя зад думите си за Телетол\". Това заяви на пресконференция в централата на партията зам.-председателят на ПГ на \"БСП за България\" и председател на Националния предизборен щаб на БСП Георги Свиленски.          Причината за тази покана е мое през миналата седмица по повод предоставянето на събирането на тол такси на фирмата „Телетол“. Тогава преди една седмица авторитетни медии излязоха с материали, в които твърдят, че . Те разкриха, че  30% от капитала на Телетол е собственост на \"Инфосистемс Интернешънал\" АД, чиито капитал е 100% собственост на \"Информикс\" АД При учредяването си \"Информикс\" е собственост на кипърската офшорка \"Октагон Инвестмънтс Лимитед\". Това е основата, за която и медиите говорите, и аз след това коментирах\", обясни той.\r\nСвиленски заяви, че официално упълномощеното лице, представляващо кипърската офшорка - Калоян Бойков Крумов, прехвърля чрез джиросване акциите, собственост на тази офшорка, на свой роднина .  Той допълни, че същият Калоян и в момента е в съвета на директорите на Телетол заедно с певицата Лилана и човекът, който иска моето отстраняване. \"Вие преценете - в основата офшорна фирма ли е или не. Няма да позволя българските превозвачи, които уж всички защитавахме по пакета \"Макрон\", да бъдат заставени да отчисляват към фирми, които в основата си имат офшорно участие или офшорно минало и подставени лица\", коментира той.\r\nСвиленски подчерта, че в изпратеното писмо се иска: той да се извини;  да бъде порицан и дисциплинарно наказан от ръководството на БСП; да напусне парламента; публично да опровергае това, което е коментирал и да помоли всички медии да заличат информацията в сайтовете си.       \"Не само няма да направя всичко това, а стоя зад зад всяка дума, която съм казал преди една седмица, която казвам сега и ще продължа да казвам и за в бъдеще. Българите трябва да знаят кой им събира парите, как се разпределят тези пари и в кои фирми отиват, при кои собственици и кой харчи така ценните средства на българските граждани\", категоричен бе Свиленски.\r\n\"За втори път мастити бизнесмени, милиардери от обществени поръчки, раздадени от това правителство, се опитват да заплашват БСП \", каза зам.-председателят на НС на БСП Кирил Добрев. Той припомни, че първо са го направили 5 строителни фирми. \"Това са тези, които взеха 15 млрд. лв. обществен ресурс заради факта, че БСП е поискала проверка на качеството на построените от тях обекти\", коментира Добрев.\r\nДобрев и добави, че от вчера имаме пример за качеството на строителството на пътища. \"Вчера премиерът Борисов беше във Варна и за пореден път инспектира и одобри под наклон от 45 градуса - най-скъпото кръстовище в Европа . Само два часа след това, докато Борисов бе още във Варна, заваля дъжд и \"уникалното кръгово елипсовидно кръстовище\" се превърна в най-скъпия водопад на Балканите \", допълни Кирил Добрев.\r\nТой коментира още, че в същото време някакъв тийнейджър-бизнесмен, който взима от държавата, без конкурс и правила, възможността да събира 7% от 1,2 млрд. лв., иска оставка и отстраняване на председателя на предизборния щаб на БСП, председателя на щаба на политическата сила, която ще спечели изборите в неделя - Георги Свиленски заради думите му.\r\n\"Наглостта няма граници, а начинът, по който са се вплели държава фирми и бизнес, е достигнал изродени нива \", заяви Кирил Добрев. Зам.-председателят на левицата попита- не е ли нормално, когато искаш проверка на сметките на политици и техните офшорки, да поискаш сметка- коя фирма и коя офшорка прибира 7% от таксите, които всички шофьори внасят. \"БСП няма да допусне милиардери от обществени поръчки, които са в комбина с ГЕРБ, да казват  какво да прави партията\", категоричен бе Кирил Добрев.       ", "date": "2019.05.22", "title": "Свиленски: Няма да се поддам на натиск, стоя зад думите си за Телетол (ВИДЕО)"}
{"url": "https://www.actualno.com/vraza/ima-osiguren-transport-za-vryh-okolchica-na-2-uni-news_751446.html", "text": "    По повод Община Враца осигурява транспорт за всички, които желаят да се преклонят на Ботев и падналите за  свободата на България. Официалното  тържество ще започне в 11 ч. на 2 юни – неделя.      Транспортът към връх Околчица ще започне в 7.00 до 11 ч. и ще бъде на всеки 15мин. Началната спирка е Автогарата във Враца. Извозването в обратна посока – от връх Околчица към града, ще започне от 11.30 ч. Последният автобус ще тръгне от връх Околчица в 14.30 ч.\r\n Тролейбусната фирма във Враца ще превозва пътници и от  село Челопек. Автобусите ще  тръгват от паркинга на селото към връх Околчица на всеки 15 мин.  в интервала от 08:00 до 11:00 часа. В обратната посока, автобусите ще се движат от 11:30 до 14:30 часа, също на всеки 15 минути. Ако потокът от пътници е по-голям, транспортната фирма ще осигури допълнително автобуси.\r\nНа специално обособена шатра на Автогара – Враца ще започне продажбата на билети на 2 юни от 6.30 ч.   ", "date": "2019.05.22", "title": "Има осигурен транспорт за връх Околчица на 2 юни"}
{"url": "https://www.actualno.com/society/ombudsmanyt-nastoja-da-se-uprajni-parlamentaren-kontrol-za-nadvzetite-partijni-subsidii-news_751422.html", "text": "    \"Факт е, че парламентарно представените партии са по-високи от определеното по закон и освен, че прокуратурата е започнала , очаквам народните представители да упражнят своето правомощие на парламентарен контрол върху действията на изпълнителната власт\". Това заяви омбудсманът Мая Манолова по повод надвзетите от партиите субсидии на влизане в правосъдното министерство за среща с министър Кирилов и адвокати във връзка с проблемите с Търговския регистър.      \"Партиите са в деликатна ситуация, защото са получавали по-високи субсидии, но в крайна сметка от депутатите се очаква да контролират как изпълнителната власт спазва законите, в случая министърът на финансите\", подчерта Манолова.   Очевидно става дума за нарушение на закона Гражданите са ощетени с над 6 млн. лв. Текстовете на закона са ясни - политическите партии получават субсидия в размер на 11 лв. за всеки получена от тях действителен глас. Оказва се обаче, че партиите са получавали субсидия и за гласове, подадени и за независими кандидати, за партии, които не са преминали процентната бариера, а също така и за протестно гласувалите граждани с квадратчето  \"не подкрепям никого\", което очевидно е нарушение на закона, коментира омбудсманът.\r\nАко се проследят правените промени в Закона за политическите партии, през 2016 г., когато се въвежда квадратчето \"не подкрепям никого\" по предложение на председателя на парламентарната правна комисия Данаил Кирилов се прави уточнение, което да направи невъзможно разпределянето на подадените гласове \"не подкрепям никого\" за получаване на субсидия от политическите партии, поясни Манолова. \"Това се вижда и от протокола, и от стенограмата, а също и от самия текст, който уточнява - \"действително получените гласове от партии и коалиции\" и там за квадратче \"не подкрепям  никого\" и за независими кандидати не става дума, добави тя.  \"Факт е, че законът е допълнително коригиран така че да стане ясно, че най-малкото гласовете \"не подкрепям никого\" няма да отиват за финансиране на партиите\", подчерта омбудсманът, но отказа да посочи виновникът за надвзетите субсидии. Кой е нарушил закона трябва да кажат съответните органи,категорична е тя. Според нея депутатите трябва да зададат съответните въпроси на финансовия министър и той е длъжен да им даде съответен отговор.\"Все пак днес е сряда, не е четвъртък или петък, когато се очакват провокации и много се надявам в основата на тези данни да не стои именно финансовият министър с неговите действия.\" ", "date": "2019.05.22", "title": "Омбудсманът настоя да се упражни парламентарен контрол за надвзетите партийни субсидии"}
{"url": "https://www.actualno.com/crime/8-meseca-zatvor-za-shofior-ot-gradskija-transport-pregazil-jena-vyv-varna-news_751445.html", "text": "    38-годишният Слави С. бе осъден на 8 месеца лишаване от свобода, чието изтърпяване било отложено с изпитателен срок от 3 години. С присъдата състав на Варненския окръжен съд лишил подсъдимия шофьор от „Градски транспорт“ – Варна, и от право да управлява МПС за срок от 8 месеца. Това съобщиха от пресцентъра на Апелативна прокуратура - Варна.      Наказанието на 38-годишния подсъдим, който призна вината си за причинената на 81-годишна пътничка, бе определено при условията на съкратено съдебно следствие. Присъдата подлежи на обжалване пред Апелативния съд.   Инцидентът, при който пострадала възрастната пътничка в автобуса, движещ се по линия №20, станал на 19 март  2018 г. На спирка „Мургаш“ в посока кв. „Владиславово“ подсъдимият Слави С. завил леко наляво, в резултат на което след спирането предната и задната част на съчленения автобус останали под лек ъгъл.\r\nТози ъгъл пречел на видимостта на водача. Така той не видял слизащата от третата врата възрастна пътничка, която си помагала с бастун. Затворил вратите на автобуса. Крилото на вратата избутало слизащата 81-годишна жена откъм гърба, тя изгубила равновесие и паднала по лице върху пътното платно. Шофьорът потеглил и гумите преминали през десния и част от левия крак на възрастната пътничка. Въпреки оказаната медицинска помощ жената починала няколко часа по-късно в болницата.   ", "date": "2019.05.22", "title": "8 месеца затвор за шофьор от градския транспорт, прегазил жена във Варна"}
{"url": "https://www.actualno.com/ruse/uchebni-dejstvija-shte-pokajat-voennomorski-sili-i-rd-granichna-policija-ruse-news_751491.html", "text": "    На 31 май, в град Русе ще се проведе тренировка по съвместни действия на Военноморските сили на Република България и Регионална дирекция „Гранична полиция“ - Русе за предотвратяване незаконен трафик на оръжие и хора по река Дунав. По тази причина днес се проведе пресконференция с участието на началник-щаба на ВМС – капитан първи ранг Камен Кукуров,  директора на РД „Гранична полиция“ - Русе Димитър Чорбаджиев и директора на дирекция „Ръководство на корабния трафик - река Дунав“ Валентин Христов.      Сценарият за разиграния криминален случай е следният: Оказване на съдействие на органите на МВР, Регионална дирекция „Гранична полиция“ - Русе при овладяване на товарен шлеп и задържане на криминално проявени лица, заподозрени в незаконен трафик на оръжие и хора по река Дунав. След това от шлепа ще отплава бързоходна моторна лодка, а силите за сигурност ще я преследват. След престрелка ще има ранен военнослужещ, който ще бъде евакуиран с вертолет. След последвалия хепиенд на акцията ще има преминаване за поздрав на участващите сили и средства и опознавателна разходка с моторен кораб „Русчук“. ", "date": "2019.05.22", "title": "Учебни действия ще покажат Военноморски сили и РД „Гранична полиция-Русе  "}
{"url": "https://www.actualno.com/crime/zakonno-e-kogato-prokuraturata-e-po-silna-ot-syda-ii-chast-news_751331.html", "text": "    В на историята разказахме как г-н Иванов попада в ситуация, в която първо е осъден да плаща издръжка на обявения за негово дете Х. Д. Нинов , но няколко години по-късно отново в съдебно решение е посочено, че актът за раждане, сочещ го за баща, не е истински и следва да бъде коригиран, като е признато, че не е установено Иванов да е баща на непълнолетния Нинов. Въпреки това Иванов е задържан и принудително доведен в I-во РУ в средата на март 2019 година. Това е станало с постановление на разследващ полицай, след което Иванов е задържан под стража за повече от 24 часа и освободен.      Разследващият полицай, с друго постановление от март 2019 година, привлича Иванов като обвиняем, че не е платил издръжка на Нинов . Тези две постановления и задържането под стража Иванов е обжалвал пред Софийската районна прокуратура (СРП) - както е позволено по закон (чл. 200 на НПК). Жалбите пред прокуратурата обаче са приети за неоснователни. Наблюдаващият прокурор хем посочва, че Софийска районна прокуратура не е компетентна да се произнесе дали Иванов правилно е обявен за издирване и принудително довеждане на 21 август 2018 година, хем решава, че жалбата на Иванов е неоснователна. По същия начин прокурорът хем твърди, че не е компетентен да се произнесе дали правилно е задържан Иванов под стража на 12 и 13 март 2019 г., хем решава, че жалбата на Иванов е неоснователна.   По отношение на постановлението за привличане на Иванов като обвиняем и налагане на мярка \"подписка\" прокурорът декларира, че това постановление е правилно. Иванов е категоричен, че прокурорът не сочи мотиви и доказателства, които доказват тази правилност.\r\nИ тук тезата на Иванов е, че щом Софийската районна прокуратура счита, че не е компетентна да се произнесе по жалбите му, то тя няма право да решава, че те са неоснователни и трябва да ги препрати на компетентния орган. Освен това Иванов счита, че именно наблюдаващият прокурор е компетентен да се произнесе по жалбите му срещу постановленията на разследващия орган, защото чл. 200 на Наказателно-процесуалния кодекс гласи именно това: \" \".  През ноември, 2018 година СРП спира досъдебното производство с постановление с аргумент, че извършителят на престъплението не е разкрит, тъй като Иванов не бил намерен на адреса, на който живее. Майката на Х. Д. Нинов – г-жа А. Нинова обжалва в съда спирането.\r\nВ края на април 2019 година съдът отменя това постановление , като посочва, че е неправилно, защото прокуратурата си противоречи - хем е разкрила извършителя Иванов , хем спира разследването, защото извършителя не е разкрит. Съдът констатира, че според прокуратурата Иванов е извършил престъпление, но в постановлението няма мотиви и фактическа обстановка, поради което съдът няма как да провери дали изобщо е извършено престъпление. Съдът констатира, че в постановлението \"липсват каквито и да е фактически и правни съображения\", че не е направен анализ на събраните доказателства и това означава немотивираност. Заради това съдът отменя постановлението за спиране на досъдебното производство.\r\nПред г-н Иванов разказа и други подробности от одисеята – той твърди, че е държан под стража за 28 часа в ареста, като за това липсват всички надлежни документни доказателства съгласно чл. 74 от Закона за МВР и Наказателно процесуалния кодекс, които да разрешат на полицията това задържане. Няма постановление за задържане под стража нито на прокуратурата, нито на полицията. В чл. 74 от Закона за МВР се казва, че за всеки арест трябва да се издаде писмена заповед, в нея да бъдат посочени определени параметри – кой извършва ареста, кого арестува, кога го арестува, здравословното му състояние и т.н., както и това, че заповедта се завежда в специален регистър. \"Имам здравословни проблеми заради престоя в ареста, от които не е сигурно, че ще се възстановя\", каза г-н Иванов .       Заради цялата ситуация, г-н Иванов пише писмо до главния прокурор Сотир Цацаров, до премиера Бойко Борисов, до ЕК, до Европейския съд по правата на човека, до медиите в България и всички заинтересовани институции, в което иска отговор на три въпроса:\r\n1. Защо няма дисциплинарно и наказателно производство срещу служителите на МВР заради ареста му?\r\n2. Защо има обвинение срещу него за неплащане на издръжка, като има съдебно решение, че актът за раждане е фалшив?\r\n3. Защо няма дисциплинарно и наказателно производство срещу лицата, които са го привлекли за обвиняем и са му наложили мярка \"Подписка\", която води след себе си полицейска регистрация?\r\nГ-н Иванов е категоричен, че с полицейската регистрация му се нарушава неприкосновеността на личността му и зачитането на неговото достойнство. При нея той ще бъде фотографиран, ще му се вземат пръстови отпечатъци, ДНК проби и други, които се правят на доказани престъпници, какъвто той счита, че не е. Мярката \"Подписка\" ограничава основното му човешко право на свобода, категоричен е г-н Иванов и иска главният прокурор да вземе отношение.         ", "date": "2019.05.22", "title": "Законно е – когато прокуратурата е по-силна от съда (II част)"}
{"url": "https://www.actualno.com/football/istinski-li-sa-futbolnite-prognozi-v-internet-news_751479.html", "text": "    Всеки ден ставаме свидетели на сайтове в мрежата, които предлагат футболни прогнози за посетителите си. В много случаи ставаме свидетели на копирани прогнози от едно на друго място. Ясно е, че по този начин се губи смисълът от прогнозирането на футбола, защото четем едни и същи неща. Има обаче и по-авторитетни източници даващи уникални предвиждания.      Малко са уебсайтовете и форумите, където ще намерите писани от хора, които са си направили труда да анализират предстоящите двубои и да дадат своето мнение.\r\nВъпреки всичко можете да попаднете на прогнози за днес и утре, съставени от спецове в залозите и анализатори. Интернет е пълен с отзиви за сайтове с богата гама от футболни предвиждания. Съществуват ли 100% сигурни прогнози в нета?   Не, не бихме казали, че сигурни прогнози съществуват, и то не само в нета, а по принцип. Всички вие сте ставали свидетели на невероятни обрати в мачовете, та дори те да са били с изявен фаворит. Спомняйки си мача между Кайзерслаутерн и Байерн Мюнхен от Бундеслигата през 73-та, ще забележим, че при резултат от 1:4 за баварците през втората част на срещата, противникът успява да обърне развоя на събитията и да победи със 7:4 в самия край на сблъсъка.\r\nЕто защо сигурните прогнози остават на заден план. Разбира се, има предвиждания с по-висок коефициент на успеваемост, когато говорим за противопоставяне на отбори в шампионати с топ фаворити и мачовете между тях и последните тимове в таблицата.  Тогава обаче също нищо не може да бъде сигурно, защото последните винаги се борят за оцеляване в таблицата.\r\nТочни прогнози могат да се срещнат не само в интернет. Такива се дават от футболните експерти – треньори, анализатори и състезатели. Тях можете да ги чуете по радиото или да ги гледате по телевизията. Идеята е да се ориентирате към предстоящите двубои и да получите пълна информация относно очакванията, нагласите, експертизите и подробните анализи.     Защо да търсим футболни прогнози в мрежата? Интернет пространството е източник на голямо количество информация. В това число влизат и футболните прогнози. Имайте предвид, че можете да четете не само български сайтове, но и чужди такива, където се дават обосновани прогнози, предварително анализирани от спортни специалисти или успешни клиенти на букмейкърските сайтове.\r\nС други думи имате почва за сравнение, тъй че бързо ще достигането до някаква истина. По-добрата новина е, че ако имате лични наблюдения върху играта, можете да сравните вашето мнение, с това на останалите. Ако се допълват гледните ви точки, то тогава един евентуален спортен залог би изглеждал много по-правдоподобен, отколкото във всяка друга ситуация.\r\nИ, ако една или две срещи ви “избягат“ това далеч не прави прогнозата по-слаба. Просто за пореден път напомняме за изненадите във футбола и неговото трудно прогнозиране, пък било то от най-големите специалисти. Не са малко тези, които споделят възхищението си от сайтове за предвиждания даващи много точни насоки за залог за краен победител в мача, точен резултат, брой голове и всевъзможни опции за залагане на най-известната спортна игра. Кога не бива да използваме прогнози?    В никакъв случай, не трябва да се самозабравяме в доверието си към футболните прогнози. Спомнете си колко пъти не сте отивали на почивка, защото синоптиците казват, че времето ще бъде лошо, а постфактум грее слънце и всичко е наред. В този ред на мисли, е добре да използвате прогнозите за футбол само за определени първенства, турнири и мачове.\r\nСляпата вярва в компютърно генерирани математически прогнози и уеб страници, в които ви обещават сигурни прогнози, е голяма грешка, която в никакъв случай не бива да се допуска. Сравнявайте всяка прогноза и вижте, дали тя се допълва с мнението ви, или не се допълва.\r\nСъщо така обръщайте внимание на местата в интернет, където се предлагат платени прогнози. Понякога се случва да заплатите за такава услуга, и да получите същите предвиждания, които се намират и в безплатните сайтове. Това е често срещана измама, от която трябва да се пазите.\r\nНе използвайте предвиждания за футбол, когато усетите, че ставате зависими от хазарта. Печалбата не е “вързана в кърпа“, така че преустановете използването на прогнози, ако не ви върви. По този начин можете да спестите много повече пари, вместо да ги давате на букмейкърите, чиято комерсиална цел е да печелят средства от вашите поредни загуби.\r\nВинаги трябва да знаете кога да кажете стига! Ако не успеете да се контролирате сами, е нужно да се възползвате от професионална помощ за измъкване от зависимостта от хазарта. Обобщение от автора В интернет има истински футболни прогнози, написани от грамотни и подготвени хора. В същото време присъстват и така наречените “ментета“, от които трябва да се пазите. По-горе ви дадохме някои насоки относно прогнозирането във виртуалното пространство и останалите видове предвиждания в медиите, от сорта на радио и телевизия. Надяваме се, че сте си извлекли правилните поуки, и ще се радваме, ако този материали ви е бил от полза! ", "date": "2019.05.22", "title": "Истински ли са футболните прогнози в интернет?"}
{"url": "https://www.actualno.com/society/manolova-posochi-problemi-s-mashinnoto-glasuvane-iska-kontrolno-rychno-prebrojavane-na-razpiskite-news_751440.html", "text": "    Омбудсманът Мая Манолова изпрати писмо до председателя и членовете на Централната избирателна комисия, в което обръща внимание на опасения на граждани относно възможни проблеми при произвеждане на машинното гласуване и отчитането на резултатите от него на предстоящите избори за Европейски парламент.       Ето и писмото:    Обръщам се към Вас по повод на сигнали от граждани до институцията на омбудсмана, включително от експерта по наблюдение на избори г-н Стоил Стоилов, които изразяват своите опасения за проблеми при произвеждане на  машинното гласуване и отчитане на резултатите от него на предстоящите избори за ЕП и оттам нарушаване на доверието в изборния процес.\r\nПо-конкретно става въпрос за отказа на Централната избирателна комисия , обективиран в писмо № 12-23/20.05.2019г. до г-н Стоилов, да се извършва контролно ръчно преброяване на хартиените разписки от машинното гласуване .  В писмото се посочва, че такова броене се прави задължително,  когато гласуването с машини е единственият начин , по който гласоподавателите могат да упражнят правото си на глас. Сочи се още, че при предстоящите избори ръчно преброяване ще се осъществява задължително, когато възникне технически проблем, свързан с отчитането на изборните резултати в изчислителните пунктове на „Информационно обслужване“ АД. За да започне контролно преброяване ще е необходимо решение на съответната Районна избирателна комисия. В писмото не са изложени мотиви и аргументи, които да се основават на нормативни разпоредби.\r\nНа предстоящите избори ще се гласува с машини в 3 000 избирателни секции, което е около ¼ от всички секции, а в местните избори през есента на 2019г. те ще бъдат 6 000, т.е. двойно повече.\r\nМетодическите указания за произвеждането и начина на машинно гласуване в Секционна избирателна комисия са приети с решение на Централната избирателна комисия №358-ЕП/20.05.2019г., едва 5 дни преди изборния ден. Видно от тях машината за гласуване разпечатва финален протокол с резултатите от гласуването по партии, коалиции, независими кандидати, включително и съответните преференции. Данните от финалния протокол, съдържащ обобщените данни от машинното гласуване, се обявяват публично от председателя на СИК и се вписват в протокола на СИК.       В указанията не се предвижда контролно ръчно преброяване на хартиените разписки, а резултатите от машинното гласуване се отчитат заедно с резултатите от гласуването с хартиените бюлетини в съответните секции и се вписват в общ протокол. В случай че не се извършва контролно преброяване на хартиените разписки в СИК, при евентуално оспорване на изборните резултати, такова преброяване ще трябва да се извършва от Конституционния съд.\r\nКонтролното ръчно преброяване на хартиените разписки е необходимо, за да се установи дали броят им и отразеното в тях съответства на отчетените във финалния протокол гласове за партии, коалиции и независими кандидати и преференции. Подобни съображения изложих и в искането си до Конституционния съд, относно разпоредби от Изборния кодекс, създаващи опасност за свободното и демократично провеждане на изборите и нарушаващи избирателните права на гражданите и основни конституционни принципи.\r\nНа следващо място прави впечатление, че в приложение № 85-ЕП-хм от изборните книжа в т. 6 /общ брой на недействителните гласове/ не е предвидено посочване на празни гласове от машинното гласуване. Отчитане на недействителни гласове от машинното гласуване не е предвидено и във финалния протокол с резултати от машинното гласуване в избирателна секция.\r\nТакива числови данни са били вписвани в протокола на СИК при произвеждане на изборите за президент и вицепрезидент на Републиката през 2016г. видно от приложение № 86-хм-ПВР от изборните книжа. Това означава, че в предстоящите избори избирателите, решили да гласуват машинно, няма да имат възможност да пуснат празна бюлетина, каквато възможност са имали в предходни избори. Този извод може да се направи единствено при съпоставка на изборните книжа, свързани с машинното гласуване, приети от ЦИК за предходни избори и за предстоящите такива.\r\nЛипсата на такава възможност за избирателите, които ще гласуват с машина, създава условия за неравнопоставеност спрямо избирателите, които ще гласуват с хартиена бюлетина, което е в противоречие с изборните правила. Невъзможността да се пусне празна бюлетина се разминава и с предвиденото в техническата спецификация от документацията за ОП за специализирани устройства за машинно гласуване в избори за ЕП, съгласно която „Гласоподавателите могат да направят своя избор в съответната бюлетина или да не изберат нищо, с което да пуснат празна бюлетина.“      Също така не е предвидено в протокола на СИК да се вписват данни за броя на избирателите, гласували машинно, и броя на избирателите, гласували с хартиена бюлетина. По този начин не може да се направи извод каква част от избирателите са се възползвали от машинното гласуване, отчетено като общ брой, както и по партии, коалиции и независими кандидати и преференции. В Методическите указания на ЦИК не е предвидено да се публикува информация за резултатите от машинното гласуване отделно от гласуването с хартиена бюлетина.\r\nКато обществен защитник настоявам да бъде предвидена изрично възможността за контролно ръчно преброяване на хартиените разписки за установяване на съответствието между тях и разпечатания финален протокол с резултатите от машинното гласуване, както и неговото публикуване на интернет страницата на ЦИК. По този начин ще се гарантира достоверността на резултата от машинното гласуване, ще се избегнат съмнения в манипулиране на изборите и ще се закрепи доверието в изборния процес и конкретно в машинното гласуване. ", "date": "2019.05.22", "title": "Манолова посочи проблеми с машинното гласуване, иска контролно ръчно преброяване на разписките"}
{"url": "https://www.actualno.com/burgas/deca-i-roditeli-shte-otbelejat-praznika-na-bukvite-v-hram-sveti-ivan-rilski-v-burgas-news_751340.html", "text": "    Децата, които се обучават в неделното училище към храм \"Свети Иван Рилски\" в Бургас, ще отбележат със специално тържество празника 24 май. На Деня българската просвета и култура те посвещават и благодарствен пленер за светите Кирил и Методий и техните ученици.      За съжаление, отделната сграда, която беше построена до храма специално за неделно училище, все още не функционира. се свърза с отец Николай, който поясни: “ Сградата не действа все още, защото няма акт 16. За да не стане някоя злополука или проблем с децата, тя няма да бъде ползвана. Чакаме едно присъединяване към енергото. Иначе тя е готова и се надяваме до месец септември, за новата учебна година и след като се получат всички документи за нейната безопасност, децата да се обучават там.“\r\nСега неделното училище се помещава на втория етаж на храм \"Свети Иван Рилски\". Тържеството за 24 май ще се проведе в църквата от 14.00 часа, а пленерът на малкия площад пред храма.\r\nНегово Високопреосвещенство Сливенския митрополит Иоаникий е дал своята благословия за начинанието. В него ще вземат участие деца от неделното училище към църквата и ученици от групите по православие. Големите ще рисуват портрети на славянските просветители, а децата ще плетат венци. Най-малките участници в тържеството ще пишат букви и послания със специални писци.   ", "date": "2019.05.22", "title": "Деца и родители ще отбележат празника на буквите в храм \"Свети Иван Рилски\" в Бургас"}
{"url": "https://www.actualno.com/asia/mvnr-preduprejdava-za-povishen-risk-ot-eskalacija-na-naprejenieto-v-indonezija-news_751450.html", "text": "    Във връзка с планираното за днес обявяване на резултатите от президентските и парламентарни избори в и произтичащия от това повишен риск от ескалация на напрежението в страната, Министерството на външните работи препоръчва на българските граждани да избягват места, където се провеждат протести, демонстрации или се наблюдава по-голямо струпване на хора, да следят местните медии относно развитието на ситуацията по сигурността в дните преди и след обявяването на резултатите и да се съобразяват стриктно с препоръките на местните власти. Това съобщават от пресцентъра на МВнР.      От министерството предупреждават българските граждани да носят със себе си документ за самоличност и да проявяват повишено внимание по отношение на съмнителни предмети или хора с подозрително поведение.   Местните полицейски власти информират за вероятност от извършване на терористични нападения в деня на обявяване на резултатите.\r\nПри необходимост, българските граждани могат да се свържат с посолството на България в Джакарта на тел. + 62 21 390 4048 или при извънредна ситуация и в извънработно време на денонощния дежурен тел. +62 812 9600 0691.  Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04; +359 2 971 38 56 или имейл: crisis@mfa.bg.\r\nМВнР препоръчва на българските граждани, при пътувания в чужбина, да се възползват от възможността да се регистрират в рубриката \"Пътувам за…” на следния адрес: .    ", "date": "2019.05.22", "title": "МВнР предупреждава за повишен риск от ескалация на напрежението в Индонезия"}
{"url": "https://www.actualno.com/sciencelogy/a1-godina-po-kysno-pylna-razpoznavaemost-na-branda-novi-uslugi-i-stabilni-prihodi-news_751474.html", "text": "            Нови продукти и услуги За първата година от присъствието си у нас А1 успя да разшири портфолиото си с редица нови продукти и услуги, много от които непознати за пазара до този момент. Компанията представи собствена марка смартфон , който изпъкна с премиум дизайн и отлични характеристики на достъпна цена.\r\nТелекомът добави MAX Sport 3 и MAX Sport 4 към вече съществуващите си . Тяхното съдържание спечели феновете с добавянето на топ спортни продукти като УЕФА Шампионска лига, испанската Ла Лига, италианската Серия А, Копа Либертадорес, Мейджър лийг, волейболната Лига на нациите и още редица други спортове и шампионати.  А1 представи и собствена музикална платформа , разработена специално за клиентите на А1. Тя обединява световната, българска и балканска музика в цялото ѝ разнообразие, като включва над 30 милиона песни и специално създадени плейлисти със световни и български хитове. А1 засили и своето присъствие в социалните мрежи със създаването на свой корпоративен Instagram профил .\r\nА1 стана първият телеком в България, който предлага собствени . Това стана факт със старта на дигиталния портфейл за мобилни разплащания A1 Wallet и с този на А1 Кредитна карта, която предлага преференциални условия за клиентите на компанията. Телекомът въведе и застраховката Моят телефон, която дава повече сигурност и удобство на потребителите.\r\nА1 пое и ангажимент да развива електронните спортове у нас със създаването на собствена гейминг лига. Финалите на първото издание на приключиха наскоро при огромен интерес, излъчвайки своите дебютни шампиони, които си поделиха награден фонд от 50 000 лева.    А1 продължава да работи за дигитализацията на българския бизнес с развитието на своите  дигитални услуги. В началото на май тази година компанията стана първият и единствен телеком в България със собствена хиперскалируема платформа, която предлага пълно портфолио от облачни услуги от типа инфраструктура като услуга (IaaS). Инвеститор в обществото А1 разработи първото по рода си приложение с кауза – , което дарява по 1 лев на деца в нужда за всяко свое изтегляне. Приложението е напълно безплатно за клиентите на А1 и им позволява да получават допълнителен интернет трафик от 3000 MB в замяна на гледането на ограничен брой рекламно съдържание.\r\nКомпанията продължи да подкрепя развитието на българските ски и лека атлетика. С подкрепата на А1 Българската федерация по ски изпрати един от най-успешните си сезони с рекордни класирания на Алберт Попов. Успешно се проведе и поредното издание на инициативата, насочена към деца – „Научи се да караш ски”. В партньорство с Българската федерация по лека атлетика А1 продължава да помага на най-перспективните деца и младежи с програмата „А1 Атлетика за младежи”.\r\nПрез март 2019 г. А1 се обвърза и с един от най-старите и успешни баскетболни клубове у нас, който вече се състезава под името „A1 Академик” в резултат от подкрепата, която компанията оказва на отбора. Проектът е част е част от стратегията на А1 да подпомага развитието на българския спорт и отново има за цел да допринесе за развитието на младите български спортисти.   Стабилен ръст    Позитивната тенденция в резултатите на А1 от последните три години не само се запазва, но и ускорява темпото си на ръст. Компанията отбелязва сериозен ръст на печалбата си и всички основни финансови показатели и през първото тримесечие на 2019 г. спрямо същия период на 2018 г. Печалбата преди данъци, такси, лихви и амортизация (EBITDA) на компанията се повишава с 17,7% до 42,8 млн. евро, а приходите се увеличават с 3,9% до 111,1 млн. евро. Признание За своята успешна трансформация А1 получи 27 награди от едни от най-престижните конкурси в страната. Александър Димитров, председател на управителния съвет и главен изпълнителен директор на А1, бе избран за „Мениджър на годината 2018” в най-престижния конкурс за мениджърски постижения в България. Впоследствие той бе удостоен и с приза „Мистър Икономика 2018” в най-престижната категория на конкурса „Мистър и Мисис Икономика”.\r\nА1 бе обявена за №1 в сектора на телекомуникациите от класацията Superbrands, а услугите А1 Wallet и A1 Smart Home триумфираха в своите категории в надпреварата „Продукт на годината”.\r\nУспешното ребрандиране постави своеобразен рекорд и на наскоро провелия се конкурс на Българското дружество за връзки с обществеността, където А1 получи 8 награди за кампании, свързани с трансформацията на компанията. Комуникационните усилия по ребрандирането на А1 бяха отличени и от престижните BAPRA Bright Awards 2019. ", "date": "2019.05.22", "title": "А1 година по-късно: Пълна разпознаваемост на бранда, нови услуги и стабилни приходи"}
{"url": "https://www.actualno.com/bgfootball/nakazaha-vajni-igrachi-na-ludogorec-i-cska-predi-kryga-reshavasht-titlata-news_751460.html", "text": "     ще бъде без един от ключовите си играчи в последния си мач за сезона. Става въпрос за полузащитникът на \"червените\" Кристиян Малинов.      Съперникът им за титлата няма да може да използва двама от титулярите си, извоювали победата над Ботев Пловдив вчера.   И тримата футболисти изгоряха за важните мачове заради натрупани картони.\r\nКои са наказаните играчи за Лудогорец,   Футболистите на разградчани обаче са наказани за по 1 мач, а този на ЦСКА - за 2. В последния кръг ЦСКА посреща Ботев (Пд), а Лудогорец приема Черно море на 24 май. Наказан за 1 мач е и Нуно Рейш от Левски, който получи червен картон в мача с ЦСКА.\r\nИначе Левски и ЦСКА получиха глоби заради поведението на своите фенове в вчера. От \"Герена\" ще трябва да платят за различни провинения 4000 лева, докато глобата на \"червените\" е 1300 лева. В ЦСКА има и друга лоша новина за финалния кръг.  ", "date": "2019.05.22", "title": "Наказаха важни играчи на Лудогорец и ЦСКА преди кръга, решаващ титлата"}
{"url": "https://www.actualno.com/politics/vzimame-primer-ot-ungarija-kak-da-se-spravim-s-demografskata-kriza-news_751328.html", "text": "    \"Демографската политика не е проблем само на България, но и на целия ЕС. Тя е хоризонтална, секторна политика и зависи от всички институции, които трябва да бъдат обединени и единни в процесите на вземане на решение за мерките, които се прилагат\". Това заяви вицепремиерът по демографската и икономическа политика Марияна Николова. Тя допълни, че вече е сформирала работна група от учени, лекари и експерти от БАН, която ще изготви визия за нова демографска политика.      Николова обясни, че финансовите стимули не са единственото решение и могат да се вземат добри примери за справяне с от Унгария. Точно затова се анализира законодателството на страната и как тя решава този проблем.   Вицепремиерът добави, че МТСП предлага различни социални мерки, които са за подпомагане на майките с домашни  помощници. \"Най-важното обаче са детските градини и аз мисля, че те трябва да са безплатни поне до 5-годишна възраст на детето и в училищата да се осигури необходимият храноден на децата\", каза Николова.\r\nТя заяви, че 6400 лв. е нереална помощ за раждане на второ дете. \"В крайна сметка трябва да бъдат направени необходимите разчети и да се дадат реални цифри\", беше категорична вицепремиерът.  \"Надявам се след 15 юли да имаме мерки, които да предложим за справяне с демографската криза\", каза още тя.\r\nНиколова коментира на три семейства на загиналите при катастрофата край Своге. \"Категорично не съм съгласна с позицията на застрахователя – при конкретно становище на КФН обезщетението следва да бъде платено. След като един пътник има билет, той категорично е застрахован и не бива да доказва каквото й да е било. При евентуално завеждане на съдебен спор, делото ще бъде спечелено от пострадалите\", каза тя.   Марияна Николова обясни, че новоизбраният президент на е иновативен политик. \"Той е изключително деен и най-вероятно ще бъде човек на действието, а не на приказките. Когато приключи церемонията за полагането на клетвата, държавният глава поиска среща с някои държави. България беше втората държава, с която поиска среща\", добави тя.     ", "date": "2019.05.22", "title": "Взимаме пример от Унгария как да се справим с демографската криза"}
{"url": "https://www.actualno.com/books/feliks-i-nevidimijat-izvor-news_751395.html", "text": "    Дванайсетгодишният Феликс живее безметежно с майка си - прекрасната Фату, която държи малкото уютно бистро \"На бачкане\". Забавните и колоритни постоянни посетители са неговото семейство - всезнаещият г-н Софронидес, мъжкараните Белот и Ребелот, дребната азиатка Тран с кучето си Господин, човекът-речник Робер Ларус...      Но попаднала в бюрократичен капан, Фату затъва в депресия, за която няма лек. Тя, която е била въплъщение на щастието, вече е само безжизнена сянка.   За да я спаси, Феликс я повежда с помощта на красивия си баща - морския капитан Сент Еспри, на пътуване, което ще ги отведе до невидимите извори на духовни сили. Къде се крият те и ще върнат ли силите за живот на майка му?\r\nЕрик-Еманюел Шмит отново предлага шедьовър на дълбоко поетичния духовен размисъл и завладяващата любовна песен на един син за неговата майка.  \"Феликс и невидимият извор\" е част от цикъла \"Кръговратът на незримото\".\r\nПисател, сценарист, драматург и режисьор, Ерик-Еманюел Шмит е обявен за един от петнадесетте най-четени автори в световен мащаб. Произведенията му са преведени на повече от 40 езика, а книгите му са публикувани в над 50 страни. Носител е на редица награди, като една от най-престижните сред тях е призът \"Гонкур\" (2010).        ", "date": "2019.05.22", "title": "Феликс и невидимият извор"}
{"url": "https://www.actualno.com/varna/dyjdyt-udari-jestoko-novija-bulevard-vasil-levski-vyv-varna-news_751371.html", "text": "    След проливния дъжд и градушката, които се изляха вчера във Варна, в социалните медии се появиха снимки, които показват, че част от надлезното кръгово кръстовище до \"Гранд мол\" над чисто новия варненски булевард \"Васил Левски\" се е наводнило, срутил се е и тротоар. Според хората, публикували снимките, на второто ниво на кръстовището на булевардите \"Васил Левски\" и \"Владислав Варненчик\" се е образувала дупка.       Очевидци твърдят, че водата се е изсипала като водопад върху новия път. Новият булевард “Васил Левски“ бе пуснат за движение малко преди Великден от премиера Бойко Борисов, но все още няма акт 16. Строителството струваше около 115 милиона лева и е най-голямата инвестиция в пътищата на Варна през последните десетилетия.   От общината пуснаха официално изявление, в които обясняват какви точно са щетите от проливните дъждове и дали е засегнат новият булевард: \"След проливния дъжд и градушка кметът Иван Портних и екип от общината направиха проверка на уличната инфраструктура\", съобщават за Moreto.net от пресцентъра на Община Варна. По трасето на бул. \"Васил Левски\", който все още не е въведен в експлоатация, проблеми няма, такива обаче са установени по някои от прилежащите пътни артерии.  На кръговото с бул. \"Владислав Варненчик\", в близост до недовършено укрепване на канал за подземни комуникации, е подкопан стълб от уличното осветление. Екип на пожарната го премахна. По нареждане на кмета след спирането на дъжда кабелното трасе трябва да бъде бетонирано. Сериозно количество вода се е събрало на около 150 м. от кръговото на бул. \"Цар Освободител\" - в посока кварталите. На място са били екипи от пожарната и ВиК. Проблемът е създаден заради запушени шахти и свлечени земни маси, останали от строителния период. В момента се отпушват шахтите, а днес всички изпълнители трябва да почистят остатъчните строителни материали, причинили събирането на водата. Отново заради недовършен участък за комуникации е станало свличане на чакъл на кръговото с бул. \"Сливница\".\r\nРазпоредено е почистване на терена, а днес, след спиране на дъжда, по нареждане на кмета участъкът трябва да бъде завършен. В района на ХЕИ, където при последния дъжд имаше проблем, шахтите поемат водата. Голямо количество обаче се е стекло от Цветния квартал по новата тротоарна настилка на ул. \"Подвис\". Там ще бъдат направени дъждоприемни решетки.\r\nВ старата част на бул. \"Васил Левски\" - до бул. \"Осми Приморски полк\", има малко количества вода, идваща от прилежащите улици. Там също ще започнат дейности за изграждане на дъждоприемна канализация.     ", "date": "2019.05.22", "title": "Дъждът удари жестоко новия булевард \"Васил Левски\" във Варна"}
{"url": "https://www.actualno.com/society/semejstvo-postrada-pri-katastrofa-kraj-sandanski-news_751464.html", "text": "    Четирима души пострадаха леко, сред които и две деца, след като лек автомобил самокатастрофира на АМ „Струма“ край Сандански, предаде БГНЕС.      Инцидентът е станала в 13.10 часа край мотел „Мамин Кольо“. Мъж на 58 г. и жена на 57 г. са с комоцио и контузии на ръце.   Момче на 6 г. е с комоцио и контузия на ръката и гърба, 7-месечно момиченце - с комоцио и контузия на главата. ", "date": "2019.05.22", "title": "Семейство пострада при катастрофа край Сандански "}
{"url": "https://www.actualno.com/crime/porednata-cherna-statistika-se-razmina-na-kosym-myj-se-opita-da-zastrelja-jena-si-news_751431.html", "text": "     30-годишен мъж от Шумен направил опит да застреля бившата си съпруга - 26-годишната Нурсел. За щастие най-лошото се разминало, въпреки че в главата й са попаднали две сачми. В момента жената се намира в болницата, но няма опасност за живота й, съобщават от прокуратурата.      Жената била в автомобила на свой колега, с когото работели в завод \"Алкомет\" в Шумен. Те често пътували за работа заедно, тъй като живеели наблизо и били семейни приятели. 30-годишният Нелгин започнал да ги преследва и принудил колегата на бившата си жена да спре. Извадил оръжие и стрелял по нея. След това направил обратен завой, произвел още един изстрел и избягал от местопроизшествието. Открит бил от полицията в Разград, където е задържан за 24 часа по Закона за МВР.   Нелгин преследвал често бившата си съпруга. Ден преди инцидента тя подала втора жалба за домашно насилие срещу него. Продължават действията по разследването.   ", "date": "2019.05.22", "title": "Поредната черна статистика се размина на косъм - мъж се опита да застреля жена си"}
{"url": "https://www.actualno.com/pleven/hiljadi-sa-zalicheni-ot-izbiratelnite-spisyci-v-obshtina-pleven-news_751394.html", "text": "    Общо 3 206 души са заличени на различни основания от в община Плевен. От тях 132-ма са в кметствата на общината, а в областния град - 3 074-ма. Това съобщи днес председателят на РИК в Плевен Ярослав Димитров.      Имащите право да гласуват на евроизборите в неделя в община Плевен са 124 119 души. За първи път след 26 март 2017 г. – когато бяха последните избори, ще могат да дадат своя вот 2 806 млади хора. От тях 2 205-има са в Плевен, останалите са в селищата на общината. Избирателите столетници  са четирима – един мъж на 102 години и три жени.\r\nВ региона до момента са назначени 384 секционни избирателни комисии – с общ брой членове 3 221 души. Очаква се да бъдат образувани още две. Подвижни секционни комисии ще има по една в Белене, Искър, Кнежа и в Плевен – две. Секции ще има и в двата затвора в областта – в Плевен и Белене. „Болничните“ секции ще бъдат четири.\r\n„Подготовката за изборите при нас върви към своя край. По всички възможни параметри и позиции се работи. Днес приключват обученията на секционните избирателни комисии в областта. Възможност за машинно гласуване ще има в 113 СИК, от които 42 са в Плевен“, съобщи още Ярослав Димитров.   ", "date": "2019.05.22", "title": "Хиляди са заличени от избирателните списъци в община Плевен"}
{"url": "https://www.actualno.com/books/izdatelstvo-era-izdava-terez-raken-na-emil-zola-news_751397.html", "text": "    Емил Зола (1840-1902) е сред най-ярките представители на френската литература. Основоположник на натурализма, Зола създава редица изключителни романи. Най-впечатляващите му творби са част от серията от 20 романа \"Ругон-Макарови\".      \"Терез Ракен\" е големият пробив на Емил Зола. Жестоко хулен от критиката, романът се радва на изключително радушен прием от читателите и се превръща в една от основополагащите творби на натурализма.   Терез води монотонен, еднообразен и пуст живот под крилото на леля си, която отглежда сама болнавия си син Камий. Бъдещето на Терез е предначертано – тя ще се омъжи за Камий, за да се грижи за крехкия младеж. Примирена със съдбата си, младата жена е потънала във вцепеняваща празнота. Когато среща Лоран, пред Терез се отваря нов хоризонт. Всички чувства, които е таила в себе си, пропукват маската на безразличието. Страстта, отприщена от Лоран, тласка Терез към немислимото и повежда и двама им във водовъртеж от гибелни желания, престъпни деяния и самоунищожение.   ", "date": "2019.05.22", "title": "Издателство \"ЕРА\" издава \"Терез Ракен\" на Емил Зола"}
{"url": "https://www.actualno.com/interview/serpact-silni-sme-zashtoto-sme-obedineni-i-se-dopylvame-news_751329.html", "text": "            Започнахме работа с Никола през 2017 година официално. Бяхме водени от ясната идея да предлагаме една по-иновативна и по-пълна SEO услуга, основана на тестове на алгоритми и извличане на нови знания, детайлна техническа оптимизация и стратегии за маркетинг със съдържание за максимален успех на клиентите.\r\nПостепенно подобрявахме отношенията си с Никола и се шлайфахме с всеки проект, до момента, в който днес имаме изградена система на работа за клиенти, която работи перфектно. Всички наши клиенти получават уникални стратегии и не работим с клиенти в един и същ бранш, защото смятаме, че така е най-прозрачно и честно за всички. Резултатите днес са повече от зашеметяващи! Клиентите са щастливи и дори ни дават видео отзиви.  Освен всичко, поривът за нови знания на още по-високо ниво, както и за нови контакти, ни отведе в чужбина. И така започнахме да посещаваме събития в световен мащаб. Така се роди и идеята за SerpAsk. Измислихме тази серия от уебинари в движение, но с ясната идея - да доведем, макар и виртуално, всички световни SEO специалисти от най-високо ниво, в България, за да споделят знания и опит, както и свои успешни практики.\r\nАко трябва обаче да обобщя какво точно ни събра то е: колегиалност, доверие, чисти и коректни отношения, много силно приятелско чувство. Не минава ден, в който да не комуникираме. Серпакт сме като едно семейство, ние не работим, това е начин на живот, без който не можем.     В началото беше SEO. :) Почти библейско начало. Никола Минков се появи като клиент за SEO. Той и негови съдружници имаха бизнес и искаха да им се изработи онлайн магазин и след това оптимизация на същият магазин за Великобритания. Още тогава той ми направи впечатление като бърз и напорист човек. Активен. Това понякога ме плашеше, изстискваше ме извън моята зона на комфорт. Доста по-късно осъзнах, че това е за мое добро. За да успяваш, трябва да си динамичен, проактивен и много гъвкав.\r\nНаправихме магазина, започнахме  и оптимизация за Google, която стана доста успешна, предвид трудната и висококонкурентна област. Интернет-магазина завоюва много добри позиции в английският Google, дори преди Amazon. Но… тогава съдружниците на Ники пожелаха да сменят името на бизнеса, да извършат преструктуриране и други различни промени, което според мен беше грешка в този момент. Въпреки това те го направиха и това доведе до значителен срив и прекратяване на нашата съвместна работа.\r\nКато следствие Никола се “запали” по SEO и започна сам да експериментира, с различни проекти, как се случва това “чудо”. Доста време съм му помагал със съвети, идеи, и знанието, което имам натрупано през годините на практическата ми работа. Дори, когато той започна  да се справя доста добре сам, ние продължихме да обсъждаме различни казуси, тактики и методи, помагайки си един на друг. Може да е  странно за някои, но винаги сме си сътрудничили, макар че дефакто се явяваме конкуренти в един общ пазар. Аз споделям при моите проекти кое работи, той - при неговите, и обменяме нови идеи. Един наистина добър дух на колегиалност и приятелство.\r\nПо късно, в началото на 2018, помня, Никола ми се обади, и ми предложи да помисля по идеята за обединяване - на двете ни фирми. Самият той знаеше, че това ще е революционно за мен, защото фирмата ми Идея Студио съм я създал от нула,  и за мен е като дете - нещо много ценно, което съм отгледал. Тук е място  и да отделя думи за благодарност на съпругата ми Надежда, която винаги ме е подкрепяла и съветвала по много ценен и умен начин. Много голяма част от успехите си дължа на нея.\r\nСлед месеци на анализ и премисляне реших да предприемем тази стъпка по сливане. Имах самочувствието, че съм добър SEO специалист, имам го и сега. Но като мениджър не съм толкова силен и добър. Това ми куцаше. Именно то наклони везните да се обединим и с общи усилия да сме още по-ефективни. И усещането, че ще стане един много добър екип от нас не ми даваше мира. Така  и се случи :)   Познавах Боби отдавна, беше мой ментор така да се каже дълги години. След това забелязах Дидо в Linkedin с една много интересна публикация и директно го попитах няколко въпроса за SEO и бързо разбрах, че има солидни знания, буквално за няколко седмици започнах да разбирам, че той знае много.\r\nДидо стана част от Serpact през 2017 година, като присъединяването му беше много успешно. С Боби през 2018 година, успяхме да присъединим Идея Студио в Serpact и така увеличихме силата ни, знанията и опита също.\r\nЗа да обобщя ни събра любовта към работата за SEO, защото ние обичаме професията си безкрайно много, за нас това е хоби, интересно ни е и както се казва има тръпка.\r\nИначе чисто управленски, аз гледам да управлявам агенцията малко по-нестандартно, ако искаш да си най-добрия отбор, трябва да имаш най-добрите играчи. Е, Дидо и Боби според мен са от най-добрите в България, а защо не и на световно ниво.  Ще го кажа така - и тримата! И да, това наистина е валидно! Някак не мога да разделя Serpact на само себе си, само Никола, само Борислав или само някой от другите от екипа. Serpact няма да е Serpact, ако не сме тримата и нашия екип от талантливи и можещи специалист. И това съвсем скоро го разбрахме за пореден път, при споделяне на наши снимки от събитие в социалните мрежи и респективно реакцията на хората, както и при съвместни уникални идеи за стратегии на нови големи проекти.\r\nВсеки от нас е движеща сила, компоненти на една машина, която не може да работи без един от тях. Почти постоянно се събираме за брейнсторминг срещи, записваме идеи, комбинираме, изграждаме стратегии заедно.  Именно тук се случва магията и всичко това е уникално! Ако сме записали една среща да бъде за около час, обикновено тя е не по-малко от 3 часа! Аз винаги съм вярвал, че SEO е отборна игра. Така работят големите агенции в чужбина и бележат успехи. Сам специалист е трудно да постига такива успехи, дори почти невъзможно, а да не говорим да работи по големи проекти. Хм, трудно е да се  каже. Ние сме добър екип именно защото всеки е силен в дадена област,  и взаимно се допълваме, сборът от нас покрива всички аспекти на оптимизацията за Google и заедно можем да постигнем всичко. Дидо е нощната птица при нас, става по обед, работи до късно сутринта и е царят на семантиката и патентите на Google. Аз съм силен в локалното SEO, бранд популяризирането, също и съдържанието, от гледна точка на Google Raters. Освен това управлявам и задачите по дистрибуцията на съдържанието. Никола е машината  - страхотен организатор, много способен мениджър и работохолик - човек, който прекарва на компютъра и по 16 часа.\r\nСилни сме, защото сме обединени и се допълваме. Ще го опиша така: когато удряш не го правиш с разперени пръсти, нали? Свиваш всички пръсти и удара става по-тежък, силата е по-голяма. Затова мисля, че няма как да откроим някой от нас.\r\nБоби е човекът с идеите при нас, с абстрактното мислене и солидния опит, което винаги има своята роля в един проект. Аз винаги научавам нещо от него, защото през него са минали хиляди ситуации, задачи и някак си е съомявал да се справя.\r\nДидо е техника, човека семантика, винаги има идея как работи дадено съдържание, как да го обвърже според намерението на потребителя и как да го реализира. Понякога се възхищавам колко знае и е удоволствие да го слушам с часове и да се уча!  Ако трябва да изброя пълния списък, мисля че трябва да напиша книга, но ще опитам да резюмирам, доколкото е възможно. Харесвам това, че винаги можем да бъдем както колеги, така и приятели. Можем веднъж да се смеем, а после да се заровим в някой проблем. Може сега да се критикуваме за нещо, а след това да се похвалим за друго. Пълна прозрачност! Това изгражда изключително много, вдигаш нивото не само на експертизата си, а и на чисто човешките качества!\r\nХаресвам в Никола умението му да “дълбае” в SEO проблемите, да извлича ноу-хау от тях, да тества неща, за които никой досега не се е сещал, да прави неща, които никой не е правил. Харесвам много мисленето му тип “За мен няма невъзможни неща!”. Понякога водим късни разговори с Никола, когато той е в Америка или пътува с автомобила си. Тогава сме чертали планове, които са идвали на момента и за които сам човек не би се сетил никога. Голяма част от тези планове вече са реализирани, за което съм безкрайно щастлив!\r\nБорислав Арапчев е човек с много добра детайлна визия за общата картина на един проект, именно за това той е нашият SEO стратег. Винаги дава креативни идеи за по-добра конвертируемост на даден сайт и уникални идеи за промотирането му. Във всички нас харесвам, че имаме чувство за хумор. Понякога имаме наистина трудни казуси и хуморът помага. Може да е и песен, закачка или виц, това внася свежест.\r\nИначе  - в Дидо ми харесва, че той вниква в дълбочина, рови и там, където всичко е уж ясно и открива нови отговори. Като будител или възрожденец през нощта седи над документите и анализира, работи.\r\nВ Никола ми харесва,  че той наистина е безстрашен, винаги има бързо решение, което е и вярно, и знае как да подреди нещата, за да има ред и те да се получат. Той е най-смел, комуникативен и решителен! Мога да кажа, че определено той е двигателят на Serpact! Мотиватор, който  е за пример. В Боби ми харесва това, че е много спокоен и сдържан. Потиска емоциите си и взима решенията хладнокръвно. Не се влияе от външната среда или напрежението, обича да взима спокойно решенията и да бъде хладнокръвен. Това е качество, което ми се иска да го имам и аз, но имам още доста да уча от него.\r\nДидо е човек, който ако се наложи в четири сутринта става и започва да работи с мен дори по 12 часа докато не намерим решението. Винаги дава идеи базирани на данни, вниква в конкуренцията и какво и как е постигнала. Като цяло с него прекарваме много в разговори по телефон, докато пътувам и там както той е споменал се раждат брутални идеи, като тази за SerpAsk.\r\nИ двамата за мен са приятели преди всичко, важни хора в моя живот. Често ме питат как успяваш с Боби или Дидо, те са тежки характери. Отговарям просто, разбирам ги. Не може да промениш един човек, но може да намериш работещ баланс в отношенията ви, наричам го политика на балансите!  Никога не сме имали сериозни разногласия между нас. Случвало се е да спорим за тактики на даден проект, имали сме лични проблеми, които са създавали известна доза напрежение, но това е част от живота на всеки човек. Умеем да се критикуваме един друг, но по начин, който да ни изгради, а не да разруши отношенията ни. Така след разговора обидени няма, а по-скоро хора, които надграждат себе си. Кой не мечтае за това, докато работи?!\r\nЗавистта към нас, не ни е променила. Подминаваме я с усмивка и дори ни надъхва още повече. Сериозни - не. Разногласия може да имаме по проблем в работата, всеки да предложи различен подход за постигане на резултат, в по-особен случай.\r\nПо принцип имаме утвърдена и ефективна система на работа, където всеки знае своето място и отговорности. И това работи много добре.\r\nНо има проекти, които са сложни, или изникват технически или други проблеми. Тогава се налага да правим брейнсторминг, всеки изказва мнение и варианти.  Преценяваме кое е най-смислено и работим по това. Ако не се получи - опитваме друго. Но никога не се отказваме! Това са любимите ми моменти - когато си като детектив,  с лупата търсиш и  в най-малката подробност за някакъв “препъникамък”, или пък гледаш от високо, за да видиш голямата картинка. Имали сме такива безсънни нощи, но най-удовлетворяващото  е, когато намериш проблема и го решиш. Тогава се чувстваш като Христофор Колумб.\r\nИмали сме и градивна критика, един към друг, но тя преминава в добронамерен тон,  и именно затова води до корекции и подобрения след това. Важното е, че имаме чуваемост един друг, това ни усъвършенства постоянно, защото  - всеки ден ти можеш да бъдеш по-добър от самият себе си, от вчерашното ти “Аз”. Често водим разговори в които сме на различно мнение в началото или идеите за разрешаване на дадена ситуация, но за щастие винаги излизаме с общо решение на дадения проблем. Това е абсолютно нормално, но само когато имаш мнение и го изказваш си полезен, ако се примиряваш с казаното на другия винаги и на 100%, значи нямаш собствено.\r\nПонякога аз бъркам, понякога Дидо или Боби, но кой е безгрешен. Предимството ни е, че валидацията на даден казус е от двама топ специалисти и дори да си пропуснал нещо, те ще го намерят, няма да пропуснат да ти го докажат дори! Това е много голяма сила, която може би не се осъзнава от други агенции, защото шанса да сбъркаш в общото си решение е почти нулев!  Не може да се отдели само 1 определен момент. Никога не сме само прекалено сериозни или хумористични. Смесваме едното с друго, защото така настроението и емоциите са на максимално ниво. Приятно и забавно е, когато правим тиймбилдинги с целия екип, но не мога да скрия, че на мен лично ми е най-забавно, когато тримата пътуваме в чужбина. Никола е невероятен шегаджия! Трябва да го познаваш добре, за да не се хващаш на шегите му, които много пъти изглеждат невероятно достоверни. Всеки ден! Между напрежението и многото задачи винаги намираме и мъничко време за шега, за настроение, и така колегиалната ни спойка става все по-добра  и здрава.\r\nСмехът и хуморът са огромна част от нашите отношения, които не пречат да придвижваме и ангажиментите си също.\r\nДобрите колегиални отношения и успехите ги има, защото просто сме добри приятели! Обичам много да се шегувам и понякога ми се получава добре. Според мен работата си е работа, но понякога когато усетя, че е паднало настроението в екипът им правя номера, за да разведря обстановката. Общото взето всеки ден има шеги, закачки и номера, за да може да има разнообразие. Хората, които ме познават са наясно, че могат да очакват всичко от мен в тази посока. ", "date": "2019.05.22", "title": "Serpact: Силни сме, защото сме обединени и се допълваме"}
{"url": "https://www.actualno.com/society/zarkova-novijat-bulevard-za-120-mln-se-prevryshta-v-svlachishte-i-vodopad-news_751390.html", "text": "    Тази сутрин за 30 минути 3 пъти се убедих, че не е трудно да се види истината.      Първо видях по Btv как , построен за 120 млн. във Варна, се превръща под един пороен дъжд в две неща: свлачище и водопад.    Второ, видях ония 23 дупки пред нашия блок, които чакат обещан ремонт, откакто станаха платена зелена зона.  Трето, видях един познат клошар – бивш учител по пиано да лепи предизборни плакати. Той ме поздрави, както винаги прави, а после, дявол знай защо, ми каза:„Тая (от плаката) кънти на кухо, ама гладният ми корем няма уши.”\r\nАнна Заркова (журналист) във Facebook ", "date": "2019.05.22", "title": "Заркова: Новият булевард за 120 млн., се превръща в свлачище и водопад"}
{"url": "https://www.actualno.com/health/sanofi-podkrepja-razvitieto-na-mladite-lekari-v-bylgarija-news_749871.html", "text": "    Фармацевтичната компания подкрепи две инициативи за развитието на младите лекари у нас. Тя e най-големият дарител за тази година в едноименната програмата на Българския лекарски съюз. Благодарение на подкрепата и на другите спонсори, 45 студенти по медицина ще получат едногодишна стипендия в размер на 100 лв. Едновременно с това, през цялата година БЛС ще приема документи за финансиране на участия в национални и международни научни форуми на специализанти, докторанти и млади лекари до 35 години.    , каза д-р Светла Михалевска, медицински директор на Sanofi България при официалното обявяване на стипендиантите.\r\nКомпанията стана и партньор на Международния конгрес по медицински науки  за студенти и млади лекари, организиран от Асоциацията на студентите-медици в България в София.  Събитието посрещна  630 млади лекари от над 70 държави. Специални гости на конгреса бяха проф. Федерико Калегари - един от най-уважаваните лекари в областта на неврологията, проф. Тамара Ферера – пионер в сферата на чернодробните трансплантации, д-р Елиане Пиаджио, който е фокусирал проучванията си върху имунната терапия на рака и проф. Нам Чо, председател на Международната диабетна асоциация и ендокринологът проф. Цветалина Танкова.    През 2012 г. компанията стартира инициативата „Открито за диабета“, която продължава и до сега.  Диабетът е новата световна пандемия, която има изключително силно влияние върху здравните системи по света. По данни на Международната диабетна федерация броят на хората с диабет в България  на възраст между 20 и 79 години е над 450 000. Последните четири години посланик на кампанията е Ивет Лалова, която също призовава хората за ежегодни прегледи, балансирано хранене и достатъчна физическа активност като средство за превенция на диабет тип 2.\r\nПрез 2017 г. Sanofi започна и мащабната информационна кампания „Открито за ваксините“, която акцентира на сериозните здравни последствия от грипа и ефективната превенция чрез ваксинация. Sanofi e първата компания в България, която осигури на българите достъпа до иновативната четиравалентна ваксина срещу грип.  ", "date": "2019.05.22", "title": "Sanofi подкрепя развитието на младите лекари в България"}
{"url": "https://www.actualno.com/interview/veselin-mareshki-dohodite-na-bylgarite-i-semejnite-cennosti-sa-na-pyrvo-mjasto-news_751403.html", "text": "        Ние сме за бързо и осезаемо повишаване на доходите на всички българи. Не може в 21 век, страна-членка на Европейския съюз да отчита 42% бедни. Това е недопустимо. Ще работим за повече инвестиции, повече работни места, за ускорено развитие на икономиката и за справедлива социална политика.\r\nКакто често казвам – успехът на всяко управление се мери по джоба на българите! Няма друг критерии. И по този критерии партиите, управлявали през последните 30 години, тотално се провалиха. Време е ние  -родолюбците, да покажем как трябва да се работи в интерес на хората и за България. В никакъв случай. Битката с картела е моята визитна картичка. Тя стана и приоритет на партия ВОЛЯ. Не мога да се съглася българите да бъдат всекидневно ограбвани по този брутален начин. Затова аз в бизнеса си предприех конкретни действия, които дадоха реални резултати в полза на хората. Време е обаче да освободим цяла България от картела. Това ще бъде наш приоритет в Европейския парламент- качваме тази битка на международно ниво и ще осигурим помощ от европейските институции. ВОЛЯ е единствената партия, която има смелостта да говори и действа срещу картела. Другите гузно мълчат и позволяват да ви ограбват. Вие избирате с кого да продължите напред – с грабителите и техните марионетки, или с освободителите. Това е много сериозна тема. ВОЛЯ ще брани България в Брюксел от опитите на всякакви безродници да ни натрапят трети, пети пол, гей бракове, Истанбулски конвенции. Няма да позволим да съсипват психиката на децата ни с джендър анкети, да пренаписват учебниците и тихомълком да прокарват безумните си идеи. За нас семейството е свято, то се състои от мъж, жена и деца- момченца и момиченца. Тук ще съм безкомпромисен, защото тази зараза няма място в България. ВОЛЯ ще работи за силна и независима Европа. Старите лидери показаха слаби характери, влязоха в зависимости, предадоха проекта Обединена Европа. Ние и нашето Движение за Европа на нациите и свободите искаме силни нации, силен съюз, който независи нито от САЩ, нито от        Китай, нито от Русия…или от когото и да било. Европа трябва да върне самочувствието си и да се отърси от подчинената роля. Това става с нови лидери и нова политика. Аз и ВОЛЯ сме в авангарда на промените. Няма да позволим България да изостава и отново да е периферна държава втора ръка. Нашият народ заслужава друго. Абсолютно споделям анти-мигрантската политика на нашия партньор в Италия Матео Салвини. Такава е и позицията на ВОЛЯ. В Европейския парламент ще бъдем категорично против квоти за прием на мигранти. Който си ги е канил, да се грижи за тях. Който разпалва войни в Близкия Изток и Африка-той да ги приема в държавата си. За нас това са хора, които идват с нечисти намерения- безчинстват, изнасилват, убиват. Те не искат да се приспособят към правилата на Европа, не искат да работят. Искат всичко на готово. Искат да ни претопят. Откъде накъде финансовият ресурс на Обединена Европа ще се насочва към такива хора, а не към бедните европейци?! Който се адаптира и се съобразява с нашите християнски ценности- добре дошъл. Който идва да руши, да убива, да краде-  обратно там, откъдето е дошъл. Това е битка на два свята. Ние сме длъжни да опазим нашия свят.    ", "date": "2019.05.22", "title": "Веселин Марешки: Доходите на българите и семейните ценности са на първо място *"}
{"url": "https://www.actualno.com/cars/krah-za-avtopilota-tesla-minava-na-rychen-rejim-news_751398.html", "text": "    Стойността на акциите на американския производител на електромобили Tesla рязко спаднаха на световните борси (с около 7%) и за първи път от 2016 г. пробиха \"психологическото дъно\" от 200 долара. Те се търгуват за 195,25 долара, след като в началото на годината бяха близо 2 пъти по-скъпи - близо 350 долара. Основната причина е докладът на Националния съвет за безопасност на транспорта (NHTSB) за смъртоносен инцидент от началото на март, при който загина водачът на катастрофирал Model 3. Оказа се, че при удара с камион електромобилът се е движил на автопилот, който не е направил нищо, за да предотврати сблъсъка. Само за 10 дни след излизането на доклада акциите спаднаха с нови 20%. Главният изпълнителен директор на Tesla - Илон Мъск, се опита да замаже положенията, като увери, че нещата ще се оправят с нормализиране на доставките на най-евтиния модел на марката - Model 3. Акционерите обаче едва ли са доволни, тъй като Tesla завърши 2018 г. със загуби от 976 млн. долара. А за първото тримесечия на 2019 г. отчете минус от 702 млн. Самият Мъск смята да поеме курс по намаляване на разходите, тъй като компанията му има финансов ресурс само за 10 месеца. През миналата година Tesla се отказа от продажбите в шоу-румове, но само 2 седмици по-късно това решение беше отменено, а цените на автомобилите на компанията бяха увеличени с 3%. За увеличение на цената на акциите не помогна и представянето на новия модел - кросоувърът със средни размери Model Y, но неговите доставки ще стартират догодина. При това основният пазар на този електромобил е Китай, който е в търговска война със САЩ. Проблем за Tesla е и намерението на NHTSB да проведе сервизна акция на всички електромобили на марката, оборудвани с автопилот. Ако се окаже, че системата има проблем, то тя ще бъде отстранена от автомобилите, като всички разходи по това ще бъдат поети от производителя.       ", "date": "2019.05.22", "title": "Крах за автопилота - Tesla минава на ръчен режим"}
{"url": "https://www.actualno.com/music/ico-hazarta-vzrivi-facebook-s-novata-si-pesen-video-news_751333.html", "text": "           Текстът е негово дело и умело осмива днешната ни действителност. Само ще цитираме няколко фрази: \"Тялото яло, пило и спало и като цяло само седяло, едно огледало го изненадало и се оказало надебеляло\", \"В интернет всичките сте академици - парамедици, нема ли пици - аре мекици, ама не може - еми ходи си\", \"Дай една пържола и си земи киноата!\".   Във видеото Ицо Хазарта е \"качил\" няколко килца и е напълно неузнаваем, затова казваме едно голямо \"браво\" на гримьорите му. Той е така преобразен, че надали някой би го разпознал.   Песента \"Гладен\" е включена в първия солов албум на Ицо Хазарта - \"Неправилен\". Музикално продуциран от същия екип, който стои зад песните на Ъпсурт - Бат Венци се грижи за музиката, а Хазарта за лириките, албумът е издържан в най-добрите традиции на групата.    \"Нямам претенции, че е нещо велико. Но е нещо мое\", каза наскоро в интервю. Той допълни, че няма никакви страхове, защото си е свършил работата в звукозаписното студио. \"Страховете трябва да са за слушателите\", се закани той.    Новият клип на Ицо Хазарта  ", "date": "2019.05.22", "title": "Ицо Хазарта взриви Facebook с новата си песен (ВИДЕО)"}
{"url": "https://www.actualno.com/europe/turisticheski-avtobus-se-obyrna-v-italija-snimka-news_751400.html", "text": "    Автобус с туристи се обърна в Италия. По предварителна информация е загинал един човек - руски гражданин, съобщ Il Tempo.      Други десет души са ранени с различна степен на нараняванията. Инцидентът е станал сутринта на 22 май край град Монтериджиони. Автобусът е пътувал от Сиена към Флоренция. Движението е частично спряно.   В автобуса е имало около 60 души, предполага се, че всички са руски граждани.    ", "date": "2019.05.22", "title": "Туристически автобус се обърна в Италия (СНИМКА)"}
{"url": "https://www.actualno.com/curious/geo-kalev-v-mini-art-fest-2019-vseki-moje-da-uchastva-i-da-se-zabavljava-news_751406.html", "text": "     Деветото издание на единствения международен фестивал за съвременен и социален цирк в  България – \"Мини Арт Фест\", ще бъде открито на 1 юни, в 10.00 часа, на Голяма сцена в Южен парк 2 (Хилтън парк). В два поредни дни, под мотото \"Подарък за децата на София\", малки и големи почитатели на цирка ще могат напълно безплатно да се забавляват с международни циркови спектакли. Тъй като ние подкрепяме фестивала, си поговорихме с основателя на Мини Арт Фест - Гео Калев, който ни разказа повече за .       Като организатор на \"Мини Арт Фест\", какви са акцентите на фестивала през 2019? Акцентът от вечерната програма е Lonely Circus, това е една изключителна циркова компания от Франция. Представлението \"Падам, паднах, паднал\" (\"Fall, Fell, Fallen\") e забавно, комично, използва езика на танца, акробатиката и музиката, която се извлича от странни инструменти и ситуации. Популярният във Франция вестник \"MidiLibre\" отбелязва за представлението: \"Този въздушен и музикален цирк изобразява високо ниво на техническо майсторство. Микс от артистични безсмислици, хумор и баланс. Това е истински съвременен цирк!\" Какво все още не знаят българите за съвременния и социален цирк?   Съвременният цирк е непознат, той се припознава със съвременния танц и театър, което е чудесно, но не достатъчно, за да се достигне до главното послание. се изправя пред предизвикателството да представи съвременния цирк в цирков фестивал, сред циркови представления и уъркшопи, за да можем да споделим това бързо развиващо се изкуство. Съвременният цирк е мета физична еманация на изкуството в голяма дълбочина. Тялото на човека е средство за изразяване на посланието, тялото, което еволюира. У нас жанрът  е слабо развит, големите продукции ни пропускат,  но скоро това ще се промени. Съвременният цирк има универсални човешки послания, които достигат до публиката. Скоро това изкуство ще бъде прието и в София.  Съвременният цирк изразява, връща надеждата на човека, изобщо. Чрез тялото на човека е възможно да бъде изразена емоция и символ, състояние, метафора,   разказана история, което достига до душата на публиката.    Именно в контекста на съвременния цирк възниква и социалният цирк. Какво е социален цирк ли? Това е Нашата кауза да реабилитираме достойнството и мястото в обществото на уязвими групи деца и младежи. Това  е физическа и психологическа подкрепа за лица в риск. Ще представим нашия Социален Цирк на 1 юни, като представление на децата, с които работим.\r\nЗа това работим - да приобщим нови публики, да разкажем с езика на цирка лични истории, в които може да открием самите нас. От твоя опит, как реагират децата, когато се докоснат до изкуството на цирка? Миналата година представихме 2-часово шоу с участие на 20 циркови артиста, публиката беше омагьосана, всички разлики във възрастта, настроението, разбирането на символите се беше стопила. Публиката беше щастлива, защото разбираше хуманността на посланията. Различните поколения бяха заедно, съпреживяваха  новото изкуство.\r\nПредставяме богата програма от циркови работилници, уъркшопи, всеки може да се запише и да участва, да опита да тренира и да се  забавлява. Това са много популярните акробатика, юнисайкъл и жонглиране.   Специално държа да поканя децата на представленията на Цирк ТВАС от Дания, забавни, приятни и много зареждащи с енергия са. На 1 юни от 11 ч., в Южния парк 2.  ", "date": "2019.05.22", "title": "Гео Калев: В Мини Арт Фест 2019 всеки може да участва и да се забавлява"}
{"url": "https://www.actualno.com/politics/borisov-kym-cipras-kachi-se-da-te-vozim-tuka-u-bylgarija-video-news_751392.html", "text": "    Как си? Много се радвам, че съм в България – така започна срещата между премиера Бойко Борисов и гръцкия му колега Алексис Ципрас. Ципрас дойде, за да даде заедно с Борисов началото на изграждането на междусистемната газова връзка между България и Гърция. Газовата връзка е с дължина 182 км., от които 150 км. са на българска територия. Тя започва от Комотини, Гърция и се свързва с българската газопреносна система на Стара Загора. Техническият ѝ капацитет е от 3 до 5 млрд. куб. метра. Общата стойност на проекта е 220 млн. евро.      Визитата на Ципрас се превърна в нещо крайно любопитно, защото Борисов реши да играе ролята на шофьор на гръцкия министър-председател. И докато пътуваха за първата топка, двамата си поговориха – с предаване на живо в официалния профил на премиера във Facebook.\r\n\" \", беше първата реплика на Борисов, който не пропусна да представи на Ципрас вицепремиера Томислав Дончев и финансовия министър Владислав Горанов, като Дончев започна да превежда в началото (английският на Дончев в оригинал може да се чуе във видеото).\r\nМного бързо разговорът премина на тема \"управление\". Борисов се похвали, че в Кирково нямало други освен ГЕРБ и ДПС, а Ципрас коментира, че предстоящите европейски избори не би трябвало да са толкова важни, след като на вътрешните парламентарни Борисов е спечелил. Лидерът на ГЕРБ обаче не каза и дума, а вместо това спря колата, за да може Ципрас да поздрави хората от Кирково: \"Елате насам да кажете добър ден на гръцкия колега\". \" \", похвали се Борисов.  Последва разговор за гръцките туристи и колко обичат да идват в зимните курорти в България. \"Трябва да инвестираме малко още в проходите, защото е огромен поток\", сподели българският премиер какво му е казал Владислав Горанов за пътищата през планините в Южна България. Ципрас моментално попита дали пътищата сега са достатъчно големи и Борисов призна, че не са и изтъкна като причина миналото – Гърция била южният фланг на НАТО, а България – на Варшавския договор, и се правели само траншеи. Но сега, през проходи като Маказа, минавали и чужденци – румънци, молдовци ги ползвали, за да ходят в Гърция.\r\n\"В общи линии сме фифти-фифти - едните идват да харчат пари в България, другите - в Гърция\", обобщи Борисов картината на туризма между България и Гърция, като сега видя само като проблем забавянето по КПП-тата.\r\n\" (бел. ред. - ) - половин милиард даваме, много пари\", обясни Борисов на Ципрас в какво ще се състои церемонията по първа копка на интерконектора. Припомняме, че вече има за определяне на доставчика на тръбите, като има и искане за незабавно изпълнение, т.е. да не се спира процедурата. А когато пристигнахме, едни от първите думи на Борисов към чакащите хора бяха: \"Само не се бутайте\".       При посрещането с хляб и сол на Ципрас, Борисов не пропусна да каже, че \"това ше ти е обеда\" (бел. ред. - ), като българският премиер уточни, че \"с колегата сме се разбрали, че след неделя ще правим обеди - сега сме в избори\". По време на речите на двамата при копката, Борисов първо благодари на присъстващите свещеници, защото без Бог не можело нищо да се направи, а освен това благодари на Ципрас за сътрудничеството, макар партиите на двамата да са в различни европейски политически семейства. \"През годините се наслушахме как ще докараме газ от \"Шах Дениз 2\". Ние поработихме, тихичко и без самохвалство\", констатира българският премиер и помоли присъстващия вицепремиер на Азербайджан да няма пазарлък от тяхна страна, защото \"Алиев ми обеща 1,2 млрд. куб. метра газ\". Борисов подчерта, че новата връзка има запазен съгласно законодателството на ЕС капацитет и всеки, който иска, може да се възползва.\r\nБорисов обяви и, че \"ние в момента си подготвяме магистралите\", визирайки газовата инфраструктура, като посочи . \"И нашите партньори не могат да кажат \"защо взимате руски газ\". Взимаме който е по-евтино\", прокламира премиерът.     ", "date": "2019.05.22", "title": "Борисов към Ципрас: Качи се да те возим тука у България (ВИДЕО)"}
{"url": "https://www.actualno.com/crime/myj-se-hvyrli-pod-kolelata-na-tesnolinejkata-vyv-velingrad-news_751415.html", "text": "    Мъж на 48 години се е хвърлил под колелата на теснолинейката във Велинград и е загинал, съобщава \"Дарик\". Трагедията е станала буквално за секунди, а машинистите не са имали никаква възможност да реагират.      Човекът изскочил от храсти точно пред влака и бил прегазен. Инцидентът е станал в района на гара Костандово вчера в ранния следобед. Движението на влакове временно е спряно за извършване на огледи от полицията.   Неофициално се говори, че мъжът много пъти се е заканвал да сложи край на живота си. Той е жител на село Драгиново. От Областната дирекция на МВР в Пазарджик потвърдиха, че има такъв случай.\r\n\"В момента се води разследване каква е причината за фаталното решение\", съобщи говорителят на ведомството Мирослав Стоянов.   ", "date": "2019.05.22", "title": "Мъж се хвърли под колелата на теснолинейката във Велинград"}
{"url": "https://www.actualno.com/business/startira-procedurata-za-izbor-na-strategicheski-investitor-po-proekta-aec-belene-news_751332.html", "text": "    Процедурата за избор на стратегически инвеститор по проекта “ е публикувана, днес – 22 май 2019 г., в брой С176 в Официален вестник на Европейския съюз.      Срокът за получаване на заявления за участие в процедурата за избор на стратегически инвеститор е до 90-тия ден, считано от датата на публикуване на поканата в Официален вестник на ЕС.   Индикативният срок за приключване на процедурата е 12 месеца от днешна дата. Това съобщиха от пресцентъра на Министерство на енергетиката.\r\nПрипомняме, че с Решение на Народното събрание на Република България от 7 юни 2018 г. и Решение № 447 от 29 юни 2018 г. на Министерския съвет бяха възобновени действията по търсене на възможност за реализация на проекта за АЕЦ „Белене“, съвместно със стратегически инвеститор, на пазарен принцип.  Заявление за участие в процедурата за избор на стратегически инвеститор, съответно интерес за придобиване на миноритарно акционерно участие в проектната компания, могат да подават български или чуждестранни юридически лица, както и обединения от такива.\r\nПовече информация за процедурата е публикувана .    ", "date": "2019.05.22", "title": "Стартира процедурата за избор на стратегически инвеститор по проекта АЕЦ \"Белене\""}
{"url": "https://www.actualno.com/politics/stanishev-v-jambol-bitkata-s-bednostta-e-nashijat-pyrvi-prioritet-news_751347.html", "text": "Винаги, когато БСП е в управлението, повишаваме доходите, защото човешкият капитал е най-важният за една нация. Това е основната битка и на социалистите в Европа. без човешки ресурс няма икономически растеж, няма чуждестранни инвестиции. Има само демографска катастрофа.”, заяви при посещението  си в Ямбол  президентът на ПЕС и кандидат за евродепутат от листата на \"БСП за България\" Сергей Станишев. „България загуби много от своето зеленчукопроизводство и животновъдство. Сега е моментът при преговорите за новия Програмен период да се направи анализ на ефективността на евросредствата и да се коригира политиката, за да може България да възстанови позициите си в тези производства.“, коментира Станишев. В Болярово и Елхово той се срещна с жителите и отговори на въпросите им за политическата ситуация в Европа, както и за стратегията на европейската левица за евроизборите. „Имаме шанс да направим силен европейки отбор с 9 премиери в Европейския съвет, с прогресивно мнозинство в ЕП и с наш председател на ЕК, в лицето на Франс Тимерманс\"- каза Станишев. Той заяви, че няма да има националистическо цунами, а митовете за слабо представяне на левицата са неверни „Призовавам  хората да не разпиляват вота си за малки партии, които няма да прескочат бариерата. Ако искат да накажат ГЕЗБ – да гласуват за \"БСП за България“, завърши Сергей Станишев. Платена публикация в рамките на предизборната кампания за вота за Европейски парламент", "date": "2019.05.22", "title": "Станишев в Ямбол: Битката с бедността е нашият първи приоритет*"}
{"url": "https://www.actualno.com/ruse/ruse-posreshta-naj-bylgarskija-praznik-s-bogata-kulturna-programa-news_751369.html", "text": "    Община Русе ще отбележи а  и на славянската писменост с поредица от тържествени събития.      На 23 май, от 18 ч. ще се проведе Тържествената церемония-концерт в Голяма зала на Доходно здание, на която градоначалникът  Пламен Стоилов ще удостои лауреатите с ежегодните Награди „Русе“ за постижения в областта на изкуството, културата, образованието и науката, както и приза „Студент на годината“. \r\nЗа трета поредна година ще бъде връчена и Награда „Млад творец“ в памет на актьорите Яна и Георги Стефанови, която се осигурява от тяхното семейство.\r\nВ разнообразната концертна програма ще участват Русенска филхармония с диригент Михаил Кътев и детски хор „Дунавски вълни“ с диригент Весела Тодорова. Водещи ще бъдат актьорите Ралица Константинова и Борислав Вежинов. Сценографията е дело на Виолета Радкова, а изработката на видеономинациите - на Христо Христов. Церемонията – концерт е с вход свободен.  На празничния 24 май, от 10:30 ч. традиционното шествие на ученици от русенските училища ще премине по ул. „Александровска“ с крайна точка - площада пред Общината, където от 11 ч. ще се състои концертът на деца и състави от Общински детски център за култура и изкуство - Русе. ", "date": "2019.05.22", "title": "Русе посреща най-българския празник с богата културна програма"}
{"url": "https://www.actualno.com/curious/osvejavashtijat-festival-edin-koktejl-molja-news_751399.html", "text": "    От 22 май до 16 юни в София, Пловдив и Варна ще се проведе – един фестивал, посветен на коктейлите, тяхната история, богатство и разнообразие, който тази година ще продължи цял месец. Очакват ни 4 специални, тематични събития, 16 ексклузивни коктейлни менюта и много преживявания от световна класа в някои от най-популярните заведения в страната.       От миналогодишния , състоял се единствено в София, разбрахме две неща – една седмица не е достатъчна, за да засвидетелстваме любовта си към коктейлите, камо ли за да им се насладим подобаващо, и София не е достатъчно просторен терен за необятния свят на коктейлите.  Затова тази година World Class посвещава цял месец на коктейлното изкуство с ексклузивни менюта в общо 16 заведения в София, Пловдив и Варна и специална тема, която ни позволява да надникнем не само в настоящето, но и в миналото на най-популярните коктейли в света. Всяко заведение, част от World Class Cocktail Month, ще изгради своето авторско меню около един коктейл и ще го пресъздаде в 3 интерпретации, вдъхновени от 3 различни исторически периода – от далечното минало до бъдещето.\r\nСтанете част от World Class Cocktail Month – открийте всички заведения участници и проследете събитията на и . ", "date": "2019.05.22", "title": "Освежаващият фестивал: Един коктейл, моля!"}
{"url": "https://www.actualno.com/politics/do-50-mln-lv-e-razmeryt-na-dyrjavnite-garancii-za-kreditirane-na-studenti-i-doktoranti-news_751334.html", "text": "    До 50 милиона лева е максималният размер на новите държавни гаранции, които Министерският съвет утвърди по Закона за кредитиране на студенти и докторанти (ЗКСД).      Кредити се отпускат на български граждани, граждани на страните от ЕС, ЕИП и Конфедерация Швейцария и са само за обучение във висши училища в България.   Наблюдава се увеличаване на средния размер на кредитите по ЗКСД, което е резултат от няколко фактора - увеличеният размер на издръжката за обучение за един студент/докторант и съответно по-високият размер на таксите за обучение, както и измененията в Закона за висшето образование, с които се дава право на висшите училища при определени условия да извършват обучение срещу заплащане в образователно-квалификационна степен „бакалавър“ и „магистър“. За изминалата 2018 г. средният размер на кредита е 9 584 лв.\r\nРезултатите от програмата за кредитиране на студентите и докторантите през отчетния период от 2010 г. до 2018 г. показват, че 20 499 студенти и докторанти са се възползвали от възможността да изтеглят кредит по ЗКСД на обща стойност 136 993 996 лв. Отпуснатите кредити за заплащане на такси за обучение са 20 129, а отпуснатите кредити за издръжка са 320. Докторантите, сключили договор за кредит по ЗКСД са 87. Общо 555 студенти, граждани на европейски държави и ЕИП, са сключили договор за кредит през периода от 2010 г. до 2018 г. Броят на чуждестранните кредитополучатели представлява 2,71% от общия брой отпуснати кредити по ЗКСД.  Максималният размер на новите държавни гаранции се одобрява всяка година от Министерския съвет по предложение на министъра на образованието и науката, съгласувано с министъра на финансите и се включва в Закона за държавния бюджет на Република България за съответната година. ", "date": "2019.05.22", "title": "До 50 млн. лв. е размерът на държавните гаранции за кредитиране на студенти и докторанти"}
{"url": "https://www.actualno.com/blagoevgrad/dva-dni-shte-prodyljat-chestvanijata-za-24-ti-maj-v-blagoevgrad-news_751306.html", "text": "    За поредна година кметът на Благоевград д-р Атанас Камбитов е подготвил голяма програма по случай Деня на българската просвета, култура и славянската писменост. Освен това 24-ти май е и традиционно празник на Благоевград.      Ден преди официалните чествания, на 23-ти май, ще се състои голям парад на училищните знамена, който ще започне от Съдебната палата и ще стигне до зала \"Пейо Яворово\", информират от общината. Същата вечер ще бъдат връчени и наградите \"Училище на годината 2019\", за които се съревновават най-престижните учебни заведения.   Денят ще завърши с прием, организиран от кмета Камбитов, на който ще бъдат поканени учители и хора, заети с културна, образователна или научна дейност.\r\nГолемите празненства за 24-ти май ще започнат още преди обяд с празнично шествие на училищата. Всички деца ще вървят пред знамето на своето училище и ще се съберат за полагане на цветя пред паметника на солунските братя. Събитията ще продължат с концерт на центъра на града, а вечерта Мария Илиева и Любо Киров ще пеят за всички жители и гости на града.   ", "date": "2019.05.22", "title": "Два дни ще продължат честванията за 24-ти май в Благоевград"}
{"url": "https://www.actualno.com/society/bylgarija-i-unicef-shte-prodyljavat-sytrudnichestvoto-si-news_751355.html", "text": "    Правителството одобри работен план за изпълнение на Програмата за сътрудничество между България и УНИЦЕФ в периода 2019-2020 г. Планираните в документа мерки и дейности са насочени към оказване на подкрепа на институциите в страната за повишаване на ефективността на и укрепване на капацитета на системите за закрила на детето, социално подпомагане и предоставяне на индивидуализирана подкрепа на уязвими деца и семейства.      Изпълнението на двугодишния план цели да подкрепи усилията на страната ни за гарантиране на правата и благосъстоянието на всички деца, включително на тези в неравностойно и уязвимо положение, така че те да развиват своя пълен потенциал в едно приобщаващо и закрилящо общество.   Застъпените в документа дейности са от важно значение за изпълняваните национални политики с фокус върху ранното детско развитие, процеса на деинституционализация и гарантиране на правото на детето да живее в сигурна и подкрепяща семейна среда, приобщаващо образование, превенция на насилието над деца и закрила на жертвите, достъп до правосъдие/детско правосъдие, гарантиране правата на децата. ", "date": "2019.05.22", "title": "България и УНИЦЕФ ще продължават сътрудничеството си  "}
{"url": "https://www.actualno.com/curious/glupavite-neshta-za-koito-se-karat-vsichki-dvojki-news_751343.html", "text": "    Всички сме били свидетели на скандали между двойки. Ние самите също сме били част от такива. Това е неприятно преживяване, което може да навреди на отношенията и дори да развали една връзка. И докато има сериозни неща, за които спора е необходимост, то по-голямата част от скандалите между двойките са свързани с неща, които на пръв поглед са пълна глупост.           1. Кой командва - Обикновено мъжете си мислят, че това са те, но никоя жена не е готова да се съгласи с това и да се примири. Всъщност всяка една жена поне веднъж във връзката си доказва на мъжа до себе си, че не той е този, който определя правилата. 2. Как се поставя тоалетната хартия - Толкова глупава причина, нали? Но има доста двойки, които спорят на тази тема. Е, ние направихме проучване и ще ви помогнем да спрете да се карате поне за тоалетната хартия. Според патента зададен на поставката за тоалетна хартия е правилно хартията да виси от предната част на рулото.   3. Музиката в колата - Обзалагаме се, че поне веднъж сте спорили с половинката си на тази тема. Това е неизбежно, особено ако слушате напълно различни стилове музика. Тогава скандалите на тази тема със сигурност са доста често срещано явление. 4. Кой да изгаси лампата - Това е спор, породен единствено и само от мързел, но сме сигурни, че ви се е случвало. Кой да изгаси лампата преди лягане например. И двамата ви мързи, но все пак единия трябва да направи компромис и да стане от леглото. Обикновено инатът казва думата си и тук.    5. Сънувана изневяра - Нормално е подобен сън да не се хареса на половинката ви, но със сигурност не може да бъде причина за спор или скандал. Този скандал е породен от ревност, но все пак това е просто сън, който няма нищо общо с реалността. Вие карали ли сте се за подобно нещо? Това е наистина глупава причина, за която доста голяма част от двойките са се карали.     6. Нещо изразходено - Случвало ли ви се е да ви подразни факта, че половинката ви е изразходила нещо и не го е заменила с ново? Примери за това много: тоалетната хартия, паста за зъби, любимото ви бурканче с шоколад. Всъщност това е наистина малко неприятно. Доста двойки споделят, че се карат за изразходвана тоалетна хартия. 7. Къде ще ядете - Случвало ли ви се е с часове да не можете да прецените какво да хапнете или пък да спорите в кой ресторант да отидете? Вие искате едно, половинката ви иска нещо съвсем друго и доста трудно стигате до консенсус. Не се учудваме, че ви се е случвало. Споровете, свързани с тази причина са едни от най-често срещаните. 8. Какво да гледате - Тук положението е почти същото като с музиката в колата. Когато телевизорът е един или пък просто искате да сте в една стая, избирането на канал е наистина трудно. Нормално е мъжът да иска да гледа мач, а жената любимото и модно предаване. И двамата обаче не искате да гледате канала, който другият иска.    ", "date": "2019.05.22", "title": "Глупавите неща, за които се карат всички двойки"}
{"url": "https://www.actualno.com/curious/3-te-zodii-na-koito-im-predstoi-razdjala-news_751364.html", "text": "            Близнаци    Съвсем скоро случка с трети човек във вашата връзка ще ви покаже реално колко държи на вас човекът, с когото сте в момента. Вие сте много силни личности и никога не сте имали нужда от половинка, за да се чувствате цели. Имате толкова много интереси, приятели и цели, че никога не сте си поставяли за цел да сте с някого, само и само да не сте сами. В случая раздялата ще е най-естественото продължение, след това, което предстои. Няма да бъдете наранени, просто ще разберете истини за този човек, които са в разрез с вашите разбирания за живота. И в това няма нищо лошо - да защитавате собствените си интереси. Любовта трябва да прави компромиси, но не и с важните неща в живота.     Стрелец    Няма да усетите кога ще мине един много щастлив месец за вас. Ще се чувствате окрилени от любовта или по-скоро влюбването, което изпитвате в момента. Но нещо рязко ще се промени. И то в самите вас, не в половинката ви. На хоризонта ще се появи нов човек, излязъл сякаш от приказките. И няма да е мираж, а истина. В него ще откриете всичко, което някога сте искали. И няма нищо лошо в това, любовта се променя, променяме се и ние, за да срещнем човека, с когото ще сме най-щастливи. Партньорът ви ще е наистина съкрушен, но никога няма да остане с лоши чувства към вас, ако само бъдете честни с него. И за него ще дойдат по-добри дни... и ще бъде щастлив като вас.       ", "date": "2019.05.22", "title": "3-те зодии, на които им предстои РАЗДЯЛА"}
{"url": "https://www.actualno.com/burgas/kraj-na-mychitelnoto-pytuvane-do-burgaskija-kompleks-meden-rudnik-news_751358.html", "text": "    Добра новина за жителите на комплекс \" \"! Най- сетне движението се извършва и в двете платна. Ремонтът почти е приключил, но все още има довършителни работи. Те обаче, няма да пречат или да ограничават движението на автомобилите.       Другата важна задача, която имаше за цел да отводни района около кръстовището за квартал \"Горно Езерово\", също е изпълнена.  От община Бургас призовават водачите да продължат да карат внимателно по вече ремонтираната отсечка. ", "date": "2019.05.22", "title": "Край на мъчителното пътуване до бургаския комплекс \"Меден рудник\""}
{"url": "https://www.actualno.com/starazagora/jan-englert-pristiga-v-stara-zagora-za-kinofestivala-zlatnata-lipa-2019-snimki-news_751292.html", "text": "    Полският актьор Ян Енглерт, изиграл отец Ередия във филма на Въло Радев \"Осъдени души\", пристига в Стара Загора като специален гост на седмото издание на кинофестивала \"Златната липа\". Той ще получи специалната награда \"Златна липа 2019\" за цялостен принос в киното, а на 2 юни ще открие своя звезда в Алеята на липите. Той ще посади и свое дръвче, което ще се нареди до засадените от предишните носители на наградата Мария Статулова, Джанкарло Джанини, Васил Михайлов, Татяна Лолова, Гинка Станчева и Васил Банов. С един от най-известните филми с участието на полския актьор - \"Голямото прецакване” (1992), ще бъде открит фестивалът.       76-годишният Енглерт оставя сериозна следа в българската кинематография с участието си в \"Осъдени души\" през 1975-а. В родната Полша е сред най-известните актьори, режисьори и театрални педагози. Като актьор дебютира още на 14 години във филма \"Канал\" на режисьора Анджей Вайда. След като завършва Националната академия по драматично изкуство \"Александър Зелеврович\" във Варшава, постъпва в трупата на Съвременния театър, от 1981 до 1994 играе в Полския театър, а след това - в Народния театър, на който е артистичен директор от 2003 г. В кариерата си има над 100 филмови и театрални роли.  Ян Енглерт е и известен педагог по актьорско майсторство в родината си. От 1981 до 1987 г. е декан на Факултета по актьорско майсторство в Държавното висше театрално училище, а след това три пъти заема длъжността ректор. Тази година беше удостоен със званието Доктор Хонорис Кауза на Националната академия за театрално и филмово изкуство \"Кръстьо Сарафов\". ", "date": "2019.05.22", "title": "Ян Енглерт пристига в Стара Загора за кинофестивала \"Златната липа 2019\" (СНИМКИ) "}
{"url": "https://www.actualno.com/politics/odobrena-e-bylgarskata-pozicija-za-tri-predstojashti-zasedanija-na-syveta-na-es-news_751356.html", "text": "    Правителството одобри българската позиция за участие в редовното заседание на Съвета по образование, младеж, култура и спорт на ЕС, което ще се проведе на 22 и 23 май в Брюксел. Това съобщиха от правителствената информационна служба.      Очаква се да бъдат приети две препоръки - за всеобхватен подход към преподаването и изучаването на езици и за висококачествени системи за образование и грижи в ранна детска възраст.\r\nЩе се приемат и заключения за пътища за подобряване на уменията като нови възможности за възрастните. По точката за дебат ще бъде обсъдена темата „Изграждане на бъдещето на Европа: приносът на образованието и обучението за засилване на социалното сближаване“. ще приеме също заключения за младите хора и бъдещето на труда и резолюция за насоки за управлението на диалога по въпросите на младежта в ЕС.     Предвидена за разглеждане е и темата „От борбата с дезинформацията до засилването на доверието на гражданите на ЕС в медиите“. Съветът, заседаващ във формат министри на спорта, ще дебатира по темата „Комерсиализация на елитния спорт и устойчивост на европейския спортен модел”.\r\nСъвет външни работи (Търговия) на Европейския съюз ще заседава на 27 май в гр. Брюксел. Ще бъдат обсъдени теми свързани с търговските отношения между ЕС и САЩ, подготовка за подписването на Споразумение за свободна търговия между ЕС и Виетнам и на Споразумение за защита на инвестициите, както и реформа на Световната търговска организация (СТО).\r\nНа 27 и 28 май в Брюксел ще се проведе заседание на Съвета на Европейския съюз по конкурентоспособност (вътрешен пазар, индустрия, научни изследвания и космическо пространство).    Ще бъдат приети три проекта относно: Ново ниво на амбиция за конкурентен единен пазар; Стратегия на ЕС за индустриалната политика; Конкурентоспособността на туристическия сектор като двигател за устойчив растеж, работни места и социално сближаване в ЕС през следващото десетилетие.\r\nВ частта „Научни изследвания“ ще се проведе дебат за научните изследвания и иновациите като движеща сила за по-конкурентоспособен Европейски съюз.   Правителството одобри също резултатите от българското участие в две неформални заседания на Съвета на ЕС.\r\nВъв формат „Здравеопазване“ Съветът на ЕС по заетост, социална политика, здравеопазване и потребителски въпроси проведе неформално заседание на 14 и 15 април в Букурещ.\r\nДелегациите обсъдиха предизвикателствата, пред които са изправени държавите-членки по отношение ускорения достъп до иновативни лекарствени продукти и осигуряването на лечение за редки заболявания. Направен беше и преглед на ползите от Директива 2011/24/ЕС при мобилността на пациентите.   Съветът на ЕС по образование, младеж, култура и спорт проведе неформално заседание в част „Култура“ на 16 април в гр. Букурещ. Основна тема на дискусията беше финансирането и иновациите в културните и творчески сектори.\r\n„Да се учим от миналото, да изграждаме бъдещето: Европейското културно наследство в светлината на прожекторите“ бе втората тема в дневния ред на заседанието, предложена от Румънското председателство. Министрите приеха и Декларация от Букурещ относно ролята на културата в изграждането на бъдещето на Европа. ", "date": "2019.05.22", "title": "Одобрена е българската позиция за три предстоящи заседания на Съвета на ЕС"}
{"url": "https://www.actualno.com/analysis/evroizborite-ima-li-lekarstvo-sreshtu-trolovete-news_751208.html", "text": "    Изборите за Европейски парламент не са само борба на кандидати и партии, но и на факти, които трябва да се противопоставят на дезинформацията и . Какво може да направи Европейският съюз за тази цел?      ЕС твърде късно осъзна, че Москва може да се опита да повлияе върху изборните резултати и да извърши манипулации по време на предстоящите избори за Европейски парламент, които ще се проведат от 23  до 26 май. Преди година председателят на Европейската комисия Жан-Клод Юнкер заяви, че процесът на гласуване трябва да отговаря на съвременната епоха на цифровизация, за да се защити европейската демокрация. Два месеца по-късно Съветът на ЕС одобри план, който ще помага за противопоставянето на дезинформация чрез мониторинг, комуникации и система за предупреждение, действаща извън границите на ЕС. Според него, Facebook, Google и Twitter ще участват в осъществяването на това начинание. Те вече се съгласиха да заличават фалшивите потребителски акаунти и да проверяват постовете за лъжлива информация. Ако интернет концерните не се бяха съгласили да правят това доброволно, ЕС може да ги задължи да предприемат тези стъпки.    Осъществим ли е планът на ЕС? Лутц Гюлнер, ръководител на стратегическите комуникации в Европейската външнополитическа служба, подчертава, че планът на ЕС е съвместно решение на всички страни-членки на Съюза какви мерки да се вземат, за да не се допуснат манипулации и колко трябва да се инвестира за тази цел. \"Ние трябва съвместно да проведем различни мероприятия. Това е единственият начин да вървим напред”, отбеляза Гюлнер.  Мнозина се съмняват, че планът на ЕС за борба с дезинформацията ще бъде реализиран в кратки срокове. Якуб Каленски, сътрудник в американския аналитичен център Атлантически съвет, три години е влизал в работната група East StratCom. В ЕС тя е смятана за важно звено за предотвратяване на възможните манипулации от руска страна. \"Изключително наивно е да се смята, че проблемът ще бъде решен за последните два месеца точно преди изборите, докато руснаците са работили по въпроса в течение на пет години\", посочи Каленски.\r\nВъпроси поставя не само планът, но и неговото финансиране. Според оценките на Съвета на ЕС, само една от кампаниите за дезинформация на в Санкт Петербург струва над 1 милион долара. В европейската East StratCom в момента работят 16 служители с годишен бюджет от 5 милиона евро. Да се борим с троловете от вкъщи        За борба с троловете и фалшивите новини има не само държавни инициативи. Маартен Шенк, жител на белгийска Фландрия, се бори с троловете от … мазето на своята къща. Всяка сутрин той извършва мониторинг на интернет, намирайки статии и постове с помощта на разработената от самия него програма Trendolizer, които са предизвикали най-голям отзвук и са споделяни най-често.\r\n\"Ако нещо ми се стори странно, докато преглеждам един или друг пост, аз се връщам на него повторно\", разказва Маартен. Вниманието му привличат истории, които предизвикват гняв и възмущение сред потребителите. Или постове, които съдържат атаки срещу групи или отделни хора.\r\nШенк работи в екип със свой колега от САЩ. Заедно те качват цялата открита фалшива информация на своята страница . Те я маркират в червено, за да може всеки читател да разбере, че тя е фалшива. Но работата на Шенк не приключва с това. Той пише доклад за всяка фалшива новина, която е успял да разкрие и го публикува във Фейсбук. След това откритият от него пост не се показва често в тази социална мрежа. Шенк се концентрира върху това да намира фалшиви новини, които засягат американската публика.\r\nОсвен това той работи заедно с – 20 новинарски портала, които в навечерието на изборите в ЕП също се опитват да се противопоставят на фалшивите новини. \"Ние никога няма да можем да разобличим всички фалшификати, но това не е извинение. Поне можем да се опитаме”, уточнява Шенк. И това е особено важно преди изборите. В някои случаи няколкостотин гласа в определен окръг могат да повлияят на това какви политически коалиции ще бъдат създадени в крайна сметка. Политическа реклама в социалните мрежи       Facebook е предприела и други мерки, за да не допусне разпространението на лъжлива информация. Цялата политическа реклама трябва да премине през специална процедура за одобрение. При това трябва да бъде напълно ясно кой е платил за тази реклама.\r\nДокато отделни фалшиви акаунти имат милиони последователи, някои кандидати за евродепутати едва могат да разпространят своята агитация. Финландката Аура Сала, бивш консултант в ЕК, се дразни именно от това в настоящата предизборна кампания. \"Невъзможно е да се ползва функцията \"политическа реклама\", ако във вашия профил е посочена друга страна. В моя случай това е Белгия. По тази причина не мога да направя нищо във Финландия\", оплаква се Сала. Тя се оплаква и от това, че като цяло политическата реклама е нежелателна в социалните мрежи.\r\nЮлияне фон Руперт-Бисмарк се безпокои от разпространяването на фалшиви новини и отсъствието в социалните мрежи на критична дискусия сред младите потребители. По тази причина тя е прекратила журналистическата си кариера и е основала портала . Освен това, със своите колеги тя посещава училища, където обучава младежите – бъдещите избиратели – как да не стават жертви на манипулациите. Главният съвет, който Руперт-Бисмарк дава на своите ученици: не вярвайте на туитовете на непознати хора. Автор:   ", "date": "2019.05.22", "title": "Евроизборите: има ли лекарство срещу троловете? "}
{"url": "https://www.actualno.com/burgas/zadyrjaha-trima-myje-v-burgas-po-podozrenie-v-lihvarstvo-i-tormoz-news_751296.html", "text": "    Полицаи от РУ Несебър участваха в специализирана операция по залавянето на лихвари. Тримата задържани мъже са действали на територията на Несебър. Те са заподозрени в извършване на незаконна дейност по даване на заеми. Освен това има данни, че са оказвали тормоз над своите длъжници, който включвал заплахи по телефона, както и физическа саморазправа.      В началото на месец май тази година, по случая е образувано досъдебно производство. Обект на разследването е мъж от Несебър, за който се предполагало че се занимава с лихварство. Тормозът започвал, ако паричните вноски се забавят. Тогава 49 годишният мъж и още двама негови съучастници започвали саморазправа с длъжника.Те заплашвали и семействата на неиздължилите се, посещавали домовете и местоработата им.   Двамата мъже, за които се предполага, че са участвали в незаконната дейност са на 31 и 54 години. Единият е от село Тънково, а другият от Несебър. Полицията е обискирала домовете на заподозрените, където са отрити нотариални актове, скици, пари, техника.\r\nЗа срок от едно денонощие те остават в ареста, а работата по документиране на материалите по случая продължавa.   ", "date": "2019.05.22", "title": "Задържаха трима мъже в Бургас по подозрение в лихварство и тормоз"}
{"url": "https://www.actualno.com/america/zasilva-se-natiska-sred-demokratite-da-byde-napraven-opit-za-impijchmynt-na-trymp-news_751237.html", "text": "    Представителката на демократите Александра Окасио-Кортес заяви, че е време лидерите на партията да разрешат започването на процес на импийчмънт срещу американския президент Доналд Тръмп, заявявайки, че възпрепятстването от страна на администрацията на надзорните усилия на депутатите не им оставя друг избор, предаде БГНЕС.      Председателят на Камарата на представителите Нанси Пелоси досега се съпротивляваше на демократите да започнат процедури за импийчмънт, вместо това подкрепяше продължаващите разследвания на Тръмп и неговата администрация в многобройни комисии.   Все повече демократи открито обсъждат това, а либералите като Окасио-Кортес, която нашумя с , засилват натиска.\r\n\"Мисля, че е време за нас поне да отворим запитване за импийчмънт ... нямаме избор, мисля, при този сценарий\", каза Окасио-Кортес пред Камарата на представителите. Тя заяви, че за намесата на Русия в кампанията от 2016 г. е описал доказателства за възпрепятстване на разследването от страна на изпълнителната власт, добавяйки, че докладът е посочил директно Конгреса като орган, който да предприеме съответните действия.  Докладът на Робърт Мълър не обяви, че президентът е възпрепятствал правосъдието, но и не го оправда - поне според показаното публично.\r\n\"Сега президентът активно обезкуражава свидетелите да идват, за да отговорят на правно обвързваща ги  призовка от Конгреса\", добави Окасио-Кортес. Бившият съветник на Белия дом Дон МакГахан във вторник се противопостави на призовка от комисията на съдебната власт, под натиск от Белия дом.   \"Достигнахме до момент, в който не можем дори да си вършим работата. И мисля, че е напълно уместно, като се има предвид това огромно количество доказателства и продължаващите действия от страна на изпълнителната власт, че ние упражняваме властта си като равноправени на правителството\", каза Окасио-Кортес.    Тя заяви, че не е сигурна дали защитниците на импийчмънт са мнозинството от демократите в залата, но и че тя лично не изпитва много силна съпротива срещу импийчмънта.\r\nДруг депутат демократ - Джон Ярмут, заяви, че смята, че Пелоси осъзнава, че събитията се движат в посока на импийчмънт, въпреки че лидерът на Демократическата партия твърди, че продължава да се съсредоточава върху разследванията на администрацията на Тръмп. Пелоси слушаше докато защитниците на импийчмънта говориха на среща в понеделник с високопоставени демократи, каза Ярмут.\r\n\"Мисля, че тя осъзнава, че пътят все по-неизбежно води към процес на импийчмънт. Но иска да позволи на всички тези комисии да си свършат работата\", заяви още Ярмут пред Камарата на представителите.    ", "date": "2019.05.22", "title": "Засилва се натиска сред демократите да бъде направен опит за импийчмънт на Тръмп"}
{"url": "https://www.actualno.com/business/baawards-2019-tazgodishnoto-izdanie-na-nagradite-na-bylgarskata-asociacija-na-reklamodatelite-navliza-v-novochetvyrto-izmerenie-news_751337.html", "text": "           Българската асоциация на рекламодателите (БАР) стартира 6-тото годишно издание на конкурсите „Награди на БАР“ (BAAwards 2019) навлизайки в „Четвъртото измерение“. В него активно си взаимодействат всички създадени до момента математически, маркетингови, рекламни и корпоративни формули за успех, за да изведат на нов етап професионалното сътрудничество в сектора.\r\nНовото е, че за първи път фокусът на BAAwards’2019 събира заедно трите водещи страни в маркетинговия процес: рекламодатели, комуникационни агенции и студенти. В три отделни конкурса BAAwards 2019 ще отличи постиженията на рекламодатели, комуникационни агенции и студентски екипи. Условията за участие в конкурсите за рекламодатели и комуникационни агенции изискват кампаниите да са осъществени в периода между 1 януари 2018 г. и 30 юни 2019 г. Проектите се подават онлайн от 03 юни 2019г. до 08 септември 2019г. на сайта на конкурса. Кампаниите в BAAwards 2019 ще се състезават в 5 различни категории:   - Пускане на пазара на нов продукт или услуга под нов бранд или като деноминатор на съществуващ бранд в установена категория\r\n- Иновация в продукт или услуга, и/или ребрандинг (подобрен продукт или услуга и/или повторно пускане на пазара с ново брандиране)\r\n- Корпоративен ребрандинг (ново брандиране на бизнес организация)    - Бранд активационна  кампания на продукт/услуга с бизнес насоченост (основен елемент: изграждане на трайна емоционална връзка с таргета)\r\n- Бранд активационна  кампания за Корпоративна социална отговорност (обществено-полезни кампании, които постигат цели, извън конкретните бизнес интереси или законови изисквания;  основен елемент: изграждане на трайна емоционална връзка с таргета и добавена стойност за обществото)\r\nЗа втора поредна година BAAwards обръща специално внимание и на студентите по маркетинг, реклама и комуникации. Те могат да участват в студентския конкурс на BAAwards 2019, като подготвят и представят рекламно-комуникационна кампания на тема „Пускане на пазара на нов брандиран продукт или услуга в съществуваща категория“ в избран от тях бизнес сектор.\r\nПроектите ще оценяват три съдийски състава на BAAwards 2019, в които участват водещи български професионалисти в сферата на маркетинга и рекламата, представители на големи рекламодатели-членове на БАР, на комуникационни агенции-членове на БАКА ,на агенции за пазарни и потребителски проучвания-членове на БАМОР и академични преподаватели.\r\nРосен Мисов, изпълнителен директор на БАР обяви старта на конкурса: “BAAwards  непрекъснато се развива: като агенти на положителната промяна в маркетинговите комуникации през 2015 и нейни архитекти през 2016, вдигнахме още по-високо летвата през 2017 и разшифровахме БАРкода на успеха през 2018. Сега през 2019 заедно навлизаме в четвъртото измерение като отчитаме уникалната експертиза на основните страни в сектора: маркетолози, рекламисти и комуникатори, и студенти.“   Важни дати за BAAwards 2019 Участват кампании, реализирани в периода 01.01.2018-30.06.2019г.\r\nЗаявки за участие в бизнес конкурсите се приемат между 03.06.2019-08.09.2019г.\r\nСтудентски проекти се подават между: 29.6.2019-21.7.2019г.\r\nОценяване и определяне на победителите: 22.7.2019-25.8.2019г. за студентския конкурс и между 09.9.2019-29.9.2019 г. за бизнес конкурсите\r\nГаласъбитие за връчване на наградите: (общо за трите конкурса в BAAwards 2019: дата между 22-24.10.2019г., която ще бъде обявена по-късно).\r\nПодробна информация за конкурсите в BAAwards 2019, може да намерите на . ", "date": "2019.05.22", "title": "BAAwards 2019-тазгодишното издание на наградите на Българската асоциация на рекламодателите навлиза в ново,„четвърто измерение“"}
{"url": "https://www.actualno.com/business/nad-60-ot-bylgarite-smjatat-da-harchat-poveche-prez-2019-g-news_751215.html", "text": "    62% от сънародниците ни смятат да харчат повече през 2019 г. Резултатът е по-висок от средния в Европейския съюз (ЕС), който е 41%, показват данни от международното проучване “Обсерватория” на БНП „Париба лични финанси“, пише \"Монитор\".      На първо място по намерения за покупки е Словакия с цели 73% положителни отговори, следвани от Румъния с 63%. Най-много пари ще дадем за пътешествия (67%), електроуреди (60%) и ремонт (52%), последвани от обзавеждане (44%) и смартфон (40%).   В Европа в топ 3 на продуктите влизат пътуванията, електроуредите и смартфоните. Хората в Норвегия най-често ще харчат за забавления (73%), а французите (48%) и унгарците (46%) ще дадат най-малко пари за свободното си време. Определящ фактор при покупката на нашенци е цената като българите са първенци в Европа по отношение на намеренията за ремонт на дома. Едва 30% пък са посочили, че покупателната им способност се е повишила през 2018 г., при което е налице ръст от 2%. Числото е над средните 23% за Европа, а страната ни е в топ 5 по подобрили се виждания за личните финанси.\r\nЗад нас се нареждат Франция и Италия, а първата позиция отново е заета от Норвегия, където 46% от респондентите отчитат подобрение на финансовото си положение. Други 30% са посочили, че не виждат промяна в покупателната си способност, което е под средните 44% за Европа. Най-големи песимисти са във Франция, където 59% казват, че покупателната им способност се е понижила, което е много над средното ниво за ЕС от 33%.  По отношение на избора на продукт, българите остават патриоти - 72% от тях отъждествяват локалното с националното, докато в Западна Европа хората го свързат с регионалното. Например у нас казваме “българско вино”, докато във Франция казват “вино от Бордо”. Според управителя на БНП „Париба лични финанси“ в България Жозе Салойо голям фактор за определяне на продукт като локален са географските особености и климатът в една страна. Проучването показва още, че 62% от българите предпочитат местни храни, а едва 18% такива с произход от друга страна от ЕС.\r\nБлизо 70% са готови да платят повече за местен продукт, а от тях цели 68% са склонни да дадат 5-10% отгоре за по-добро качество. “Българинът вече е нормален европейски потребител. Склонни сме да даваме много повече от това, което имаме, и за това има различни мотивации”, коментира проф. Елка Василева, член на УС на Асоциация “Активни потребители”. 43% от сънародниците имат доверие в местните продукти и тяхното качество, но искат сертификати – цели 85% са посочили, че трябва документ, с който да се докаже произходът и качеството. В това отношение ние сме първи заедно с Португалия.   Проучването се проведе в 17 страни, а анкетираните са по 700 от всяка държава. Единствено във Франция респондентите са 1 000. Мотото на проучването е \"Мисли локално, действай локлано!\", а целта е да се проследят потребителските нагласи на хората.     ", "date": "2019.05.22", "title": "Над 60% от българите смятат да харчат повече през 2019 г."}
{"url": "https://www.actualno.com/cinema/veche-ima-film-po-bjagstvoto-ot-sofijskija-zatvor-news_751264.html", "text": "    Вече има филм, заснет по на Владимир Пелов и Радослав Колев от Софийския затвор. Филмът се казва \"Заедно без теб\", а режисьорът му Димитрис Георгиев го определя като най-трудния проект, по който е работил.      Филмът е черно-бял, като според Георгиев, който говори по БНТ, той ще отиде в чужбина. Не беше казана и точна дата кога ще излезе продукцията на екран.   Режисьорът обясни, че са правени консултации с юристи какво може да бъде разкрито във филма. Той добави, че краят описва къде е Радослав Колев, но, разбира се, това е художествено предположение. Кой знае, може да сме уцелили, добави Георгиев.\r\nПрипомняме, че Колев, който е осъден за убийство с чук, все още е в неизвестност след бягството преди година, а при престрелка с друг криминално проявен – Марио Панчев, с прякор Дебелия. Панчев беше тежко ранен и почина след няколко дни.   ", "date": "2019.05.22", "title": "Вече има филм по бягството от Софийския затвор"}
{"url": "https://www.actualno.com/politics/valeri-simeonov-ne-se-pritesnjava-ot-falshivite-novini-za-evrovota-news_751265.html", "text": "    Фалшивите новини не са толкова съществени – не ме притесняват, притеснява ме липсата на дълбочина на тезите. Нещата в кампанията се въртят около четири теми – пакет \"Мобилност\", Истанбулската конвенция, двойният стандарт и Пакта за миграция, а всички партии имат сходни позиции по нея. А интелигентните избиратели няма да се поддат на фалшиви новини. Това заяви бившият вицепремиер и депутат от НФСБ Валери Симеонов пред БНТ.      Същевременно, както Симеонов, така и депутатът от ВМРО Александър Сиди не видяха никакъв проблем хем да има \"Европа на нациите\" т.е. да няма по-нататъшно сближаване в ЕС, хем да има обща отбрана и дори обща европейска армия, според Симеонов. За такива неща, естествено, виждането е парите да идват от ЕС т.е. да се събират от всички.   Интересен ракурс на парадокса хем вземаме повече от ЕС, хем не даваме още, даде Сиди. Според него Ангел Джамбазки показал как може да се работи в Европейския парламент и след негов въпрос тръгнала темата с двойния стандарт при храните. Не можело някакви брюкселски чиновници да определят всички неща, добави той.\r\nСимеонов е съгласен и с идеята за Европейска прокуратура, но не я вижда като панацея в борбата с корупцията конкретно в България. Той изрази съжаление, че кампанията за евровота се е превърнала в кампания за парламентарни избори и отдаде на тази тенденция невъзможността да има реален дебат на тема \"Европа\".   ", "date": "2019.05.22", "title": "Валери Симеонов не се притеснява от фалшивите новини за евровота"}
{"url": "https://www.actualno.com/america/trymp-nominira-nov-ministyr-na-voennovyzdushnite-sili-news_751282.html", "text": "    Американският президент съобщи във вторник, че е номинирал бившия посланик и бизнесмен от Аризона Барбара Барет за министър на военно-въздушните сили, предава AFP.      68-годишната Барбара Барет е посланик на САЩ във Финландия от 2008 до 2009 г. при администрацията на Джордж Буш. Тя също така председателстваше Център за аеронавтика и развитие, \"Аероспейс Корпорейшън\" до 2017 година.   \"Тя ще бъде изключителен министър!\"-написа президентът в социалната мрежа Twitter.\r\nБивш адвокат и пилот-изпитател, Барет е член на борда на \"Ранд Корпорейшън\", мозъчен тръст, който предоставя изследвания и анализи на американските въоръжени сили.  Тя и нейният съпруг Крейг, бивш главен изпълнителен директор на американския технологичен гигант \"Интел\", са големи републикански дарители. Барет се кандидатира за губернатор на Аризона от Републиканската партия през 1994 г., първата жена, която направи това, но не успя да осигури кандидатурата на своята партия.\r\nАко кандидатурата й бъде потвърдена, Барет ще наследи друга жена, Хедър Уилсън, на поста министър на Военновъздушните сили.   Името на Уилсън се появи като потенциален кандидат за поста на министъра на отбраната Джим Матис, който подаде оставка през декември поради различията по отношение на политиката на Тръмп за Сирия и други въпроси.    Уилсън се оттегли през март, след като стана ясно, че временният министър на отбраната Патрик Шанахан ще остане на този пост. ", "date": "2019.05.22", "title": "Тръмп номинира нов министър на военновъздушните сили"}
{"url": "https://www.actualno.com/asia/maas-teroristichnite-grupirovki-moje-da-provokirat-vojna-mejdu-sasht-i-iran-news_751285.html", "text": "    Терористични групировки може да увеличат напрежението между като възможност за провокиране на война между двете страни, предупреди германския външен министър Хайко Маас, цитиран от Анадолската агенция.      Той говори за това по време на дискусионен панел в Хамбург и описа ситуацията в Близкия изток като \"изключително опасна\" и призова двете страни да се успокоят, предаде БГНЕС.   \"Това е регион, в който терористичните групи са активни. Терористите може да атакуват, за да ескалират напрежението и да предизвикат война\", добави той.\r\n\"И няма да бъдат само САЩ и Иран, които ще участват в тази война, но също така целия регион ще потъне в пламъци\", предупреди Маас.  Той потвърди германските опити да се намери дипломатическо решение да се реши това несъгласие с Иран по повод ядрената програма на страната и влиянието ѝ в региона. ", "date": "2019.05.22", "title": "Маас: Терористичните групировки може да провокират война между САЩ и Иран "}
{"url": "https://www.actualno.com/america/vse-poveche-amerikanci-vijdat-iran-kato-zaplaha-i-ochakvat-vojna-news_751241.html", "text": "    Половината от всички американци смятат, че САЩ ще започнат война с \"в рамките на следващите няколко години\", според проучване на общественото мнение на Reuters/Ipsos сред 1007 възрастни, включително 377 демократи и 313 републиканци, с възможна статистическа грешка от 4 процентни пункта, предаде БГНЕС.      Докато американците са по-загрижени за Иран като заплаха за сигурността на Съединените щати сега, отколкото бяха миналата година, малцина биха подкрепили превантивна атака срещу иранските военни. Но ако Иран атакува пръв американските военни сили, четирима от петима смятат, че САЩ трябва да реагират с частични или пълни военни действия, сочи проучването, проведено между 17-20 май.   Исторически напрегнатите отношения между Вашингтон и Техеран се влошиха през май, след като американският президент Доналд Тръмп втвърди антииранската си позиция и възстанови всички санкции срещу износа на ирански петрол след решението му преди година да изтегли САЩ от международното ядрено споразумение с Техеран. Съединените щати и военни сили в района на Персийския залив в отговор на информация от разузнаването, че Иран може да заговорничи срещу интересите на САЩ – твърдение, отхвърлено от Иран.\r\nПочти половината - 49% - от всички американци не одобряват как Тръмп взаимодейства с Иран, сочи проучването, като 31% твърдят, че те категорично не го одобряват. Като цяло 39% одобряват политиката на Тръмп към Техеран.  Проучването показа, че 51% от възрастните смятат, че Съединените щати и Иран ще водят война в рамките на следващите няколко години, което е с 8 процентни пункта повече от подобно проучване, публикувано миналия юни. В тазгодишната анкета демократите и републиканците са по-склонни да видят Иран като заплаха и да смятат, че войната е възможна.\r\nИран се определя от 53% от възрастните в Съединените щати като „сериозна“ или „непосредствена“ заплаха, което е с 6 пункта повече от подобно проучване от миналия юли. За сравнение, 58% от американците характеризират Северна Корея като заплаха, а 51% определят Русия като заплаха.   Въпреки загрижеността си, 60% от американците заявяват, че САЩ не трябва да извършват превантивна атака срещу иранските военни, а 12% подкрепят първи удар. Ако Иран атакува обаче, 79% заявяват, че американските военни трябва да отвърнат на удара: 40% подкрепят ограничен отговор с въздушни атаки, докато 39% подкрепят пълна инвазия.    И Съединените щати, и Иран заявиха, че не искат война, въпреки че от двете страни имаше войнствени твърдения.\r\nВъпреки решението на Тръмп САЩ да се оттеглят от иранското ядрено споразумение, проучването показа, че 61% от американците все още го подкрепят, за да ограничат потенциалния път на Иран към създаване на ядрена бомба в замяна на отмяната на санкциите. Републиканците също подкрепиха споразумението, договорено от администрацията на президента-демократ Барак Обама.\r\nСъюзниците от Персийския залив и американските правителствени служители заявиха, че вярват, че подкрепени от Иран групи са отговорни за поредицата от в Персийския залив през последната седмица.   Тръмп заяви, че би искал да преговаря с лидерите на Ислямската република. Иранският президент  Рухани отхвърли предложението за преговори във вторник и заяви, че срещу Иран се води \"икономическа война\". ", "date": "2019.05.22", "title": "Все повече американци виждат Иран като заплаха и очакват война "}
{"url": "https://www.actualno.com/interest/obeshtanie-do-2025-godina-shte-ima-vyzdushni-taksita-news_751233.html", "text": "    До 2025 г. въздушни таксита ще се появят в много градове по света. Това каза Оливър Уокър-Джоунс, официален представител на компанията Lilium, която произвежда алтернативни въздухоплавателни машини, предаде БГНЕС.      \"Планираме да стартираме дейността си в няколко града по света до 2025 г., въпреки че в някои населени места услугата ще бъде пусната по-рано. Има голям интерес към нашия проект от страна на градските власти, но все още не сме решили къде точно ще започнем да предоставяме услугите си\", каза той пред РИА Новости.\r\nГоворителят на компанията добави, че цената на \"полетите ще бъде конкурентна в сравнение с пътуването с помощта на други превозни средства днес на подобни разстояния.\"   По-рано мюнхенската компания Lilium проведе успешни тестове на прототип на въздушно такси, като устройството е оборудвано с 36 електрически реактивни двигателя, които позволяват вертикално излитане и кацане. Петместният автомобил, за разлика от малките самолети, няма волан, опашка и витла. Прототипът може да ускори до 300 километра в час, а максималният обхват е 300 километра.  \"Нашите въздушни таксита са напълно електрически и не произвеждат емисии на въглероден диоксид. При стартиране произведеният шум е като от двигател на камион, но той не се чува по време на полета\", каза  Уокър-Джоунс.\r\nСпоред него такситата вече преминават през различни сертификации, ръководството ще бъде организирано по такъв начин, че \"да не създава пречки за редовния въздушен трафик\". Въздушното такси, за разлика от хеликоптера, е по-икономично и по-евтино от гледна точка на производството. Предполага се, че първоначално то ще бъде управлявано от пилоти, но след това ще бъдат разработени и безпилотни версии.\r\nПроизводството на устройства първоначално ще бъде в Германия и сега се водят преговори къде точно ще бъде локализирано то.     ", "date": "2019.05.22", "title": "Обещание - до 2025 година ще има въздушни таксита"}
{"url": "https://www.actualno.com/balkani/srybskata-opozicija-njama-da-se-vryshta-v-parlamenta-zaradi-debat-za-kosovo-news_751267.html", "text": "    Част от сръбската опозиция няма да присъства на парламентарното заседание, на което ще говори президентът Александър Вучич за .      \"На заседанието в парламента аз ще присъствам в качеството ми на президент. Там ще бъде и премиерът, председателят на Народното събрание, ръководителят на канцеларията за Косово\", каза Вучич, цитиран от БГНЕС.   Според него на този етап \"няма по-важна тема от тази за Косово\". Лидерът на Демократическата партия /ДП/ Зоран Лутовац смята, че опозицията не трябва да се връща в парламента докато в тази институция не бъде променен начинът й на работа.\r\n\"Ние взехме решение да напуснем парламента и местните общински съвети. Ние не напуснахме тези институции поради темите, а защото тези институции не изпълняват своите задължения.  Няма въпрос, който може да ни накара да се върнем обратно. Това противоречи на договора, който постигнахме като опозиция. Нашата и тази на партията позиция е ясна - няма да се връщаме в парламента, докато той не стане истински парламент\", подчерта Лутовац.\r\n\"Става въпрос за риалити шоу на Вучич и поредното унижение на парламента, така както това става от 7 г. насам, откакто Вучич е на власт. Никога досега въпросът за Косово не е влизал в дневния ред на парламента...   Сега, когато сме извън парламента и поради тежката политическа криза Вучич вкара този въпрос в дневния ред, без платформа, без документи, без план\", каза от своя страна лидерът на другата опозиционна формация Двери Душко Обрадович.     ", "date": "2019.05.22", "title": "Сръбската опозиция няма да се връща в парламента заради дебат за Косово"}
{"url": "https://www.actualno.com/society/na-vitosha-ima-15-na-mechki-i-vse-po-chesto-shte-gi-vijdame-news_751291.html", "text": "    Мечето беше доста стресирано и доста безпомощно, защото е само на 4 месеца, обясни директорът на Югозападното предприятие (ЮЗДП) – Дамян Дамянов в интервю за bTV.      На 21 май се отделило от майка си и вероятно е опитало да си намери подслон – в двора на къща в село Кладница. След като го забелязали, местните жители подали сигнал към съответните служби, които идват на място и го следят с термокамери. То се качва на едно от близките дървета и престоява там до полунощ, когато термокамерите отчитат, че слиза и се връща в гората.   Дамян Дамянов разказа още, че мечето е било в двора около 40 минути, през които са били уведомени институциите, за да се предприемат мерки. След това то\r\nтръгнало към близката река, прескочило мрежеста ограда и се качило на дърво – от начало на 8 м, после на 15 м. Към 01.30 през нощта то успява да се спусне по бора и да се върне в гората.  До сутринта и през целия ден вчера е било осигурено дежурство, за да се види дали мечето ще се върне. След като го няма, се надяваме че всичко е благополучно, каза още Дамян Дамянов.\r\nСпоред Милица Фиданова – младши експерт РИОСВ, шансът и майката да слезе от гората е доста малък. По думите й вероятно мечето вече я е намерило и са се събрали.   Районът ежедневно е наблюдаван, защото това е територия на ловното стопанство, обясни директорът на ЮЗДП. Според него броят на мечките на Витоша е над 15.    \"Няма конфликти с тях в населените места и с туристи, полагат се достатъчно грижи, но такива срещи ще са все по-често\", прогнозира той.\r\n\"Когато човек срещне мечка, трябва да запази спокойствие и да не прави резки движения. Мечката също се плаши, като хората\", обясни още Дамян Дамянов. ", "date": "2019.05.22", "title": "На Витоша има 15-на мечки и все по-често ще ги виждаме"}
{"url": "https://www.actualno.com/society/skoro-moje-da-ima-po-malyk-srok-da-objalvate-izravnitelni-smetki-za-parno-news_751249.html", "text": "    По-малки сроковете за рекламация на изравнителните сметки за парно - това гласи ново предложение за измяна на административната уредба.      В момента, който не е осигурил достъп за отчитане на уредите, може да поиска допълнителен отчет и преработване в срок от 3 месеца от получаване на изравнителната сметка. Сега се предвижда рекламациите да са с фиксирана дата - до 31 август. Това е записано в промени в наредбата за топлоснабдяване, публикувани за обществено обсъждане и цитирани от в. \" \".   Високите етажи ще могат да плащат по-нисък процент сградна инсталация, когато в сградата има два кръга. Промяната се прави, за да е по-справедливо, тъй като в горната част на блоковете топла вода е с по-ниска температура. Решение трябва да вземе общото събрание на блока.\r\nВъв формулата за изчисление на сградната инсталация се предвижда по-нисък коефициент за онези апартаменти, при които тръбите са вградени в стените, тъй като излъчват по-малко топлина.   ", "date": "2019.05.22", "title": "Скоро - може да има по-малък срок да обжалвате изравнителни сметки за парно"}
{"url": "https://www.actualno.com/recipes/restorantite-na-djejmi-olivyr-sa-pred-falit-news_751216.html", "text": "    Британската верига ресторанти на Джейми Оливър, един от най-известните готвачи в света, подаде молба за обявяване в несъстоятелност - отчасти и поради засилената конкуренция и ескалиращите наеми в местните търговски райони, предаде БГНЕС.      Банкрутът на веригата ще остави 1000 души без работа и ще възобнови притесненията за местните търговски обекти и заведения за хранителни стоки във Великобритания, които се борят да привлекат клиенти, подобно на ресторантите в САЩ.\r\n\"Съсипан съм, че много от обичаните ни ресторанти от Великобритания си отидоха заради администрацията. Дълбоко натъжен съм от този резултат и бих искал да благодаря на всички служители и на нашите доставчици, които вложиха сърцата и душите си в този бизнес през годините\", пише Оливър в Twitter. Финансовата-счетоводната компания KPMG, която ще наблюдава процеса, заяви, че всички, с изключение на три от 25-те заведения за хранене на групата, ще затворят . Те включват ресторанти в италианската верига на Джейми Оливър, както и по-луксозните Fifteen, и стек баровете Barbecoa.  Два ресторанта на летище Gatwick ще продължат да работят, докато текат административни проучвания за статуса им. Отвъдморските клонове на италианските \"Джейми\" – \"Пицарията на Джейми\" и \"Джейми Дели\" не са засегнати, нито пък Fifteen Cornwall, която работи като франчайз.\r\nДруги вериги, управлявани от известни главни готвачи, също се борят за оцеляването си през последните години. Томас Келър затвори Bouchon в Бевърли Хилс в края на 2017 г., като заяви, че той не може да остане печеливш. Същата година Ги Фиери затвори ресторанта си на \"Таймс Скуеър\", а Даниел Булуд затвори DBGB Kitchen and Bar в Ню Йорк, заявявайки, че заведението няма печалба през делничните дни на седмицата.   Оливър каза, че италианският клон на \"Джейми\" е стартиран през 2008 г. \"с намерението да се разнообрази средният сегмент на пазара\" с по-качествени съставки, стандарти за хуманно отношение към животните, по-добро обслужване и добра цена. Но стартирането на проекта стана точно по време на финансовата криза от 2008 г. Повишаването на цените на храните, увеличаването на наемите и конкуренцията бяха отрицателни фактори за бъдещето му.    Компанията е била в лошо състояние най-малко две години, въпреки световната слава на Оливър, дължаща се на неговите готварски книги и телевизионни предавания. Миналата година тя затвори 12 от 37-те си обекта във Великобритания, докато пет клона на австралийския клон на италианския \"Джейми\" бяха продадени. Той лично е дотирал с 13 милиона паунда италианската си верига, но това не е било достатъчно.\r\nУил Райт, партньор в KPMG и съвместен администратор, заяви, че директорите на Jamie Oliver Restaurant Group са работили усилено, за да стабилизират бизнеса, но разходите са се увеличили и доверието на потребителите е спаднало. Той каза, че сега приоритетът е да се подкрепят онези, които са били съкратени. Кой е Джейми Оливър? Със своите често прости, но изобретателни ястия, Оливър революционизира домашната кухня на своите сънародници. Свежият вид на Оливър, рошавата му коса, карането на скутери и чувството му за хумор му спечелиха много фенове по целия свят, които гледаха телевизионните му предавания и купуваха книгите му с милионни тиражи.   43-годишният мултимилионер е готвач до мозъка на костите си. Той израства в село в Есекс, Източна Англия, където родителите му имат гастро-бар и там прави първите си опити да готви.   Оливър има трудности в училище поради дислексия. За първи път прочита книга от начало до край на 38-годишна възраст. Отива да учи готварство в Westminster Kingsway College в Лондон на 16 години.\r\n\"Мисля, че имах какво да докажа. Справях се толкова зле в училище, че трябваше да се докажа с работа.  Въпреки че някои хора мислят, че съм дете от средната класа от частно  училище, не съм. Баща ми нямаше нищо и аз работех в семейния бизнес,  така че не може да бъде по-противоположно\", казва Оливър пред вестник The Daily Telegraph.\r\nПървата му работа, на 19-годишна възраст, е като сладкар в ресторанта Neal Street на шеф Антонио Карлучио в Лондон. Той изучава италианската кухня и създава близки отношения с ментора си Дженаро Конталдо.\r\nОливър се премества, за да стане помощник готвач в The River Cafe, където неговата поява в телевизионна програма на BBC през 1997 г. се обръща нещата. Той бързо стартира собствено телевизионно шоу. Две години по-късно The Naked Chef разтърсва малкия екран и се ражда звезда.   Вместо да се затъва в технически термини и причудливи прибори, Оливър, облечен в джинси и тениска и излъчващ естествен ентусиазъм, непрекъснато описва храната пред себе си като \"велика\" или \"фантастична\". Обаче не всичко върви гладко.\r\n\"Никога не съм доволен от нещата, така че стремежът към съвършенство може да бъде доста уморителен. Освен това съм склонен да се товаря с допълнително работа\", споделя Джейми Оливър пред The Guardian.\r\nНасърчавайки здравословната и балансирана диета, с пресни и добре произведени продукти, той започна война с нездравословната храна през 2005 г., като критикува бургерите, пържените картофки и липсата на плодове в училищните столове в телевизионния сериал \"Училищните вечери на Джейми\". \"Ние убиваме децата си с нездравословна храна“, каза бащата на пет деца, който се жени за младежката си любов Джулиет Нортън през 2000 година.\r\nТой се бори за по-високи мита за сладките безалкохолни напитки - нещо, което британското правителство въведе през 2018 г., както и за това рекламите на нездравословни храни да не се излъчват по телевизията преди 21:00 часа.\r\nНо при цялата му популярност Оливър не беше щаден от критики. Той редовно биваше критикуван, че атакува преработените храни, които са достъпни за най-бедните в обществото и заради връзките си с големи вериги супермаркети, като Sainsbury от 2000 до 2001 г. и Tesco от 2018 г. Оливър обаче продължава да печели добре от книги и продукти, носещи неговото име. ", "date": "2019.05.22", "title": "Ресторантите на Джейми Оливър са пред фалит"}
{"url": "https://www.actualno.com/analysis/kitaj-moje-da-ogranichi-dostypa-na-sasht-do-cenni-redki-metali-news_751299.html", "text": "    Китай може да използва стратегически важни редки метали, търсени от високотехнологичните индустрии като коз в разрастващата се със САЩ, пише вестник \"South China Morning Post\", цитиран от TACC.      Публикацията обръща внимание на факта, че президентът на Китай Си Дзинпин посети предприятие за редки метали в източната провинция Дзянси.   Според експерти посещението изпраща сигнал, че Пекин може да използва редките метали като коз в търговската война със САЩ и също така показва готовността на властите да подкрепят тази индустрия.\r\nКитай е най-големият световен производител на редки метали и техният основен доставчик в САЩ. Страната задоволява до 80% от световното търсене на тази суровина.  Тази група включва 17 елемента, използвани в електрониката, химията, автомобилостроенето, оптиката, военните технологии и много други области. Миналата година 120 000 тона редки елементи са добити в Китай - около 71% от световното производство.\r\nКакто отбелязва изданието, САЩ умишлено изключват тази категория от стратегически важни стоки от списъка на китайския износ, който ще бъде обект на повишени мита.    ", "date": "2019.05.22", "title": "Китай може да ограничи достъпа на САЩ до ценни редки метали"}
{"url": "https://www.actualno.com/books/nikoga-pri-nikakvi-obstojatelstva-ne-vlizajte-v-prizrachnata-gora-news_750796.html", "text": "    Добре дошли! Все пак се осмелихте и пренебрегнахте първото, най-важно правило на професор Хорацио Тенгълуд. Значи успешно преминахте изпитанието! А сега да разберем основното: Самюъл Блинк е главният герой в тази история, но все още не го знае.      В настоящия момент той е на задната седалка на семейния автомобил заедно със сестра си Марта. Дори не подозира за гигантския дънер, който ще се стовари от небето върху тях едва след минути и ще преобърне живота им завинаги. Също така не очаква, че двамата ще са принудени да се преместят в Норвегия и да ядат от миризливото кафяво сирене на леля си Ида. Още по-малко пък има подозрения как Марта ще изчезне в дебрите на Призрачната гора – дом на еднооки тролове, злонамерени духчета Наистина, една магьосница, крадяща сенки, и на злия Променител.   Самюъл Блинк не знае нищо. Така че – недейте да му казвате. Възможно е това да развали историята...\r\nМат Хейг е автор от световна величина, който пише и за деца, и за възрастни. „Призрачната гора“ е дебютът му за млади читатели – малко зловеща, но много забавна и вълнуваща приказка, вдъхновена от северната митология. Самият той признава, че процесът на писане му е доставил огромно удоволствие, защото си е дал пълна свобода в създаването на обитателите на гората, а и в крайна сметка е разказал точно по този начинедна трудна история за брат и сестра, които трябва да се справят със загубата на родителите си.  Книгата веднага е оценена високо и му носи най-значимите награди и номинации на Острова, включително място в краткия списък на медала „Карнеги“, награда „Блу Питър“, гласувана от деца, златен медал на „Нестле“ за детска книга... Българските читатели ще я открият като част от поредицата на издателство „Емас“ „Европейски разказвачи“, в която намират място най-обичаните романи за деца и юноши от целия континент.    ", "date": "2019.05.22", "title": "Никога, при никакви обстоятелства не влизайте в \"Призрачната гора\"?"}
{"url": "https://www.actualno.com/sofia/njama-da-ima-zabrana-za-alkohola-v-izbornija-den-v-stolicata-news_751251.html", "text": "    Алкохолът в София в изборния ден и в деня за размисъл ще бъде разрешен заради съвпадението на вота с абитуриентските балове. Това става ясно от заповедта, издадена от Столичната община, предаде .      Продажбата, сервирането и употребата на алкохол се забранява само в изборните помещения и непосредствено прилежащите до тях територии. Забраната важи за 25 и 26 май.   На останалите места в столицата, както и с оглед провеждането на абитуриентски балове, семейни и обредни ритуали като сватби, кръщенета и тъжни обреди, продажбата, сервирането и консумацията на алкохол е разрешена.\r\nПодобно е положението и в много от останалите градове в страната. В Пловдив всички районни кметове са издали заповеди за пълна забрана на продажбата и консумацията на алкохол в неделя до 20 ч.  В изборния ден Столичната община осигурява транспорт за избиратели с увредено зрение или със затруднения в придвижването. Това става с предварителна заявка на телефони: 02 904 1351 и 0800 20 720. Заявки могат да се правят от 7 до 20,30 ч, а в самия изборен ден - от 7 до 19,30 ч.\r\nВ столицата ще бъдат разкрити и десет подвижни избирателни секции за хората, които нямат възможност да стигнат до избирателните помещения.   След приключване на изборния ден секционните комисии ще носят книжата в залите “Арена Армеец” и “Универсиада”. В първата са 23 и 24 РИК, а във втората - 25 РИК.    Затова в неделя движението около двете зали ще е ограничено, напомнят от общината.\r\nЗаради съвпадението на евровота с абитуриентските балове в София няма да се забранява изцяло консумацията на алкохол в деня за размисъл и в самия изборен ден. ", "date": "2019.05.22", "title": "Няма да има забрана за алкохола в изборния ден в столицата"}
{"url": "https://www.actualno.com/america/spored-danychnite-v-sasht-trymp-trjabva-da-dade-danychnite-si-deklaracii-na-kongresa-news_751259.html", "text": "    Американският президент Доналд Тръмп трябва да предостави данъчните си декларации в Конгреса, освен ако не се възползва от изключителните си правомощия да откаже да предостави тази документация. Това пише The Washington Post, който разполага с 10-странична вътрешна бележка на Службата за вътрешни приходи на САЩ.      Миналата седмица ръководителят на Министерството на финансите на САЩ Стивън Мнучин отказа да предостави данъчните декларации на Тръмп на демократите в Камарата на представителите.   Въпреки това, както е подчертано в документа, предоставянето на тези документи \"е задължително, министърът на финансите е длъжен да разкрие декларации за данъци и информация за декларациите, поискани от председателите\" на съответните комисии на законодателната власт. В документа се посочва, че законът \"не позволява на министъра да действа по своя преценка при разкриване на информация, при условията, определени от закона\", отбелязва още ТАСС, цитирана от агенция \"Фокус\". на Конгреса, като твърди, че това искане \"няма легитимна законодателна цел“. The Washington Post подчертава, че бележката отхвърля тези аргументи. В документа се отбелязва, че \"единствената причина дадена служба да откаже на дадена комисия е \"използването от президента на изключителните му правомощия за отказ\". Както обяснява публикацията, бележката е написана миналата есен в кабинета на главния съветник на данъчната служба.  В понеделник федералният съдия на окръг Колумбия Амит Мехта отказа да изпълни исканията на адвокатите на президента на САЩ да не позволяват на Камарата на представителите да получат данъчните декларации на Тръмп през последните 10 години по служебен път. ", "date": "2019.05.22", "title": "Според данъчните в САЩ Тръмп трябва да даде данъчните си декларации на Конгреса"}
{"url": "https://www.actualno.com/healthy/bezplatni-profilaktichni-pregledi-universitetska-pyrva-mnogoprofilna-bolnica-news_750999.html", "text": "    Безплатни профилактични прегледи стартират от 22.05.2019 г. и ще продължат до 28.06.2019 г. в университетска първа многопрофилна болница за активно лечение – София „Св. Йоан Кръстител“ ЕАЗ по УНГ, очни, кардиологични, пулмологични и хирургични болести, съобщават от лечебното заведение.      Прегледите ще се извършват в следните кабинети на болницата: по ушно-носно-гърлени болести, очни болести, белодробни болести, кардиологични (сърдечни) болести и хирургични болести.   Инициативата има за цел да повиши обществената информираност и да осигури достъп на по-голям брой хора до специализирана медицинска помощ.\r\nТази инициатива е доказала своята ефективност в годините. По този начин се осигурява своевременно диагностициране на много социално-значими заболявания, както и стартиране на тяхното лечение.   ", "date": "2019.05.22", "title": "Безплатни профилактични прегледи университетска първа многопрофилна болница "}
{"url": "https://www.actualno.com/politics/borisov-propusnal-da-deklarira-jilishtna-postrojka-news_751206.html", "text": "    Сагата около имотите на премиера Бойко Борисов продължава с ново разкритие. Според информация на Атанас Чобанов от разследващия сайт \"Биволъ\" премиерът е пропуснал да декларира жилищна постройка, пише в. \" \" в днешния си брой.      И строителното разрешение, и удостоверението за въвеждане в експлоатация са на . Постройката обаче отсъства от имотната декларация на премиера както за 2009 г., така и в следващите години.   Според публикуваните от Чобанов документи, които са налични и на по архитектура и градоустройство на Столичната община, Борисов е получил разрешението за строеж за изграждане на жилищна постройка от 125 кв. м на 16 октомври 2008 г. Строежът е изпълнен съгласно одобрения проект и е въведен в експлоатация на 13 октомври 2009 г. Според Чобанов данните в кадастъра сочат, че изграденото е по-голямо - 138 кв. метра.\r\nПроверка на \"Сега\" показа, че постройката е изградена на терен, който Борисов е закупил от братовчед си Радослав Иванов през 2007 г. Радослав Иванов е основен герой в сигналите, които депутатът от БСП Елена Йончева подаде до прокуратурата. Премиерът твърди, че не си говори с него от години, но всъщност Иванов поема и \"Ипон\", след като Борисов става кмет, прави заменки с общината и изкупува куп имоти в село Иваняне.  Според нотариалния акт, който \"Сега\" е взел от Агенцията по вписванията, Борисов купува имота от 462 кв. м за 3497 лв. Толкова е била и данъчната оценка на имота в годината на сключване на сделката. Покупката на този имот е надлежно декларирана от Бойко Борисов, който по това време е кмет на Столичната община, в годишната му декларация за 2007 г . По имотната партида на Бойко Борисов след тази сделка няма никакви нови вписвания с изключение на ипотекирането на наследствената му къща през 2009 г. Тогава Борисов и Цветан Цветанов ипотекираха жилищата си, за да финансират предизборната кампания на ГЕРБ.\r\nСпоред юристи това означава, че Борисов е предпочел да не си вади изричен констативен акт за собственост върху новата постройка, след като вече има акт за собственост върху земята и изрядни строителни книжа. В този случай се водиш собственик по приращение, изваждането на изричен констативен нотариален акт не дава повече права и е равносилно на допълнителни разходи. При въвеждане на сградата в експлоатация обаче вече се приема, че има новопридобита сграда, която следва да се декларира пред общината за начисляване на съответните местни данъци и такси не само върху земята, но и върху построената на нея сграда. Новопридобитото би следвало да е и част от декларацията за имущество , подавана пред Сметната палата.    ", "date": "2019.05.22", "title": "Борисов пропуснал да декларира жилищна постройка?"}
{"url": "https://www.actualno.com/society/bul-ins-ne-plashta-za-svoge-zashtoto-prevozyt-prilichal-na-spodeleno-pytuvane-news_751257.html", "text": "    Основанието, което се опитва да прокара \"Бул инс\", е по някаква странична наредба. Не знам за какви условия става въпрос, но за да е в сила, по застраховката при злополука трябва да има платена премия и да има констативен протокол от МВР за настъпилата катастрофа. Оттам-нататък се представят смъртни актове и се уточнява кой е наследник – абсолютно проста процедура. Това заяви Златина Стоянова от Асоциацията на застрахованите и пострадалите при ПТП.       Смятаме, че в случая с катастрофата при Своге не е извършван обществен превоз, а става въпрос за споделено пътуване. Няма регулярна линия, няма и \"случаен превоз\" – всички документи, които ни бяха представени, показват това . Това заяви изпълнителният директор на \"Бул инс\" Стоян Проданов пред БНТ. На изричен въпрос кои документи липсват, той изброи – пътен лист, фактура, договор. Списъкът в пътуващите е включен в констативния протокол, няма нужда от друг, опонира Стоянова и иронизира по твърдението за споделено пътуване – сигурно възрастните хора са спрели автобуса на стоп. Това, което ни е представено като пътен лист, е за съвсем друго пътуване, възрази Проданов. Чакаме документите, които да докажат, че има обществен превоз, добави той.   Попитан изрично не трябва ли да бъдат платени по 50 000 лева на загинал, както е по закон при сключена застраховка за злополука и след това застрахователят да чака санкции за превозвача, Проданов каза и, че било силно спекулативно да се говори, че \"Бул инс\" е определила цена на човешкия живот. Ако бъдат представени необходимите доказателства, готови сме да платим , добави той. И подчерта няколко пъти, че съдът е крайният арбитър.\r\nСтана ясно и, че \"Бул инс\" оспорва пред съда дори , за което стана ясно вчера (21 май). Вие трябва да платите, а след това можете да обжалвате, но не го правите , подчерта Стоянова относно решението на КФН, че \"Бул инс\" трябва да плати по 50 000 лева на загинал. А Проданов се оплака, че асоциацията, която представлява Стоянова, била упражнила натиск и заплашила с медийна атака.  На въпрос дали \"Бул инс\" има пари да плати, отговорът беше, че е смехотворно да се говори, че няма. За последните 10 години сме платили около 1 млрд. лева обезщетения, даде Проданов „доказателство”, че компанията може да плати.\r\nТези 10 лева бяха последното нещо, което сме очаквали от една застрахователна компания. Ние сме предоставили всички документи към компанията. Това заяви един от пострадалите при жестоката катастрофа край Своге в ефира на Нова телевизия.   Радка Маналова, загубила близка при инцидента, посочи, че разполагат с документи, които са издадени от държавни институции. Изискват се общо четири документа, но след първия срок те (бел. ред. - ) поискаха още документи, които заявиха, че ще си получат по служебен път. Близките на пострадалите коментираха още, че документите, които \"Бул инс\" иска, нямат отношение към инцидента. Те не са наясно и защо след като КФН казва, че всички документи са предоставени, те трябва да събират още такива.    Проданов отново подчерта, че липсват документи, които са необходими за обезщетението.\r\nИлия Тодоров от Асоциация на пострадалите при катастрофи поясни, че документите са ясни и такова е становището на компетентния орган КФН. А вицепремиерът Марияна Николова заяви, че категорично не е съгласна с позицията на застрахователя. Щом един пътник има билет, той има застраховка. По думите й, ако бъде заведено дело към застрахователите, то ще бъде спечелено от пострадалите. ", "date": "2019.05.22", "title": "\"Бул инс\" не плаща за Своге, защото превозът приличал на споделено пътуване"}
{"url": "https://www.actualno.com/europe/hiljadi-podnoviha-protestite-sreshtu-cheshkoto-pravitelstvo-news_751223.html", "text": "    Хиляди протестиращи излязоха на улиците на Прага. срещу новия министър на правосъдието по повод обществените тревоги, че Марие Бенешова би могла да \"отърве\" премиера Андрей Бабиш от обвинения в измами, пише БГНЕС по материал на АФП.      Организаторите от групата \"Милиони мигове за демокрация\" заявиха, че демонстрантите са били десетки хиляди и това е най-големият от серията митинги заради Марие Бенешова до момента. Демонстрантите са загрижени, че тя би могла да изчисти имиджа на министър-председателя и милиардер Андрей Бабиш, който бе обвинен миналата година във връзка с измама със субсидии от ЕС в размер на два милиона евро. Полицията призова прокурорите да го обвинят миналия месец.   Ако бъде признат за виновен, Бабиш може да бъде затворен за срок до 10 години. Той многократно отхвърляше обвиненията срещу него като политически заговор.\r\nМитингуващите, изпълнили Вацлавския площад, носеха плакати, които гласяха: \"Независима справедливост!\", \"Подаване на оставка!\" и \"Срам!\"  Партията на Бабиш се превърна в най-голямата партия в парламентарните избори през октомври 2017 г., заемайки 78 от 200 места в долната камара на парламента.\r\n71-годишната Бенешова беше чешки министър на правосъдието през 2013-2014 г. и главен прокурор на страната през 1999-2005 г.    ", "date": "2019.05.22", "title": "Хиляди подновиха протестите срещу чешкото правителство "}
{"url": "https://www.actualno.com/crime/13-ti-den-prodyljava-izdirvaneto-na-stojan-zajkov-news_751246.html", "text": "    Акцията по издирването на беглеца в Костенец продължава. Вече 13-и ден полицията не успява да открие Стоян Зайков. След като в събота беше намерено вероятното оръжие на едно от убийствата, МВР разширява периметъра на издирването, предаде БГНЕС.      В акцията е включен целият ресурс на МВР - следови кучета, дронове, термовизионни камери и високопроходими автомобили, но до залавянето на издирвания не се стига. Близки на двамата убити все още са под полицейска закрила и са отведени в защитена квартира.   „Сигурността наистина е скъпо нещо. Но ние сме длъжни да защитим гражданите и да издирим извършителя на тежкото престъпление“, каза на брифинг  във вторник вътрешният министър Младен Маринов. Той поясни, че са планирани множество различни действия за издирване. „Предприехме действия по защита съвместно с прокуратурата на евентуално застрашени лица, които са имали отношения – както семейни, така и спорове в миналото, с евентуалния извършител. Те са евакуирани и не се намират на територията на Костенец“, обясни вътрешният министър.\r\nВсе още не е готова експертизата за оръжието, намерено в пчелин, а изследването на ДНК профили все още продължават. „Към момента не можем да твърдим, че това е оръжието, с което е извършено второто убийство“. Маринов поясни, че се разширява периметъра на претърсване. „Получаваме много сигнали, които ежедневно проверяваме – от най-различно естество, включително и такива, които мога да определя като злонамерени. Затова искам да призова да не се пускат злонамерени сигнали“, каза още той.  Припомняме, че Стоян Зайков е в неизвестност от 9 май, когато беше открито тялото на бившата му приятелка, от която има дете. На 16 май пък полицията откри и тяло на мъж, който живеел в непосредствена близост до дома на Зайков. По данни на МВР мъжът е бил убит с ловна пушка, а освен съсед, е и братовчед на издирвания. Мъжът дори е бил сред разпитваните след изчезването на Зайков. ", "date": "2019.05.22", "title": "13-ти ден продължава издирването на Стоян Зайков"}
{"url": "https://www.actualno.com/america/nike-i-adidas-prizovavat-trymp-da-sloji-kraj-na-tyrgovskata-vojna-s-kitaj-news_751228.html", "text": "    Някои от най-големите световни компании призоваха американския президент Доналд Тръмп да сложи край на на САЩ с Китай, предупреждавайки за \"катастрофалния\" ефект върху потребителите, информира БГНЕС по информация на BBC.      В писмо, подписано от 170 компании, включително Nike и Adidas се казва, че решението на президента да вдигне митническите такси за внос до 25% ще окаже невъобразимо въздействие върху работническата класа. Фирмите предупреждават, че по-високите налози застрашават бъдещето на някои предприятия. \"Време е да сложим край на тази търговска война\", призоваха те.   Тръмп върху китайския внос в САЩ на стойност 200 млрд. долара от 10 до 25% повече от преди седмица, след като Вашингтон и Пекин не успяха да постигнат споразумение в търговската сделка.\r\nКомпаниите за производство на обувки, които са подписали писмото, твърдят, че докато средното американско мито за обувки е 11,3% в някои случаи тя може да достигне до 67,5%. \"Добавянето на 25% увеличение на митата в допълнение към тези тарифи би означавало, че някои работещи американски семейства биха могли да платят почти 100% мито върху обувките си\", пишат компаниите.  Вдигайки митата, Тръмп каза на компаниите, че биха могли да намалят разходите си като прехвърлят производството си в САЩ. Въпреки това, производителите на обувки и търговците на дребно твърдят в писмото си, че: \"Обувките са много капиталоемка индустрия, с години на планиране, необходими за вземане на решения за снабдяване, а компаниите не могат просто да преместват фабриките, за да се адаптират към тези промени. \"\r\nСАЩ и Китай ще се срещнат отново, за да обсъдят търговските си взаимоотношения на срещата на високо равнище на Г-20 в Япония следващия месец.    ", "date": "2019.05.22", "title": "Nike и Adidas призовават Тръмп да сложи край на търговската война с Китай "}
{"url": "https://www.actualno.com/curious/pyrvi-amerikanski-shtat-pozvoli-pochinali-da-se-prevryshtat-v-pochva-za-rastenija-news_751225.html", "text": "    Вашингтон е първият американски щат, който легализира компостирането на хора. Според новия закон хората там вече могат да изберат да се превърнат в екологично чиста почва след смъртта си, пише БГНЕС.      Процесът се разглежда като алтернатива на кремациите и погребенията и като практичен вариант в градовете, където земята за гробища е оскъдна, съобщи BBC. В края на компостирането любимите хора се превръщат в почва, която може да се използва за засаждане на цветя, зеленчуци или дървета.   Законопроектът вече е подписан от губернатора на щата Вашингтон.\r\nКатрина Спейд, която лобира за въвеждането на закона е основател на компания, която може да бъде първата, която ще предоставя масово услугата. \"Преустройството предлага алтернатива на балсамирането и погребението или кремацията, което е естествено, безопасно, устойчиво и ще доведе до значителни икономии на въглеродни емисии и използване на земята\", каза Спейд.   Как работи методът? Спейд заяви, че процесът, разработен от нейната компания Recompose, поставя тялото на починалия в хексагонален стоманен контейнер, пълен с люцерна, дървени стърготини и слама. След това контейнерът се затваря херметически и тялото се разлага естествено в рамките на 30 дни, създавайки еквивалента на две ръчни колички наторена почва.   По-рано този месец стана ясно, че е бил положен да почива в \"костюм за гъби\" в Калифорния. Създателят на костюма Джей Лии твърди, че тази технология намалява количеството токсични замърсители, които се освобождават в околната среда по време на разлагането и кремацията на човешкото тяло.    Процесът на човешкото компостиране вече е законен в Швеция, докато естествените погребения - където тялото е погребано без ковчег или в биоразградим ковчег - са законни в Обединеното кралство. ", "date": "2019.05.22", "title": "Първи американски щат позволи починали да се превръщат в почва за растения"}
{"url": "https://www.actualno.com/asia/njama-da-ima-sreshta-v-normandski-format-za-sirija-news_751254.html", "text": "    Въпросът за провеждане на среща в нормандски формат на срещата на върха Русия-Франция-Германия-Турция не е била обсъждана по време на телефонния разговор между Владимир Путин, Ангела Меркел и Еманюел Макрон, предаде БГНЕС.      На 21 майПутин, Макрон и Меркел обсъдиха редица международни теми, включително ситуацията в Украйна и Сирия, Иран и ПАСЕ, съобщи РИА Новости.   Прес-секретарят на руският лидер Дмитрий Песков отговори отрицателно на въпроса дали страните са се споразумели за среща в нормандски формат и четворна среща на високо равнище за Сирия. ", "date": "2019.05.22", "title": "Няма да има среща в нормандски формат за Сирия "}
{"url": "https://www.actualno.com/healthy/3-godini-zdravnite-vlasti-ne-uvedomjavat-kryvodaritel-che-e-bolen-ot-hepatit-s-news_751261.html", "text": "    През 2015 година Иван Такев дарява кръв. Тогава е установено, че е болен от Хепатит С, но никой не счита за нужно да го уведоми. Мъжът разбира за през март тази година, когато решава да дари кръв отново. Тогава от регистратурата на центъра по хематология му съобщават, че има забрана и да отиде да провери защо.      За заболяването му още през 2015 година е уведомена РЗИ- София. От там е трябвало да уведомят личния му лекар, но това не е направено. Личния лекар на Такев не е информиран и разбира от него, показа репортаж на bTV.   В случая мъжът \"има късмет\", че е в лека форма.\r\nСпоред адв. Мария Шаркова това не  е първият подобен случай, като има такъв, в който пациентът разбира 10 години по-късно за диагнозата си.  По думите ѝ проблемът, че редът за информиране е разпилян в няколко наредби и никъде не е уточнено по какъв ред и кой носи отговорност да уведоми пациента. Стига се до абсурда няколко институции да знаят, но самият пациент -не.    Шаркова уточни, че през годините са правени предложения за промяна на ситуацията, но всички те са отхвърляни от министерство на здравеопазването.     ", "date": "2019.05.22", "title": "3 години здравните власти не уведомяват кръводарител, че е болен от хепатит С"}
{"url": "https://www.actualno.com/america/vashington-s-ultimatum-kym-ankara-zaradi-s-400-news_751222.html", "text": "    Съединените щати дадоха срок от две седмици на Турция, за да се откаже от сделката за доставка на руската противовъздушна ракетна система С-400, предаде CNBC, според БГНЕС, която обаче се позовава на РИА Новости.      САЩ иска през този период Анкара да помисли и да отмени сделката с Москва, а вместо това да купи американските системи за противоракетна отбрана \"Пейтриът\". В противен случай САЩ ще изключат Турция от програмата за изтребителите на Lockheed Martin.   Освен това Съединените щати могат да не се ограничат до лишаването на Турция от обещаните изтребители. Както отбелязват американски медии, отказът да се спази ултиматумът може да доведе до налагането на санкции срещу Анкара от Вашингтон и \"възможен отговор от страна на НАТО\".\r\nСпоред CNBC това е \"последната дума на Държавния департамент на САЩ\".  Припомняме, че първата партида С-400 съгласно условията на договора между Москва и Анкара ще пристигне през юли. САЩ твърдят, че руските системи са несъвместими със стандартите на НАТО и заплашват Анкара със санкции в резултат на придобиването им. Американската страна заплаши да забави или да спре продажбата на изтребители F-35 в Турция.\r\nАнкара е един от участниците в американската международна програма . Турция също така многократно е подчертавала, че руската система за противовъздушна отбрана не представлява заплаха за американските изтребители. В допълнение външният министър Чавушоглу каза, че доставената в страната С-400 няма да бъде интегрирана в системата за въздушна отбрана на Северноатлантическия съюз. ", "date": "2019.05.22", "title": "Вашингтон с ултиматум към Анкара заради С-400"}
{"url": "https://www.actualno.com/chronicles/bratja-rajt-patentovat-pyrvata-letjashta-mashina-news_751008.html", "text": "    Първата добре документирана машина, която самостоятелно се отделя от земята и прави хоризонтален полет, се нарича „Flyer I“ (Флайър) и е построена в САЩ от братята Орвил и Уилбърт Райт. На 17 декември 1903 г. в 10:35 ч. в Северна Каролина, при мразовит вятър, достигащ 12 m/s, „Flyer“ прелита във въздуха 12 s и изминава 39 m. През този ден братята извършват общо четири полета, най-дългият от които трае 59 s с дължина 279 m.[1] Внезапен силен порив на вятъра преобръща паркирания самолет и го поврежда сериозно; той никога повече не полита. Братята връщат останките у дома, а след време Орвил реставрира „Flyer“ и го заема на няколко музея. От 1948 г. самолетът се намира в Смитсоновия институт (Smithsonian Institution), окръг Колумбия, САЩ. Сега този самолет се съхранява в Националния музей на авиацията и космонавтиката (National Air and Space Museum) в столицата Вашингтон.      Направата на самолета наречен Flyer I (популярен днес като Kitty Hawk) струва по-малко от хиляда долара. Той представлява биплан от тип „патица“ – стабилизаторът за попътно управление се намира в задната част на апарата, а този за надлъжно управление – отпред. Размахът на крилата е 12 m. Общото тегло на самолета е 340 kg. Двигателят е четиритактов с мощност 12 hp, тежи 77 kg и е специално направен за целта от Чарли Тейлър в Дейтън, Охайо. Двете дървени витла имат кпд 80% и са издялкани от братята Райт. Вместо колесник те използват стартов катапулт, състоящ се от пирамидална кула и дървена релса. Пилотът лежи на долното крило.   През 1905 г. самолетът „Flyer III“ демонстрира стабилно и напълно контролирано поведение във въздуха за относително дълго време. Формално погледнато, крилете на „Flyer“ не са съвсем неподвижни, а използват патентованата от братя Райт техника на огъване на задната част на крилото чрез система от лостове, въжета и макари. На практика тази техника е трудна за приложение и потенциално опасна и през 1915 г. повечето самолети вече имат елерони.\r\nФренският конструктор и авиатор Луи Блерио с произведения в неговата фабрика самолет Блерио XI след 37-минутен полет прелита над Ламанш (La Manche) между градовете Кале (Calais) и Дувър (Dover) в Англия. Така след 19 юли 1909 г. вече няма съмнение, че самолетът е ново, бързо средство за транспорт, а Великобритания е шокирана от възможността да се достигне до нейна територия по въздуха.   ", "date": "2019.05.22", "title": "Братя Райт патентоват първата \"летяща машина\""}
{"url": "https://www.actualno.com/cite/ako-beshe-izgorjal-avtobusyt-pak-li-shtjahme-da-tyrsim-hartien-spisyk-news_751269.html", "text": "     \"Ако беше изгорял автобусът, пак ли щяхме да търсим хартиен списък?\" С този въпрос се обърна Владимир Тодоров, председател на към изпълнителният директор на \"Бул инс\" Стоян Проданов.      Според Проданов една от причините за на близките на загиналите в автобусната катастрофа в Своге е липсата на списък със пътници. Тодоров показа такъв списък и заяви, че той е в съответствие с протокола на МВР.    ", "date": "2019.05.22", "title": "Ако беше изгорял автобусът, пак ли щяхме да търсим хартиен списък?"}
{"url": "https://www.actualno.com/society/novini-ili-novini-kartinata-na-pechata-za-22-maj-news_751196.html", "text": "            Атаката по премиера Бойко Борисов по имотни въпроси продължава с ново разкритие, пише в.\"Сега\" на първа страница в днешния си брой. Според информация на Атанас Чобанов от разследващия сайт \"Биволъ\" премиерът е пропуснал да декларира жилищна постройка. И строителното разрешение, и удостоверението за въвеждане в експлоатация са на името на Бойко Борисов. Постройката обаче отсъства от имотната декларация на премиера както за 2009 г., така и в следващите години. \r\nДруг акцент от броя е новината, че застрахователната компания \"Бул инс\" е за жертва в зловещата катастрофа край Своге, където през август 2018 г. загинаха 20 души. Толкова е превел застрахователят на наследниците на двама от загиналите.   Всекидневникът обръща внимание на криминална новина - все още няма следа от издирвания за убийството в Костенец Стоян Зайков. Той е в неизвестност вече 12-ти ден. Разследващите обаче са категорични, че убийството на 38-годишната Милена Шишкова е планирано. Полицейското присъствие в Костенец е редуцирано, няма и сигнали от граждани, че са забелязали беглеца.     Отново върху икономическа тема поставя акцент днешният брой на ежедневника - увеличаваме разходите си по-бързо от останалите европейци. В топ три на страните от ЕС сме по покупки. Нарастват и намеренията на българите да спестяват, пише в. \"Труд\". През 2020 г. пътуваме час по-малко до морето - отбелязва в. \"Монитор\", цитирайки премиера Бойко Борисов, който бе и варненска област. По димуте му магистрала „Хемус“ ще бъде готова до 2022 г., а догодина през октомври от София до Варна ще се пътува час по-малко. ", "date": "2019.05.22", "title": "Новини или Novini - картината на печата за 22 май"}
{"url": "https://www.actualno.com/business/bylgarska-firma-objalva-che-grycka-e-izbrana-da-dostavja-trybite-za-interkonektora-news_751219.html", "text": "    Гръцката компания Коринт Пайпуъркс Индъстри С.А (Corinth Pipeworks Industry S.A.) е определена от проектната компания „Ай Си Джи Би“ АД (ICGB) да изпълни обществена поръчка за производство и доставка на тръби за изграждане на междусистемната връзка Гърция–България. Тя е спечелила ограничената процедура с оферта за 58 229 759 евро без ДДС въз основа на критерия „оптимално съотношение качество/цена“ .      Конкурентът ѝ \"Топливо – 2\" ЕООД – София, еднолична собственост на Васил Щраков, е подал жалба срещу решението за този избор в Комисията за защита на конкуренцията .   Процедурата за възлагане на обществената поръчка е обявена в края на 2017 г. и се проведе като ограничена процедура в две фази – предварителен подбор и подаване на оферти. В първата фаза на процедурата заявления за участие постъпиха от 11 кандидати, като до втора фаза бяха допуснати трима - Erciyas Celik Boru Sanayi A.S., \"Топливо - 2\" ЕООД и  Corinth Pipeworks Industry S.A.\r\nИ тримата поканени кандидати подадоха оферти във втората фаза на процедурата. След извършване на детайлна техническа оценка, включително посещения на място във всяка една от фабриките на участниците, е установено, че техническото предложение на участника Corinth Pipeworks Industry S.A. съответства изцяло на техническата спецификация, включително демонстрира преимущества, които надграждат значително минималните изисквания на възложителя, се казва в съобщение на ICGB.  В хода на процедурата участникът Erciyas Celik Boru Sanayi A.S е уведомил възложителя, че не може да удължи срока на валидност на офертата, което е основание за изключване от по-нататъшно участие. Другият участник \"Топливо - 2\" ЕООД е подал техническо предложение, което не покрива в пълна степен изискванията на техническата спецификация, поради което е взето решение да не се допуска до техническа оценка.\r\nЕдно от основанията за отстраняване на \"Топливо – 2\" е, че е представил според документацията невярна информация за подизпълнителя Liberty Steel за разполагаемост с оборудване за изпитване на механични свойства. \"Ако възложителят беше узнал, че участникът не разполага с изискуемото оборудване ни не ползва/не декларира подизпълнител/трето лице, за да изпълни т. 2.3 от критериите за подбор, този участник нямаше да бъде поканен за участие във втора фаза“, пише в решението от 10 май.\r\nМеждувременно, ICGB поиска предварително изпълнение на решението по обществената поръчка , защото я счита за случай от национален интерес. \"Прилагането на тази правна възможност ще позволи на Проектната компания да започне строителство и да организира доставките на тръби, тъй като в случая е налице важен държавен интерес, изразяващ се в необходимостта газопроводът да бъде въведен в експлоатация заедно с първите доставки на газ за България през Южния газов коридор\", пише в официалното съобщение на ICGB.       Процедурата по доставка на тръби е една от двете най-важни обществени поръчки, които обезпечават строителството за изграждане на междусистемната газова връзка Гърция – България. Договорът ще се изпълнява за период от 12 месеца, като първите доставки трябва да се реализират до четири месеца от стартиране на договора.\r\nДоставката е предназначена за цялото трасе на газопровода, както на територията на България, така и на Република Гърция. Стойността на договора над 58,2 млн. евро представлява общата твърда цена на доставката.\r\nЧетири дни по-късно - на 14 май бе обявен и за започване на строителството на проекта, чийто договор ще е на стойност 144 850 000 евро. За изпълнител на проекта – проектиране, доставка и строителство, е избрана гръцката компания J&P AVAX S.A.\r\nПрипомняме, че проектът IGB (Междусистемна газова връзка Гърция-България) се реализира от смесеното инвестиционно дружество „АЙ СИ ДЖИ БИ” АД, регистрирано в България през 2011 г. с акционери БЕХ ЕАД (50%) и IGI Poseidon (50%). Съакционерът IGI Poseidon e дружество, регистрирано в Гърция, с акционери гръцката публична газова корпорация DEPA S.A. (50%) и италианската енергийна група Edison SpA (50%). В съответствие с устава си, „АЙ СИ ДЖИ БИ” АД следва да бъде собственик на газопровода IGB, като извършва финансиране на реализацията му, разпределяне на преносния му капацитет и получаване приходите от преноса на природен газ.\r\nГазопроводът IGB се проектира да се свърже с гръцката национална газопреносна система в района на гр. Комотини (Гърция) и с българската национална газопреносна система в района на гр. Стара Загора. Планира се общата дължина на газопровода да е 182 км, диаметърът на тръбата - 32’’ - и проектен капацитет до 3 млрд. м3/година в посока Гърция-България. Техническият ѝ капацитет е от 3 до 5 млрд. куб. м. Общата стойност на проекта е 220 млн. евро.      Припомняме, че днес, 22 май, Министър-председателят Бойко Борисов и гръцкият премиер Алексис Ципрас трябва да дадат началото на изграждането на междусистемната газова връзка между България и Гърция. Церемонията за даване началото на строителните дейности по проекта ще се  състои от 11.30 часа на 22 май 2019 г. до с. Кирково, на пътя преди  ГКПП Маказа. Двамата ще проведат и среща на четири очи, в която ще обсъдят сътрудничеството между България и Гърция, както и енергийната, инфраструктурната и транспортната свързаност в региона на Балканите. ", "date": "2019.05.22", "title": "Българска фирма обжалва, че гръцка е избрана да доставя тръбите за интерконектора"}
{"url": "https://www.actualno.com/balkani/erdogan-iska-nacionalno-edinstvo-sreshtu-zaplahite-kym-turcija-news_751244.html", "text": "    Турският президент Реджеп Тайип Ердоган призова депутатите, политическите партии и цялата нация да се обединят срещу всички заплахи, нападения и капани, целящи да унищожат националното единство на 82 милиона души. Това съобщи Анадолската агенция, цитирана от БГНЕС.      В обръщение към депутатите на вечеря в парламента Ердоган каза: \"Каним всеки един от нашите 82 милиона граждани да защити \"общия интерес на Турция\". Ердоган заяви, че политическата конкуренция не трябва да пречи на обединението в страната.   Припомняме, че на 6 май Върховният избирателен съвет на Турция (YSK) обяви предсрочни избори в Истанбул, които ще се проведат на 23 юни.\r\nСъветът прие възражението на управляващата партия срещу резултатите от местните избори в Истанбул със седем гласа „за“ и четири против.  YSK заяви, че решението се основава на факта, че някои длъжностни лица, които са ръководели избирателните урни в провинцията по време на изборите, не са държавни служители, както се изисква от закона.\r\nМилиони турски гласоподаватели гласуваха на национално ниво на 31 март в местните избори, за да изберат кметове, членове на общинските съвети и други длъжностни лица за следващите пет години.   \"Ако можем да преодолеем заплахите за сигурността, пред които сме изправени днес, икономическите атаки и капаните, насочени към унищожаване на националното ни единство, ние можем да се надяваме да живеем в съвсем различна Турция през 2023 г.\", каза Ердоган.    Подчертавайки значението на депутатите и ролята на политическите партии, Ердоган каза: \"Нека развалим тази „голяма игра\", която се цели в националното единство на Турция“. ", "date": "2019.05.22", "title": "Ердоган иска национално единство срещу заплахите към Турция"}
{"url": "https://www.actualno.com/politics/ninova-poluchila-signali-za-strah-i-natisk-vyrhu-horata-po-mesta-predi-vota-v-nedelja-news_751270.html", "text": "    Смятам, че Борисов се притеснява от евентуална загуба и затова се тревожи от измислени сценарии. Ангажирани сме да правим паралелно преброяване, но вече постъпват сигнали за районни управления на МВР, за използване на страх и натиск върху хората. Това заяви в ефира на Нова телевизия лидерът на БСП .      Ние работим така, че да спечелим тези избори, поясни Нинова. Тя каза, че носи отговорност за сегашните решения на левицата. На въпрос дали ще подаде оставка при евентуална загуба на вота за Европейски парламент, посочи, че ще отговори на 27 май. Корнелия Нинова заяви, че няма блок в Зимбабве и си е купувала само акции от \"Техноимпекс\". Нинова каза, че по време на приватизацията при нея не се е случило забогатяване. \"Такова нещо, което твърди Антон Тодоров - няма\". Нинова подчерта, че има съдебно решение на първа инстанция срещу твърденията на премиера Бойко Борисов и той е осъден да ѝ плати разноските по делото.   Лидерът на левицата заяви, че сме най-бедната и най-корумпираната страна в Европейския съюз. Нинова е убедена, че до края на комисията \"Юнкер\" няма да ни приемат в Шенген, а според нея \"проблемът с бедността и неравенствата не се решава\". Ние сме единствената партия, която отказва да стои в това статукво. Имали сме предложения и от властта, и от икономически кръгове. Ние сме решили, че няма да участваме в това, коментира още Нинова.        Лидерът на левицата заяви, че не вярва нито за секунда на . Вече месец и половина КПКОНПИ не казва Цветанов в кофликт на интереси ли е? Те са част от модела, имаше алтернативен модел за КПКОНПИ, те го отхвърлиха, припомни Нинова. Тя заяви, че много иска европейската прокуратура да се оглави от Лаура Кьовеши. Нинова заяви, че има надеждна информация, че представители на българското правителство са гласували против Лаура Кьовеши.\r\n​Корнелия Нинова поясни, че тя е поела инициативата и е поканила в листата Иво Христов.    Не смятам, че крайната десница е добра за Европа. Второто нещо, на което трябва да обърнем внимание, е пакетът \"Макрон\", който България загуби, заяви водачът на листата на БСП . По думите ѝ правителството е предало пакета \"Макрон\". Третото, срещу което ще се боря, е резолюцията срещу Русия. Нашата позиция е против санкциите срещу Русия, защото това е продължение на Студената война. ГЕРБ подкрепиха тази резолюция, припомни Йончева.   Тя заяви отново, че няма и не е имала офшорни фирми. По думите на Йончева министър-председателят Бойко Борисов има втора къща в Банкя, която не е декларирана. \r\nЙончева обясни, че имотът е влязъл в експлоатация през 2009 година. Тя показа документи, които още вчера \"Биволъ\" публикува: разрешение за строеж на жилищна сграда с РЗП 125 кв. м. от 16.10.2008 г. на името на Бойко Методиев Борисов, в Банкя, удостоверение за въвеждане в експлоатация на същата жилищна сграда, декларация пред Сметната палата и сателитни снимки на имота.  Водачът на листата на БСП коментира, че докато Борисов имитира санкции  срещу шефа на КОНПИ и други не са си декларирали имотите, той не е декларирал къщата си, която според кадастъра е с РЗП 138 кв.м., в нито една декларация.\r\n\"Понеже Бойко Борисов говори за честност и прозрачност, нека разкаже за своя братовчед Ради, който е собственик на целия му бизнес\", призова тя. Йончева обяви още, че Борисов, в качеството си на кмет на София, му прави з ец за терен в най-атрактивното място в Люлин. В резултат на това- братовчедът Ради (Радослав Иванов) строи  сграда с РЗП 6360 кв. м.,  на ул. „Панчо Владигеров“, в Люлин.\r\n\" . Ако премиерът лъже за своите имоти, лъже и за къщата в Барселона. ", "date": "2019.05.22", "title": "Нинова получила сигнали за страх и натиск върху хората по места преди вота в неделя"}
{"url": "https://www.actualno.com/europe/tereza-mej-na-praktika-ne-iska-da-pravi-vtori-referendum-za-brexit-dori-pri-reshenie-na-parlamenta-news_751247.html", "text": "    Британският премиер Тереза Мей отказа да се ангажира с провеждането на нов референдум за Brexit, дори ако британските депутати гласуват за него, след като тя направи последен опит за спасяване на сделката с ЕС за излизане на Обединеното кралство от Евросъюза, пише британският вестник The Independent, цитиран от Агенция \"Фокус\".      Мей обяви, че ще позволи на парламента да гласува за референдум, ако депутатите дадат първоначално одобрение на законопроекта за споразумението за оттегляне, но веднага поставят под съмнение дали наистина ще последва нов референдум.   Андрю Пърси, който бе подкрепил сделката в предишни гласувания, беше сред групата на депутати-консерватори, които смениха позицията си, като посочиха \"дори възможността за втори референдум\". \"На референдума на хората беше казано, че това е последната дума по въпроса за едно поколение - тя ще бъде изпълнена\", предупреди той.\r\nПо време на изказването си Мей ясно посочи, че нейното несъгласие с провеждане на референдум не е отпаднало, като каза: \"Много пъти съм излагала ясно собственото си становище по този въпрос. Не вярвам, че това е път, който трябва да поемем.\"  Премиерът също така посочи, че няма изискване оставането в ЕС да бъде опция в бюлетината, ако се проведе референдум. ", "date": "2019.05.22", "title": "Тереза Мей на практика не иска да прави втори референдум за Brexit дори при решение на парламента"}
{"url": "https://www.actualno.com/curious/naj-dobrite-biseri-ot-maturite-prez-poslednite-godini-news_750922.html", "text": "    Матурите никога не минават без големи гафове в знанията на зрелостниците. Притесняваме се да разберем какви ще бъдат те тази година, но решихме да ви припомним някои от най-запомнящите се от изминалите години - предвид и вече публикуваните на матурата по български език и литература за 2019 година:       Бисери върху произведението на Пейо Яворов - Заточеници                             Бисери върху произведението на Иван Вазов \"Под игото\"   \"Парите са при Бате Бойко\". Бисери върху произведението на Атанас Далчев \"Книгите\"        Бисери върху произведението на Иван Вазов \"Левски\"        Бисери върху произведението на Алеко Константинов \"Разни хора, разни идеали\"        Бисери върху произведението на Никола Вапцаров - Кино       Бисери върху произведението на Йордан Йовков \"Шибил\"           Стихосбирката „Старопланински легенди”.        ", "date": "2019.05.22", "title": "Най-добрите бисери от матурите през последните години"}
{"url": "https://www.actualno.com/smolyan/uchastycite-asenovgrad-chepelare-i-srednogorci-rudozem-shte-sa-ogranicheni-dnes-news_751217.html", "text": "    Днес - 22 май, движението по път II-86 Асеновград - Чепеларе ще се извършва в една лента, поради почистване на единични камъни в близост до пътното платно. Шофьорите при необходимост ще изчакват на място, съобщиха от Агенция „Пътна инфраструктура“.      Освен това между 12 и 20 часа се ограничава движението по път II-86 Средногорци - Рудозем за извършването на взривни работи в участък от 100 м, който е в средата на трасето между двете населени места. Обходният маршрут е по направлението: Средногорци - Смолян (кв. „Устово“ - кв. „Райково“) - Рудозем и обратно.   В момента по Програмата за трансгранично сътрудничество „ИНТЕРРЕГ V-A Гърция – България 2014-2020 г.“ се реконструира 7-километровата отсечка между Рудозем и Средногорци. Инвестицията е за близо 11 млн. лв. с ДДС.\r\nСтроителните работи включват подмяна на асфалтовата настилка, подобряване на отводняването, ремонт на подпорни стени и мостово съоръжение, обрушане на скалните откоси и на необходимите места ще се монтират предпазни стоманени мрежи.  За допълнително укрепване на откосите е предвидено затревяване, засаждане на дървета и храсти. Основно ремонтираният път ще бъде с нови ограничителни системи, пътни знаци и хоризонтална маркировка. ", "date": "2019.05.22", "title": "Участъците Асеновград - Чепеларе и Средногорци - Рудозем ще са ограничени днес"}
{"url": "https://www.actualno.com/health/vyzdejstvie-na-ekstrakta-ot-aktiven-vyglen-kafeto-black-latte-news_751162.html", "text": "             Пречистване на Тялото с Активен Въглен Активният въглен е натурален медицински продукт, който се прилага основно с цел детоксикация при тежки стомашно-чревно натравяне. Той е химически чист абсорбент, който се получава естествено при изгарянето на дървесина (кокосови черупки, бамбук). В Русия, например, се произвежда от брезова кора. За да се получи крайното средство за извършване на пълно пречистване на организма и черния дроб, материалите трябва да са подложени на действието на огън с много висока температура и тя да се поддържа постоянна.  Докато трае процесът, въгленът се обработва допълнително и с кислород, което увеличава неговата повърхност неколкократно. От там идва и добрата му способност буквално да всмуква вредните вещества, шлаките, остатъчните молекули и токсините, попивайки ги подобно на гъба. Експерти са установили, че 50 гр. активен въглен разполагат с пореста площ, която е равна на 50 футболни игрища.\r\nМедицинският въглен има много приложения в различните индустриални сфери. Ползва се в медицината, козметиката и домакинството. Ако сте решили да го изпробвате с цел детоксикация или положително въздействие върху усещанията за ситост и глад, ето какво трябва да знаете: - Изключете от менюто си мазните и пушени продукти, както и изделията от брашно, с високо съдържание на консерванти, захар, газираните напитки и бързите закуски, фокусирайки вниманието си върху по-природосъобразно меню – зеленчуци, плодове, супи и нискомаслени млечни субпродукти.      - Печете или варете рибата, месото и зеленчуците, но не ги пържете в никакъв случай.  - Ползването на сол за овкусител също трябва да е сведено до минимум.  - Пийте между 1.5 и 2.5 л. вода на ден.  - Правете редовни физически упражнения и се разхождайте по-често.  - Не яжте поне 2 ч. преди лягане, за да не затрудните стомашно-чревния си тракт.          Какви Съставки Съдържа Разтворимото Кафе с Активен Въглен Блек Лате? Инстантната напитка за положително въздействие върху апетита и благоприятстване на метаболитните процеси Black Latte има не един, а два производителя – JBL и Hendel. Те считат, че натуралният състав на био-козметичния продукт е основната причина да няма налични индикации в мненията и коментарите на клиентите по онлайн форумите за влизане във форма за възможни противопоказания или странични ефекти, възникнали в пряк резултат от прилагането на изделието. Двете компании съветват клиентите да се придържат стриктно към инструкциите за употреба, ако желаят да минимизират шансовете от проявата на такива. А те гласят: 1) Вземате 1-2 с.л. от сместа и ги заливате със 120-150 мл. вряла вода или прясно мляко.  2) Разбърквате до получаването на хомогенна смес.  3) Пиете до 2 (два) пъти дневно 30 минути преди хранене в продължение на 30 последователни дни. Активните компоненти в био-формулата са: - Екстракт от Активен Въглен: Детоксикиращ тялото и кожата абсорбент.  - Кокосово Мляко на Прах: Въздейства положително на метаболизма и насища стомаха.  - L-Карнитин: Основна аминокиселина, която спомага за правилното храносмилане.  - Омега-3 Мастни Киселини: Повлияват положително на мозъчната дейност, концентрацията, паметта и се преобразуват автоматично в чиста енергия. Желаещите да се сдобият с био-козметичното средство за повлияване на усещанията за ситост и глад могат да го направят, оставяйки своите данни в бланка на официалната уеб-страница. Плаща се след получаване, а от неговата автентична стойност. Детоксикацията Допринася за Имунитета! Изхвърляйки ненужните вещества и шлаките от тялото си, ние създаваме подходящите условия за преминаване към един по-природосъобразен начин на живот. А балансираното хранене е една от предпоставките за постигането на максимата ‘здрав дух в здраво тяло’. ", "date": "2019.05.22", "title": "Въздействие на екстракта от активен въглен кафето Black Latte"}
{"url": "https://www.actualno.com/america/protesti-sreshtu-zabranata-za-aborti-v-sasht-news_751256.html", "text": "    Хиляди хора участваха в координирани митинги в Съединените щати, за да протестират срещу няколко щата, които приеха строги закони за ограничаване на , съобщи ВВС.      Законопроектите за борба с абортите, одобрени от републиканските държавни законодателни власти на фона на националния натиск за нови ограничения от опонентите на абортите, вероятно ще бъдат оспорвани по юридически път, за да се окаже натиск върху решението на Върховния съд.   Хората, които са против , се надяват, че съдът, който сега има консервативно мнозинство след назначенията на президента Доналд Тръмп, може да отмени решението от 1973 г. по делото „Роу срещу Уейд“, което установи правото на жената да прекрати бременността си.\r\nМиналата седмица щатът Алабама прие най-рестриктивния закон, който забранява абортите във всички случаи, освен когато животът на майката е изложен на риск. Арканзас, Джорджия, Кентъки, Мисури и Охайо са сред другите щати, готвещи се да приемат нови ограничения за абортите, предаде БГНЕС.  По-рано тази година Върховният съд блокира прилагането на нови ограничения за абортите в Луизиана. Решението обаче беше направено с малка разлика и делото трябва да бъде разгледано по-късно тази година. ", "date": "2019.05.22", "title": "Протести срещу забраната за аборти в САЩ"}
{"url": "https://www.actualno.com/asia/sasht-vijdat-priznaci-na-nova-himicheska-ataka-v-sirija-zakanvat-se-da-nanesat-udar-news_751248.html", "text": "    Съединените щати съобщиха, че подозират, че сирийските правителствени сили са извършили нова химическа атака и заплашват с решителен ответен удар, предаде Агенция \"Фокус\".      Държавният департамент заяви, че все още проучва признаците, че режимът на Асад е използвал химически оръжия в неделя по време на офанзивата си в , най-големият район в Сирия, контролиран от бунтовнически групировки. Официално съобщение има и на .   \"Все още събираме информация за този инцидент, но повтаряме нашето предупреждение, че ако режимът на Асад използва химическо оръжие, Съединените щати и нашите съюзници ще реагират бързо и правилно\", каза говорителят на Държавния департамент Морган Ортагус.\r\nТя също така осъди Русия за \"кампания за дезинформация\", като се опитва да обвинява други страни за химически атаки. \"Виновността на режима на Асад в ужасяващите атаки с химическо оръжие е неоспорима\", заяви Ортагус.   ", "date": "2019.05.22", "title": "САЩ виждат признаци на нова химическа атака в Сирия, заканват се да нанесат удар"}
{"url": "https://www.actualno.com/society/otbeljazvame-mejdunarodnija-den-na-biologichnoto-raznoobrazie-news_751183.html", "text": "    На 22 май отбелязваме Международния ден на биологичното разнообразие, предаде репортер на БГНЕС. Тази година денят минава под мотото „Нашето биологично разнообразие, нашата храна, нашата здраве“.      Целта е вниманието да се фокусира върху биологичното разнообразие като основа за нашата храна и здраве и като ключов катализатор за трансформиране на хранителните системи и подобряване на човешкото здраве. Темата има за цел още да увеличи осведомеността за това, че храненето, системите на хранене и здравето зависят от биологичното разнообразие и здравите екосистеми. Ключово послание е, че многообразието, осигурено от нашите природни системи за човешко съществуване и благоденствие на Земята, допринася за други цели за устойчиво развитие, включително смекчаване на изменението на климата и адаптиране към климатичните промени, възстановяване на екосистемите, по-чиста вода и премахване на гладуването. Около една трета от произвежданите ежегодно в нашия регион храни просто се изхвърлят, а същевременно биха стигнали за решаването на проблемите с глада.   През последните 100 години повече от 90% сортове култури са изчезнали от полетата на земеделските производители. Половината от породите на много домашни животни са загубени, а всички 17 основни риболовни зони в света са с риболов на или над техните устойчиви граници. Различните местни системи за производство на храни са застрашени, включително свързаните с тях местни и традиционни знания. С този спад на агробиоразнообразието изчезват съществените познания за традиционната медицина и местните храни. Загубата на разнообразни диети е пряко свързана с болести или рискови фактори за здравето като диабет, затлъстяване и недохранване и има пряко въздействие върху наличието на традиционни лекарства.\r\nОсвен гладът се е появил и друг проблем – неправилното или непълноценно хранене. В Европа и Централна Азия 55% от населението е с наднормено тегло, а 20% от хората страдат от затлъстяване. Освен това се наблюдава тенденция за забавяне на растежа на децата, което също е свързано с лошите хранителни навици.   ", "date": "2019.05.22", "title": "Отбелязваме Международния ден на биологичното разнообразие "}
{"url": "https://www.actualno.com/celebrate/sv-vasilisk-news_751010.html", "text": "    Св. Василиск бил племенник на св. Теодор Тирон. Той страдал мъченически заедно с Евтропий, Клеоник (паметта им се празнува на 3 март), но бил посечен с меч подир тях.      Мъченията, на които той бил подложен, се придружавали от най-поразителни чудеса, за което свидетелствува техният очевидец свещеномъченик Евсигний (паметта му се чествува на 5 август).   Мъченик Василиск, както свидетелствуват мнозина историци, се явил на св. Йоан Златоуст преди неговата смърт и му казал: \"Утре ще бъдем заедно\".\r\nСв. мъченик Василиск пострадал в царуването на МаксиминРечник в 308 година.    ", "date": "2019.05.22", "title": "Св. Василиск "}
{"url": "https://www.actualno.com/education/ukrajna-shte-otvori-bylgarsko-uchilishte-news_751295.html", "text": "    Ново училище с разширено изучаване на български език ще отвори в Украйна. Това е обещал новият украински президент Владимир Зеленски по време на срещата си с българския вицепремиер Мариана Николова.      Николова присъства на официалното встъпване в длъжност на новия държавен глава, а след това двамата са обсъдили важни въпроси за укрепване на двустранните връзки.\r\nЗеленски е потвърдил ангажимента на предшественика си Петро Порошенко за създаване на украинско училище с разширено изучаване на български език в Одеса, обясни на заседанието на Министерския съвет Николова.\r\nБившият президент на Украйна Петро Порошенко е изпълнил обещанието си за запазване на правата на българската общност в Болградския регион. Там живее най-голямата българска диаспора - около 200 000 души.  Инициативата бе обявена миналата есен по време на честването на 160-ата годишнина на гимназията в Болград, в което участваха премиерът Бойко Борисов, вицепрезидентът Илияна Йотова, бившият вицепремиер Валери Симеонов и други водещи държавни фигури. Сред завършилите въпросната гимназия е и бившият украински президент Петро Порошенко.\r\nСредното училище получи и дарение от 150 000 лв. от българската държава. ", "date": "2019.05.22", "title": "Украйна ще отвори българско училище"}
{"url": "https://www.actualno.com/asia/zaginali-i-raneni-sled-protesti-v-indonezija-news_751314.html", "text": "    Десетки протестиращи бяха арестувани в след масови протести против преизбирането на президента на страната Джоко Уидодо, съобщи ВВС.      Протестите в столицата Джакарта започнаха мирно на 21 май вечерта, но скоро след това станаха яростни, бяха подпалени коли и протестиращите хвърляха бомбички по полицаите.   Местните медии съобщават, че 6 човека са загинали, а 200 други са ранени в резултат от размириците, предаде БГНЕС.\r\nОт силите на реда използваха сълзотворен газ, за да разпръснат тълпата.  Резултатите от изборите показаха, че Уидодо е победил своят дългогодишен съперник Прабоуо Субианто.\r\nНа 21 май централната изборна комисия потвърди, че Уидодо е спечелил изборите с 55.5%   Говорителят на полицията в Джакарта съобщи, че „повече от 20 провокатори” са били арестувани.    Той добави, че служителите на силите на реда не са били снабдени с истински куршуми по време на протеста.\r\nПовече от 30 000 полицаи са разположени в индонезийската столица заради очакваните размирици. ", "date": "2019.05.22", "title": "Загинали и ранени след протести в Индонезия"}
{"url": "https://www.actualno.com/society/prognoza-za-vremeto-22-maj-srjada-news_751166.html", "text": "    Днес преди обяд ще е слънчево. Следобед ще има временни увеличения на облачността, но само на отделни места в Източна България и планинските райони ще превали краткотраен дъжд. Ще духа слаб до умерен западен вятър. Максималните температури ще са между 23° и 28°. Атмосферното налягане ще се задържи по-ниско от средното за месеца. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ).      По Черноморието ще е слънчево, след обяд ще има временни увеличения на облачността, но ще е почти без валежи. Ще духа умерен западен вятър. Максималните температури ще са между 21° и 27°. Температурата на морската вода е 16° - 19°. Вълнението на морето ще е 1 - 2 бала.   В планините ще е слънчево. След обяд ще се развива купеста и купесто-дъждовна облачност и на места ще превали краткотраен дъжд, възможно е и да прегърми. Ще духа умерен, по високите и открити части – силен западен вятър. Максималната температура на височина 1200 метра ще е около 17°, на 2000 метра – около 10°.\r\nВ четвъртък сутринта ще бъде предимно слънчево. Около обяд от запад на изток ще започне да се развива купеста и купесто-дъждовна облачност и на места ще превали и прегърми. Към вечерта и през нощта срещу петък явленията ще станат по-интензивни. Вятърът отново ще бъде от запад-северозапад, в Дунавската равнина - умерен. В петък облачността ще е значителна, купеста и купесто-дъждовна. На много места ще има превалявания, временно интензивни, придружени и с гръмотевици. Към края на деня вятърът от северозапад ще се усили. В събота явленията ще намалеят; краткотрайни превалявания ще има в следобедните часове на места в Североизточна България и планините. Вятърът до края деня ще отслабне. Температурите ще се повишат.   ", "date": "2019.05.22", "title": "Прогноза за времето - 22 май (сряда)"}
{"url": "https://www.actualno.com/izbori2019/nastimir-ananiev-i-mladi-i-vyzrastni-shte-podkrepjat-volt-zashtoto-se-chuvstvat-evropejci-news_751300.html", "text": "    Младите, но и възрастните ще подкрепят Волт на изборите, защото се чувстват европейци. Последните проучвания показват, че майките, бащите, бабите и дядовците се доверяват все повече на младежите, които ще ни подкрепят, тъй като осъзнават какво се случва по света и у нас. От една страна възрастните са обидени и гневни на досегашната политическа класа, а от друга се доверяват на децата си, които припознават Волт като свой избор и алтернатива на досегашното управление. Това заяви пред БНТ водачът на листата на Волт – Настимир Ананиев.      Той посочи, че това е първата общоевропейска партия в България, която има представителство и в останалите държави от континента и ще се яви в 8 европейски страни на предстоящите избори - България, Германия, Холандия, Испания, Швеция, Белгия, Люксембург и Великобритания (в Лондон). Целта им е да бъдат нов импулс в правенето на политика.\r\n\"Това може да се случи най-вече чрез две направление – да се даде път на можещите млади, които искат да променят ситуацията. Второ, да се даде възможност на гражданите да участват по-активно при вземането на решения за бъдещето на ЕС. Важно е да се даде законодателна инициатива на евродепутатите и президентът на съюза да се избира директно\", заяви Ананиев.   По думите му Brexit е разклатил Европа и е показал, че има нужда от реформи. Федерална Европа обаче е начинът да се превърнем в глобален играч, който се противопоставя на САЩ, Русия и Китай. Това включва обща външна политика и армия, която да защитава границите на съюза.  \"Последният европейски парламент бе избран от 43% от населението, което означава, че 57% са непредставени. Проучвания в България показват, че големите две телевизии формират мнението на 70% от гласоподавателите. Ефирът обаче е \"резервиран\" само за статуквото и най-вече \"близнаците\" ГЕРБ и БСП. После се чудим защо се въртим в омагьосан кръг като се гласува за едни и същи и на всичко отгоре сме на 111-о място по свобода на словото\", категоричен е лидерът на Волт – Настимир Ананиев.\r\nТой обясни, че целта на първата общоевропейска партия Волт е да сформира своя собствена група в парламента, за което са нужни 25 депутати от 7 държави.\r\n\"Ние сме с номер 6 в бюлетината– надяваме се на 26ти май и избирателите да ни пишат отличен. Преди една година се учредихме. Волт не се позиционира в ляво или дясно. Залагаме на прагматични, конкретни и работещи решения, защото повечето хора не ги интересува кой управлява, а да се реши конкретен проблем. Пари има, но се краде. Не може само да се подават оставки. Гражданите искат да видят, че който краде, влиза в затвора\", посочи водачът на листата на Волт.       Според него пакетът \"Мобилност\" на френския президент Еманюел Макрон има много добри идеи, но в него са скрити лобистки текстове. Планът обаче показа на българите, че нямаме лоби в Европарламента и резонният въпрос е какво правят нашите депутати там последните 12 години!\r\nНастимир Ананиев недоумява как националистите от ВМРО, НФСБ и Атака обикалят телевизиите и се представят за опозиция, след като са повече от 2 години на власт и забравиха обещанията за 300 лв. минимална пенсия. Смята за неприемливо и партньорството на Веселин Марешки с крайнодясната френска лидерка Марин Льо Пен, която в миналото се е изказвала отрицателно за България и българите.\r\n\"Гласувайте с номер 6, прецакайте статуквото!\", е посланието на Ананиев към избирателите за вота на 26 май.\r\nПо думите му листата на Европейска партия Волт е уникална по няколко причини. В нея се редуват мъж – жена от първото до последното място. По този начин се дава шанс на повече дами да участват в политиката. Освен това исторически и за първи път сред кандидатите е включен чужденец – холандецът Дани Ван Сантен, който от 3 години живее и работи в София, а съвсем скоро ще се ожени за българската си приятелка. ", "date": "2019.05.22", "title": "Настимир Ананиев: И млади, и възрастни ще подкрепят Волт, защото се чувстват европейци"}
{"url": "https://www.actualno.com/actualno/danyk-dobavena-naglost-neprostimo-news_751383.html", "text": "    Терминът \"данък добавена наглост\" го използва PR експертът Армен Бабикян в \"Шоуто на Слави\". И го направи в коментар относно това как само през миналата година парламентарните партии плюс набиращата популярност \"Възраждане\" са взели общо над , отколкото би трябвало според закона.      Сега прокуратурата проверява. Тя проверява и \"Апартаментгейт\". Проверява и Владислав Горанов за конфликт на интереси при неговото жилище, дадено му от кръстника му – там, в комплекса на Домусчиеви. Проверява и катастрофата при Своге. Проверяваше и Ивайло Московски за смъртта на малкия му син. И така нататък, и така нататък.\r\nНяма да стане, госпожи и господа, другари и другарки. Няма да стане така. След като всичко все излиза законно, но много добре знаем, че всъщност е неморално и неетично – използвам нарочно тези две категории, които са основата на правото и това всеки начинаещ юрист ще ви го каже, е време и ние да отговорим. Също толкова законно и също толкова морално и етично. Мерки всеки може да вземе – например да не гласува за тези, които счита за виновни. Може да вземе и такива мерки, от които да боли повече – и пак да е законно, макар и с много тълкуване. Но то така, с тълкуване, и нещата като субсидиите излизат законни.\r\nИ тъй като все се спасяваме поединично, дори поединично можем да отговорим. Само трябва да помислим как точно. Да си използваме главите – време е. Защото втръснали до болка повторения след всеки следващ очевиден скандал и обяснения кой колко е нагъл вече дори няма смисъл да бъдат казвани и коментирани, след като не си вземаме поука. Докарахме го до 13,23 лева на човек за партиите и до в катастрофа уж застрахован човек?! Какво повече има да обясняваме?!   Автор:   ", "date": "2019.05.22", "title": "Данък добавена наглост – непростимо!"}
{"url": "https://www.actualno.com/politics/mrrb-shte-osyshtestvjava-kontrol-na-pytnite-proekti-na-api-news_751309.html", "text": "    Правителството прие промени в ПМС № 76 от 2014 г., с които възлага на министъра на регионалното развитие и благоустройството да изпълнява функциите по техническо наблюдение и финансов контрол, както и да осигурява необходимите средства за национално съфинансиране за пътни проекти с бенефициент Агенция „Пътна инфраструктура”      Тя ще бъде финансирани по Механизма за свързване на Европа (МСЕ), сектор „Транспорт”. Това съобщиха от правителствената информационна служба.   До момента по одобрение на кандидатстването, последващия контрол и осигуряването на националното съфинансиране на проектите по Механизма, се осъществяват от министъра на транспорта, информационните технологии и съобщенията.\r\nАгенция „Пътна инфраструктура” е бенефициент по проект за модернизация на път Калотина - Софийски околовръстен път, финансиран по МСЕ, на обща стойност 162 млн. лева.   ", "date": "2019.05.22", "title": "МРРБ ще осъществява контрол на пътните проекти на АПИ"}
{"url": "https://www.actualno.com/politics/prokuraturata-proverjava-partijnite-subsidii-news_751303.html", "text": "    След сезиране от информацията в телевизионното предаване , главният прокурор Сотир Цацаров разпореди на Върховната административна прокуратура проверка по реда на надзора за законност.      Тя трябва да установи, дали държавната субсидия за политическите партии през 2018 г. е била определена и изплатена при стриктно спазване на разпоредбите на Закона за политическите партии (чл. 25 – чл. 27) и дали е налице неправилно определяне и изплащане на суми в размер, по-висок от този по закон.   Ще бъде изисквана информация от Министерство на финансите, Централната избирателна комисия и Сметната палата. Ще бъде потърсено и съдействието на Сметната палата, която упражнява финансов контрол върху политическите партии, съобразно подписаното Споразумение за сътрудничество между Прокуратурата и Палатата.\r\nСкандалът избухна след като от \"Шоуто на Слави\" разкриха, че партиите получават по 13.23 лв. на глас, вместо регламентираните по занон 11 лв. Политическите сили получават субсидия и от недействителните гласове, независимите кандидати и тези получили под 1%. Така те получават над 6.5 млн. лева повече, отколкото би трябвало.  Вчера премиерът и лидер на ГЕРБ Бойко Борисов се опита да неглижира темата за партийните субсидии, обяснявайки пред , че \"днес \". Премиерът се оправда, че законът, уреждащ субсидиите, бил гласуван от БСП, а партиите били заплашени от \"червените олигарси\", които щели да ги контролират, ако няма партийна субсидия.\r\nТой бързо забрави и обещанието си, дадено в \"Шоуто на Слави\", да внесе в парламента . Вместо това Борисов даде за пример относно партийните субсидии Германия, където фондации като \"Ханс Зайдел\" и \"Конрад Аденауер\" (която е щедър дарител на ГЕРБ още от основаването на партията) подпомагат партиите със стотици милиони евро. ", "date": "2019.05.22", "title": "Прокуратурата проверява партийните субсидии"}
{"url": "https://www.actualno.com/curious/tezi-4-zodii-sa-naj-golemite-narcisi-news_751367.html", "text": "           Отношението на звездите е специфично за всеки знак и 4 от тях се отличават с голяма нарцистичност и егоизъм. Ето кои са те:    Истинските нарциси на хороскопа. Често са самовлюбени и вглъбени в собствения си външен вид. Прилежни са към всичко, с което се захванат и се стараят да се справят изрядно с всяка задача. Девите не перфекционисти заради другите, а само и единствено за себе си. Могат да отделят часове пред огледалото, за да постигнат перфектната визия, защото за тях това е чувството на комфорт.       Абсолютни нарциси! За тях селфито сутрин, обед и вечер е задължителна част от живота им. Обичат показността и се стремят да изпъкват постоянно. В социалните мрежи винаги имат много последователи и публикуват често всичко, което им се случва. В компания искат винаги да са под прожектора и да говорят само за себе си, изтъквайки качествата или проблемите си.    Останалите две зодии научете  ", "date": "2019.05.22", "title": "Тези 4 зодии са най-големите НАРЦИСИ"}
{"url": "https://www.actualno.com/society/nad-8-000-dopylnitelni-mesta-vyv-vlakovete-za-pochivnite-dni-news_751409.html", "text": "    „БДЖ-Пътнически превози” ЕООД ще осигури над 8 000 допълнителни места във влаковете за почивните дни по повод Деня на славянската писменост и култура. За тази цел ще бъдат увеличени с допълнителни вагони съставите на някои влакове, които пътуват по основните направления в страната. По този начин националният железопътен превозвач се стреми да осигури удобното придвижване на своите клиенти по време на почивните дни.      От 23-и до 26-и май включително, с увеличени състави ще пътуват някои влакове по следните маршрути:\r\nСофия-Варна-София;\r\nСофия-Бургас-София;  София-Пловдив-София;\r\nСофия-Свиленград-София;   София-Стара Загора-София;    София-Горна Оряховица-София;\r\nСофия-Лом-София;\r\nСофия-Видин-София;\r\nСофия-Благоевград-София;   София-Кюстендил-София;   София-Петрич-София;\r\nСептември-Добринище-Септември.\r\n„БДЖ - Пътнически превози” ЕООД напомня на своите клиенти, че при закупуване на билети за отиване и връщане, могат да ползват от 10 % до 30 % намаление от редовната цена на билета в зависимост от различните търговски оферти на дружеството.\r\nКлиентите на националния железопътен превозвач могат да получат подробна информация за свободните места във влаковете през почивните дни от служителите на гишетата „Информация” и билетните каси в железопътните гари и бюра в страната или на националния информационен телефон 0700 10 200. ", "date": "2019.05.22", "title": "Над 8 000 допълнителни места във влаковете за почивните дни "}
{"url": "https://www.actualno.com/europe/francija-predloji-da-razpoloji-sredstva-za-pvo-v-turcija-news_751424.html", "text": "    Франция е предложила временно да разположи на територията на Турция средства за противовъздушна отбрана (ПВО) – системите SAMP-T, съобщи в сряда министърът на отбраната на Турция Хулуси Акар, предава ТАСС.      „Достигнахме определен етап в преговорите по тази тема. Те предложиха да разположат в Турция системи SAMP-T. Ние продължаваме работата в това направление“, заяви министърът, цитиран от „Хюриет“.   Той посочи,че в момента \"в база Инджирлик е разпложена испанска система „Пейтриът“, а в Кахраманмараш – SAMP-T на Италия.\"\r\nПо думите на Акар, френската страна е предложила да се изучат възможностите за разполагане на системи за ПВО в Инджирлик и Кахраманмараш. „Ако президентът на Турция сметне този вариант за приемлив, ние ще продължим работата в тази посока в потвърждение на добрата воля в отношенията с Франция“, съобщи министърът, като отбеляза, че в момента става дума за разполагане на една френска система.  ТАСС отбелязва, че SAMP-T е система за ПВО от ново поколение на френско-италианския консорциум Eurosam. По-рано Турция е разглеждала заявка на компанията в хода на впоследствие отменения търг за закупуване на средства за ПВО. Но Анкара е продължила вече в двустранен формат да изучава вариантите за сътрудничество в производството на тези системи.\r\nВъв връзка с това Акар заяви, че „се водят (предварителни) преговори с Eurosam“ за купуване и производство на SAMP-T.   \"Те ще продължат до октомври. Ако подготвителната работа се окаже успешна, след това ние ще започнем преговори за произовдството на системите\", съобщи министърът.     ", "date": "2019.05.22", "title": "Франция предложи да разположи средства за ПВО в Турция"}
{"url": "https://www.actualno.com/plovdiv/plovdiv-veche-ima-aleja-na-bukvite-snimki-news_751465.html", "text": "    С Алея на българската азбука разполага от днес Пловдив. Тя беше открита в навечерието на 24 май от кмета на район \"Южен\" Борислав Инчев и дъщерята на Николай Хайтов – Елена, която е писателка.       Откриването бе съпътствано от кратка програма, подготвена от възпитаниците на Средно училище „Отец Паисий“ от град Куклен. 30-те дървени букви са изработени от хора в неравностойно положение и доброволци. Те вече красят пешеходната зона до едно от оживените кръстовища в район „Южен“. Буквите са направени в специална работилница в Куклен, като процесът отнема близо 5 месеца. Алеята е подарък от доброволците за район „Южен“.  „Хората се чувстваха полезни и значими, защото през 2019, когато нашия град Пловдив е Европейска столица на културата, мисля, че си заслужаваше да направим нещо, с което по някакъв начин да продължим делата на нашите предци“, заяви при откриването на алеята Величка Маринова – председател на Националното сдружение за социално сътрудничество и партньорство. Идеята за патриотичната инициатива се ражда точно от хората в неравностойно положение, които забелязали, че повечето надписи в града са изписани на английски език. Чрез Алеята на азбуката те призовават хората да пишат на български език и да използват кирилицата без значение дали пишат ръкописно или на компютър.     „Вглеждайте се в българската азбука. Тя е като нашия мозък, без който не можем. Тя е България, без която не може да съществува нашата азбука. Обичайте българска азбука, защото тя е нашето настояще и нашето бъдеще“, призова всички присъстващи Елена Хайтова, дъщеря на големия български писател Николай Хайтов. ", "date": "2019.05.22", "title": "Пловдив вече има Алея на буквите (СНИМКИ)"}
{"url": "https://www.actualno.com/politics/konkurirat-li-se-bylgarskite-medii-koja-pyrva-njama-da-intervuira-bratovcheda-radi-news_751349.html", "text": "    \"Българските медии се конкурират коя първа няма да интервюира и няма да заснеме къщата в Барселона\". Това написа кандидатът за евродепутат от \"БСП за България\" Иво Христов във facebook по повод разкритията, които и сигналите, които подаде до прокуратурата.       От пресцентъра на \"Позитано\" 20 припомнят, че Радослав Иванов - братовчед на Бойко Борисов, с когото премиерът твърди, че не разговаря от години, според документи от Търговския регистър, управлява фирми, които са били собственост на Бойко Борисов.\r\nВодачът на евролистата на БСП Елена Йончева обяви, че братовчедът на премиера - Радослав Иванов, е собственик на бившия бизнес на Бойко Борисов, включително ИПОН. От своя страна по-рано Борисов заяви, че \"с единия братовчед не се е виждал 40 г., с другите в съседните къщи не си говорил от 30 г.\"  Видно от справки по партидите на редица дружества, в които Борисов е имал участие като собственик и/или управител, е, че преди да стане кмет на Столична община и по-късно премиер, той е продал бизнеса си именно на братовчед си Радослав Венциславов Иванов, категорична е обаче Елена Йончева.\r\nДнес водачът на листата на \"БСП за България\" Елена Йончева показа още документи, които показват заменка,  направена в полза на братовчеда на Борисов докато той е кмет на София. ", "date": "2019.05.22", "title": "Конкурират ли се българските медии коя първа няма да интервюира братовчеда Ради?"}
{"url": "https://www.actualno.com/curious/12-neshta-koito-abiturientite-ne-znajat-news_751486.html", "text": "            Ако не си поумнял в гимназията...    шансовете ти не са особено големи. Никога повече няма да имаш същото свободно време, същия свеж ум, същата бунтарска нагласа. Бизнесът потрива ръце   Бизнесът в момента потрива ръце, готов да те вземе на минимална работа заплата, да те използва за две години и след това да прецени дали да те поизхвърли, заменяйки те със следващите най-млади, които на свой ред ще се прилъжат да работят за малко пари, или пък свойски да ти вдигне заплатата със сто лева; бащински жест, съпътстван разбира се с едни допълнителни час-два на работа. Тия хора съвсем скоро предложиха образованието да бъде безплатно, но пет години след завършването на университета да си длъжен да бачкаш за тях. Важен си им, трябваш им за месомелачката. ИТ или умри    Чака те екзистенциална ситуация, в която многообразието от професии, интереси, таланти и заложби далеч не съществува в същия хармоничен училищен порядък. Това, че в класа е имало добър литератор, гениален математик, проникновен философ, запален историк и вглъбен биолог, въобще не е огледално презентирано в пазара на труда. Той е общо взето всмукан от ИТ сферата, която радикално пречупва разнообразието от таланти; немалко хора минават през съдбоносни преквалификации, при които негово светешейство - кодът - постепенно поглъща последния звезден прах от детските ти мечти, който излишно замърсява съзнанието и му пречи да усвоява софтуерни познания.     Кол центърът Армията търси пехота. Два езика и телефон. Осем часа дневно, които, ако бъдат записвани от електроенцефалограма, биха показали мозъчна активност, сходна с тази на сомнамбула. Безкрайни разговори, вечна обмяна на едни и същи мейлове, абсурдистки кръг, бягащото колело на хамстер. Депресивните състояния се лекуват с пръскане на едни пари през уикенда и тук-таме просвяткащи отблясъци на успокояващата мисъл, че все пак се издържаш сам. Тихо, бавно напредващо умопомрачение. Говори по телефона, за да станеш супервайзър и да следиш тези, които говорят по телефона вместо ти да говориш по телефона; но за да спреш да говориш по телефона трябва дълго да говориш по телефона; пропилей цялата си младост за това, момче, за какво ти е иначе.     ", "date": "2019.05.22", "title": "12 неща, които абитуриентите не знаят"}
{"url": "https://www.actualno.com/america/nevinen-amerikanec-prekaral-47-godini-v-zatvora-shte-poluchi-15-mln-dolara-obeshtetenie-news_751258.html", "text": "    Щатът Мичиган ще плати 1,5 милиона долара обезщетение на Ричард Филипс, който е излежал 47 години затвор за престъпление, което не е извършил, съобщи CBS News.      Отбелязва се, че той е бил изпратен в затвора през 1971 г. и е бил освободен едва през пролетта на миналата година. Освен това, след като излиза от затвора, той дори не е получил пари за автобусен билет до дома си.\r\nГодина след освобождаването му от затвора държавната прокуратура реши да му възстанови всички години на задържане, като прецени загубеното му време в размер на 1,5 милиона долара. В момента се очаква решението за отпускане на тези средства от държавните органи.\r\nРИА Новости информира, че по време на престоя си в затвора, човекът започнал да рисува картини, които сега се оценяват на хиляди долари. Според Филипс по този начин той се е опитал да \"отвлече вниманието си и да прави нещо с главата си\". За него нямало значение дали властите ще му платят нещо за грешката си или не.  През септември миналата година друг американец – Валентино Диксън бе освободен от районния съд на окръг Ери в Бъфало след като е излежал 27 години за убийство, което не е извършил. ", "date": "2019.05.22", "title": "Невинен американец, прекарал 47 години в затвора, ще получи 1,5 млн. долара обещетение"}
{"url": "https://www.actualno.com/europe/makron-mishel-bartnie-ima-otlichni-kachestva-za-predsedatel-na-evropejskata-komisija-news_751467.html", "text": "    Френският президент Еманюел Макрон смята, че водещият преговорите за Brexit от страната на ЕС – Мишел Барние трябва да заеме най-високата длъжност в Европейската комисия (ЕК).      „Без съмнение Мишел Барние е човек с високи качества и той демонстрира това още веднъж по начина, по който преговаря с британците”, заяви Макрон пред белгийския вестник Ле Соар, цитиран от Политико.   Макрон бе попитан дали ще даде своята подкрепа за французина за поста на председател на комисията, предаде БГНЕС.\r\n„Той е… един от европейските лидери, които имат отлични качества и може да бъде в списъка” на кандидатите за висшите позиции в ЕС.  Макрон даде и примери кои според него са „важните критерии”, на който трябва да отговаря следващият председател на Европейската комисия. Сред тях е „опит на висше правителствено ниво или на ниво Европейска комисия”.\r\nПодобно изискване би изкарало от играта Манфред Вебер, водещата кандидатура на Европейската народна партия, тъй като той никога не е заемал подобна длъжност.   Той би заел позицията на председател на Европейската комисия само ако се приложи системата Шпиценкандидат, която предполага, че Съвета на ЕС ще избере  за поста  първия в листата на партията спечелила най-много места в Европейския парламент.  Тази система бе използвана през 2014 г. за избирането на Жан-Клод Юнкер. Но от Съвета заявиха, че не могат да бъдат обвързани законово с тази система.    „Не усещам връзка с Шпиценкандидат системата”, заяви Макрон.\r\n„Има лидери между тези кандидати, които имат квалификацията да се кандидатират. Също така има и лидери от Съвета, които могат да бъдат претенденти” за позицията на председател на ЕК.\r\nМакрон бе попитан, с кои негови европейски колеги той би се коалирал. Премиерът на Белгия Шарл Мишел, холандският премиер Марк Рюте и португалският премиер Антонио Коста са тези, с които френския президент назова и допълни, че би искал да построи „коалиция за прогрес с тях в бъдеще”.    ", "date": "2019.05.22", "title": "Макрон: Мишел Бартние има отлични качества за председател на Европейската комисия  "}
{"url": "https://www.actualno.com/society/mvr-balovete-i-izborite-njama-da-si-prechat-news_751365.html", "text": "    МВР обяви мерките, които предприема за охрана на обществения ред в цялата страна във връзка с провеждането на абитуриентските балове, предаде БГНЕС.      На специален брифинг главен инспектор Георги Георгиев от ГД \"Национална полиция\" обясни, че навсякъде по места са проведени специални срещи с директори на училища, с представители на местната власт, с ръководствата на охранителните фирми, както и с управители на заведения, където ще се събират абитуриенти. \"Създадена е организация за обезпечаване на сигурността както в районите на училищата, където ще започнат празненствата, както и в самите заведения, където те ще продължат\", увери гл. инспектор Георгиев.\r\nСпоред инструкциите на МВР в заведенията няма да се допускат младежи във видимо нетрезво състояние, носещи оръжие, както и такива, които са под влияние на наркотични вещества и техните аналози. Тази година баловете съвпадат и с предстоящите избори за Европейски парламент, което налага допълнителни мерки за сигурност. \"И двата процеса ще вървят успоредно, без да си пречат един на друг\", увери гл. инспектор Георгиев.\r\nВъв връзка с пожарната безопасност на обектите, където ще се събират абитуриенти, са извършени проверки на 634 обекта, в които са констатирани и някои нарушения, като неизправно осветление за евакуация, липса на задължителни пожарогасители и други. За тях са направени 34 предписания и са издадени 5 акта за нарушения към управителите.     \"Мислете за собствената си безопасност. Не се показвайте от прозорците на автомобилите, за да бъдат предотвратени евентуални произшествия\", призова от своя страна инспектор Мария Ботева от \"Пътна полиция\". Тя напомни, че по време на баловете ще работи и системата за наблюдение и видео-контрол на МВР, заради което призова всички водачи да спазват правилата. \"Дори и водачите да не бъдат спрени в момента на нарушение, законът позволява те да бъдат санкционирани за него по-късно. Да не се преуспокояват, че в момента, в който са минали покрай полицейска кола и не са били спрени, няма да има последици за тях\", припомни още тя.\r\nПо данни на \"Пътна полиция\" за миналата година, по време на баловете, са глобени над 400 водачи на автомобили, които са извършили конкретни нарушения.\r\nВ столицата мерките за сигурност също са засилени. Абитуриенти се очаква да има в 130 училища, които ще се събират на около 45 места, където ще бъдат разположени екипи на СДВР.    Тази година полицията няма да осигурява т.нар. кортежи, защото отчита, че водачите не се съобразяват с пилотиращите коли, заради което ефектът от тях е почти нулев. За поредна година няма да бъдат допускани и оркестри пред храм-паметника „Св. Александър Невски“, където традиционно се събират абитуриенти. ", "date": "2019.05.22", "title": "МВР: Баловете и изборите няма да си пречат"}
{"url": "https://www.actualno.com/analysis/njama-dokazatelstva-za-himicheska-ataka-v-sirija-razkri-organizacija-news_751423.html", "text": "    Сирийската обсерватория за човешки права няма доказателства за химическа атака над Латакия, предаде AFP.      Базираната във Великобритания мониторингова организация категорично заявява, че няма данни, които да предполагат, че сирийската армия е извършила нова химическа атака, въпреки изказването на Вашингтон, че имат такова подозрение.   „Нямаме доказателства за такава атака”, заяви Рами Абдул Рахман, ръководител на Сирийската обсерватория за човешки права.\r\n„Ние не сме документирали никаква химическа атака в планините на Латакия”, допълни той.  Алиансът Хайт Тахир ал-Шам воден от бившия филиал на Ал Кайда обвини правителствените сили в Дамаск за извършването на атака с хлор срещу бойците на алианса в северната част на провинция Латакия в неделя.\r\nСирийската армия отхвърли това обвинение и го нарече измислица.   Но от държавния департамент на САЩ заявиха, че е , че правителството на сирийския президент Башар Асад е използвало химическо оръжие в неделя.    „Все още събираме информация за този инцидент, но повтаряме нашите предупреждения, че ако режимът на Асад използва химически оръжия - САЩ и нашите съюзници ще отговорим на това бързо”, заяви говорителят на държавния департамент.\r\nАбдул Рамах заяви, че само джихадисти са били в местността в неделя по време на предполагаемата атака, което прави почти невъзможно потвърждаването на този инцидент.\r\n„Нямало е цивилни там”, обяви официално той.    ", "date": "2019.05.22", "title": "Няма доказателства за химическа атака в Сирия, разкри организация"}
{"url": "https://www.actualno.com/politics/partiite-poluchavali-poveche-subsidii-zaradi-nedostatyk-na-zakona-news_751417.html", "text": "    \"Несъвършенство в законодателството\" е причината, поради която партиите и коалициите в Народното събрание са получили 13.20 лв. субсидия, вместо записаните в закона 11 лв. Това каза финансовият министър Владислав Горанов пред преди официалната първа копка на газовата връзка с Гърция, на която присъстваха българският премиер Бойко Борисов и гръцкия му колега Алексис Ципрас.      \"Има едно несъвършенство на законодателството, което позволява да се преразпределят част от парите на партиите и коалициите, които имат избрани народни представители\", посочи Горанов, който по закон носи отговорността за превеждането на субсидиите по сметките на партиите и коалициите в парламента.\r\n\"Няма как при сега действащия Закона за политическите партии да се получат точно 11 лева на глас. Законът е разписан така, че общата сума за гласовете на всички участници в изборите в крайна сметка да се разпредели само между правоимащите партии и коалиции\", обясни финансовият министър.   Според него това може да се поправи единствено чрез поправка в закона. \"Промяната на този закон е тема на всички партии и не е редно изпълнителната власт лично да решава този дебат. Редовно се повдига темата за партийните субсидии покрай гласуването на бюджета, предполагам, че дебат отново ще има. Ако е необходимо, законът трябва да се прецизира така че да е ясно, че не може да се преразпределят субсидии от действителни гласове на партии и коалиции, които обаче в последствие заради друга норма нямат право да получават субсидия и тя се разпределя между партиите, които имат избрани народни представители\", каза Горанов.  Вчера премиерът и лидер на ГЕРБ Бойко Борисов се опита да неглижира темата за партийните субсидии, обяснявайки пред , че \"днес \". Премиерът се оправда, че законът, уреждащ субсидиите, бил гласуван от БСП, а партиите били заплашени от \"червените олигарси\", които щели да ги контролират, ако няма партийна субсидия.\r\nВладислав Горанов коментира и разпоредената от главния прокурор на партийните субсидии. \"Всички факти ще бъдат изяснени. Законодателят е определил формулата в отделни норми на Закона за политическите партии\", каза финансовият министър.\r\nНа въпрос дали разпределянето е честно Горанов отговори, че \"честно е класово понятие, законодателството дава правила\". \"Ако волята на законодателя е да се получават точно по 11 лв. на действителен глас, трябва законът да бъде прецизиран\", обясни той.     ", "date": "2019.05.22", "title": "Партиите получавали повече субсидии заради недостатък на закона"}
{"url": "https://www.actualno.com/viewpoint/shte-se-dokopa-li-borisov-do-porednata-izborna-pobeda-news_751368.html", "text": "    Българският премиер Бойко Борисов винаги е бил хиперактивен. През третия мандат на ГЕРБ той вложи изключителната си работоспособност предимно на външнополитическия терен. Но скандалите \"Апартаментгейт\" и \"Къщи за тъщи\" го принудиха спешно да се съсредоточи върху ставащото в самата България.       Борисов е навсякъде През последните дни г-н Борисов даде газ до ламарината. Шофирайки сам, той лично инспектира строежа на магистрала \"Хемус\" (което, както обикновено, беше документирано с видео, излъчвано на живо в профила му във Facebook); атакува президента Радев, че се меси в избора на нов главен прокурор; съблазни с предложения за платена политическа любов - ново увеличение на заплатите в бюджетния сектор и коледни добавки за пенсионерите; обеща скорошно изграждане на заводи на големи чужди инвеститори (\"в Шумен ще се правят шасита на BMW\") и газови магистрали, \"осигуряващи 1000% диверсификация\"; предсказа благи вести като влизането ни в чакалнята на еврозоната; застана рамо до рамо с водещия кандидат на ЕНП за председател на ЕК Манфред Вебер; размаха за кой ли път призрака на аферата \"Костинброд\"; разказа как \"се запознали и харесали\" с водачката на евролистата на ГЕРБ Мария Габриел; обясни как някои от братовчедите си не бил виждал с години, а други дори ги \"набил\" (в отговор на призива на г-жа Йончева прокуратурата да провери митичната къща в Барселона, както и имотни сделки в полза на неговия братовчед Радослав Иванов). Не забрави и филхармонията…\r\nДо каквато и медия да се докосне човек през последните дни, загорялото лице на Борисов изскача от нея като кукувичка от старинен часовник с пружини. Вижда се: лидерът на ГЕРБ е в стихията си. В поредица от сложни финтове той комбинира със завидна гъвкавост моркова и тоягата. Станахме свидетели на гневни изблици срещу опонентите (Нинова, Йончева, Костов, Тафров - никой не бе пощаден). Видяхме и чаровните усмивчици и намигвания, придружаващи самохвалството и сладкодумните обещания, с които премиерът традиционно запленява широките народни маси.   Хепиенд за Борисов? Финалните акорди на сапунената опера, наситена с апартаменти, тераси, оставки, пот, сълзи, но и с разминало се възмездие, са доминирани именно от исполинските усилия на премиера. Борисов надскочи, надмина себе си в демагогията. Но дали шеметната каденца, в която той даде максимален простор на своята политическа виртуозност, ще донесе хепиенд за ГЕРБ на 26 май?   Сценариите са няколко. Първият: успех за ГЕРБ - партията получава най-много мандати за ЕП. Макар да приличат на кръговете, описвани от ръцете на давещ се, повечето от енергичните действия на Борисов са точно това, което би предписал докторът в такава критична ситуация. За пореден път Борисов демонстрира умението си да манипулира невидимите клавиши на балканската народопсихология. Затова не е изключено ГЕРБ да успеят да се измъкнат от най-кошмарните скандали в цялата си история.    Изглежда също така, че един от партньорите на Борисов във властта - ВМРО, има шансове да се нареди точно до почетната стълбичка - на четвърто място след ГЕРБ, БСП и ДПС. Патерицата на ГЕРБ \"Воля\" също трупа подкрепа, твърдят някои социологически агенции. С други думи - доброто представяне на ГЕРБ, ВМРО и \"Воля\" ще бетонира конструкцията.\r\nДПС пък са в прекрасна кондиция след разпада на ДОСТ. И ако ГЕРБ отново покажат, че имат девет живота, хората на г-н Доган също няма да имат причина да стават от трапезата. Всичко това би дало на Борисов и сие тяга и за местния вот през есента. Изобщо: ако сега ГЕРБ излязат сухи от водата, твърде вероятно е да видим дори пълен мандат. Ако БСП спечели Вторият сценарий: победа на социалистите. Дори равният брой мандати с ГЕРБ ще бъде определен като успех за БСП. Към момента някои социологически агенции посочват, че БСП изпреварва ГЕРБ с 1-2%. Други изчисляват, че ГЕРБ са наваксали. Но освен разликата в рамките на статистическата грешка, трябва да имаме предвид и феномена на \"срамежливия ляв избирател\". На мнозина им е някак неудобно да признаят, че ще гласуват за бившите комунисти. Така че разликата в полза на БСП може да се окаже по-голяма от очакваното.   Ясно е обаче, че както победата, така и паритетът ще укрепят  позициите на Нинова. И съответно ще форсират усилията ѝ в посока  предсрочни избори. Разбира се, България не е Австрия, а и Борисов  ясно заяви, че няма да подава оставка, колкото и да е зацапан шлиферът  му. Но вариант, в който БСП печели най-много мандати, може и да го  накара да размисли. Премиерът неведнъж е доказвал, че не е от  най-последователните. От значение е също така дали някои от крепежните  елементи на кабинета ще се пречупят за сметка на достойното представяне  на извънпарламентарната опозиция - в лицето на \"Демократична България\"  например, която изглежда има шанс за един мандат в Европейския парламент. Ако действително го  спечели, формацията може също да потърси пътя към предсрочния вот.   Дори ГЕРБ да претърпят разгром Едно  обаче е напълно ясно още отсега: дори ГЕРБ да претърпят разгром на 26  май (което е малко вероятно), те ще продължат да бъдат незаобиколим  фактор в българската политика. През последните десет години ГЕРБ си  изградиха структури, чиято лоялност не може да бъде лесно сломена -  защото е скрепена с дирижираните потоци от еврофондове, апетитни служби,  протекции и пр. Но независимо от това дали партията му ще спечели или  не, архитектът на тази система, г-н Цветанов, по всяка вероятност ще  бъде принуден да се оттегли окончателно. Автор:      ", "date": "2019.05.22", "title": "Ще се докопа ли Борисов до поредната изборна победа?*"}
{"url": "https://www.actualno.com/crime/zakonno-e-kogato-prokuraturata-e-po-silna-ot-syda-i-chast-news_751312.html", "text": "     Има ли държавен орган в България, част от действията на който не подлежат на съдебен контрол? И колко опасно може да е това? Според председателя на Върховния касационен съд (ВКС) Лозан Панов това е прокуратурата и по-точно главният прокурор. Той сподели гледната си точка и по време на консултациите относно избора за следващ главен прокурор: \"Главният прокурор на България има правомощията и монопол да повдига на когото си поиска, когато си поиска и за каквото си поиска обвинение. Наред с това липсата на контрол върху неговата дейност го прави най-силната политическа личност\".      Конкретен практически пример какво се случва що се отнася до някои актове на държавното обвинение – например постановленията за привличане на обвиняем към отговорност, беше подробно описан пред от пряк участник в случая, който ще представим в следващите редове. И въпросът, който веднага фокусира вниманието на база всички подробности, е какво се случва при такива официални актове като постановления за привличане на обвиняем, които няма възможност да бъдат обжалвани от привлечения за обвиняем пред съда? Защото съгласно чл. 200 на Наказателно-процесуалния кодекс (НПК) \" \".\r\nИменно с парадокса да не може да се обърне към съда се сблъсква 70-годишният г-н Иван Иванов . Историята му е достойна за роман. Още преди 20 години той работи като собственик на издателство, което вече не развива дейност. По това време дели офис с г-жа А. Нинова , която се занимава с посредничество за домашни помощници. През 2003 година тя ражда момче – Х. Д. Нинов , а бащата не е установен по законния ред. При съставянето на съобщението за раждането на детето, г-жа Нинова декларира, че двамата с г-н Иванов имат валиден брак. Така по презумпцията на дете, родено в брак, общинските власти вписват г-н Иванов в акта за раждане като баща. Така детето има гражданско състояние с известен баша - г-н Иванов , а не неустановен баща.   Впоследствие г-жа Нинова използва акта за раждане пред съда. Съдът осъжда г-н Иванов да плаща на г-жа Нинова по 100 лева на месец издръжка за сина ѝ. Решението е от 16 юли 2009 година, а влиза в сила юни 2010 година. Следва обаче обрат – през 2017 година Софийски районен съд взема решение, в което се посочва, че де факто актът за раждане, сочещ г-н Иванов като баща, е фалшив. Затова  съдът разпорежда на община \"Младост\" да поправи акта за раждане на Нинов , като премахне от него Иванов и впише,  че не е установено кой е баща на детето Нинов.  Междувременно г-жа Нинова подава жалба до прокуратурата, че Иванов е спрял да ѝ плаща издръжка, след като е научил, че погрешно е вписан като баща в акта за раждане на Нинов.\r\nПрез август 2018 г. разследващи полицай от I РПУ в София обявява г-н Иванов за общодържавно издирване и принудително довеждане при него като свидетел, необходим на разследването. В постановлението е посочено, че е необходимо да му се вземат ДНК образци. В началото на месец март тази година г-н Иванов е задържан от полицията. Той твърди, че вместо да бъде заведен при разследващия полицай за вземане на ДНК образци, е задържан под стража в ареста на 1-во РУ София за повече от 24 часа, след което е освободен. Не са му взети ДНК образци, въпреки че точно за това е задържан. След това, с постановление разследващият полицай приелича Иванов в качеството му на обвиняем. В постановлението се твърди, че са събрани достатъчно доказателства, че Иванов е виновен, че не е платил издръжка на низходящия си син Нинов според старото решение на СГС за 14 месеца през 2015 и 2016 г., т.е. 1400 лева общо.\r\nТезата на Иванов е, че обвинението е явно фалшиво, тъй като разследващият орган има доказателство, че той е невинен за неплащането на издръжка. Това доказателство е влязлото в сила на 19.04.2017 г. решение на съда. С него съдът е решил, че до тази дата не е установено  Нинов да е \"низходящ син\" на Иванов , затова не е невъзможно Иванов да е извършил престъпление – неплащане на издръжка на \"низходящия си син\" Нинов за периода септември, 2015 година - октомври, 2016 година. Това решение е влязло в сила и е задължително за прилагане от разследващия полицай и наблюдаващия прокурор. При влязло окончателно в сила решение възниква въпросът как е възможно полицай и/или прокурор да го променят дори и с ДНК експертиза? Разпоредбата на чл. 219 (1) от Наказателно-процесуалния кодекс забранява да бъде привличано като обвиняем лице, за което разследването има доказателство, че не е  извършил престъпление.       Освен това, с постановлението за задържане на г-н Иванов му е наложена мярка за неотклонение \"подписка“, която го задължава да не напуска местоживеенето си без разрешение на разследващия полицай, тоест по този начин се ограничава неговата свобода.\r\nПостановленията на разследващия орган може да се обжалват от обвиняемия само по чл. 200 от НПК – пред прокурор, а после - пред по-висшестоящ прокурор.    ", "date": "2019.05.22", "title": "Законно е – когато прокуратурата е по-силна от съда (I част)"}
{"url": "https://www.actualno.com/blagoevgrad/abiturienti-sednaha-v-stola-na-kmeta-na-bansko-news_751453.html", "text": "    За един ден кметове на Банско бяха дванадесетокласниците Йоана Божкова и Георги Балев от професионалната гимназия в града. Зрелостниците участваха в инициативата, по идея на кмета на Банско Георги Икономов, като поеха контрола над общинската администрация.      Те бяха посрещнати точно в 08:00 часа сутринта лично от градоначалника и неговия екип и им беше връчен символичен ключ от общината:\r\n\"Вярвам, че днес в реална атмосфера ще добиете по-ясна представа как функционира една община, нейната структура и какви са механизмите за вземане на решения\" - изрази увереност Икономов и представи членовете на екипа си, както и ресорите им. Учениците успяха да се вместят в напрегнатия график на кмета и заедно с него да изпълнят част от задълженията му. В рамките на един работен ден те научиха трите най-важни неща за добрия градоначалник – много здрави нерви, непрекъснат контакт с гражданите, добро познаване на нормативите и екипност в работата.  Освен тази инициатива, Икономов организира и посещение на пенсионери от града до Рилския манастир. Възрастните хора са част от Клуба на пенсионера в Банско и бяха много изненади от екскурзията. По пътя за манастира, те посетиха Историческия музей в Благоевград, където разгледаха изложените експонати и си припомниха важни моменти от историята на македонския край.\r\nОбщина Банско сподели в официалната си страница и снимки от събитието, за да могат и жителите на града да съпреживеят уникалното пътуване. ", "date": "2019.05.22", "title": "Абитуриенти седнаха в стола на кмета на Банско"}
{"url": "https://www.actualno.com/business/kandidat-za-letishte-sofija-predlaga-da-izgradi-nov-nacionalen-stadion-news_751473.html", "text": "    Консорциум \"Витоша\", който е един от кандидатите за концесия на летище София, предлага в офертата си да построи и изцяло нов национален стадион.      \"Стадионът е част от независима и допълнителна инвестиция на стойност от 600 млн. евро, която е извън обхвата на основната инвестиционна оферта от близо 1.5 млрд. евро.\" Така цялостното предложение за инвестиции на надвишава 2 млрд. евро, съобщават от консорциума в официално прессъобщение.   Изграждането на нов национален стадион е включено в разширеното предложение на обединението, състоящо се от Manchester Airports Group (MAG) и нейният партньор Beijing Construction Engineering Group (BCEG), което е подадено пред Министерството на транспорта.\r\nИдеята е да създаде цялостен \"летищен град\", който ще включва нов национален стадион (построен по стандартите на УЕФА от категория 4), подкрепен от търговска зона, магазини, зона за отдих и логистични съоръжения, за да се създаде допълнителен бизнес зони София, както и такива за развлечения.  Проектът предвижда новият стадион да бъде мултифункционален, напълно подходящ за националните отбори по различни видове спорт, световни спортни състезания, както и концерти и фестивали.\r\nТой може да бъде завършен навреме, за да бъде използван при евентуално одобрение на домакинството на България на Младежките зимни олимпийски игри през 2024 г.   Столична община търси ново място, на което да премести националния стадион \"Васил Левски\". Обсъждат се четири варианта за бъдещото място, на което да бъде преместен стадиона, обяви главният архитект на София Здравко Здравков.    Припомняме, че на 9 май бяха отворени офертите за 35-годишна концесия на летище София. От тях стана ясно, че най-добрата към този момент е на консорциум \"Еърпорт Де Пари\" на френската Aeroports de Paris и турската Tav Havalimanlari Holding. ", "date": "2019.05.22", "title": "Кандидат за летище София предлага да изгради нов национален стадион"}
