{"url": "https://www.actualno.com/moresport/bashtata-na-furi-s-laskavi-dumi-za-kubrat-pulev-news_701018.html", "text": "  Бащата на Хюи Фюри, който е и негов треньор, заяви, че боксьорът е готов напълно за мача си срещу Кубрат Пулев. Двамата ще мерят сили на ринга на 27 октомври в София, \"Арена Армеец\".     \"Пулев е технически много здрав и може да се твърди, че той е най-силният технически боксьор, срещу когото Хюи се е изправял до този момент. Но Хюи е в страхотна форма.   Той имаше 13-седмичен тренировъчен лагер и е готов за всичко, което Пулев може да предложи. Когато сте имали 13-седмичен лагер, сте стигнали до края на пътя\", коментира Фюри пред boxingscene.com.\r\n\"Налице беше леко охлузване около окото преди около 4 седмици, но сега е излекуван и е добре. Той изглежда страхотно. Днес Хюи направи малък спаринг и това вероятно ще бъде последният му спаринг.  Време е да започне почивка. Той има 10 дни да се възстанови преди бойната нощ и да си върне цялата енергия,\" добави още той.   Още за боксовия сблъсък можете да прочетете в .", "date": "2018.10.19", "title": "Бащата на Фюри с ласкави думи за Кубрат Пулев"}
{"url": "https://www.actualno.com/society/i-slavi-trifonov-se-objavi-za-ostavkata-na-valeri-simeonov-news_701022.html", "text": "  Слави Трифонов коментира в своя Facebook профил последните изказвания на вицепремиера Валери Симеонов по адрес на майките на деца с увреждания.     \"Пред собствената си телевизия „СКАТ“ вицепремиерът Валери Симеонов е направил следното изказване по повод на майките на деца с увреждания: „Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях. Просто ги използваха по най-безсъвестния начин като инструмент за постигане на техните чисто материални цели…\", пише Слави.   \"Какво възниква във вашето съзнание след като чувате тези думи на Валери Симеонов? Ярост? Примирение? Обида? Състрадание? Откъде да знам. Много години се намирам в публичното пространство и не мога да знам какво се случва в душата на всеки един от вас. Мога да кажа кое е логичното. Логичният извод е, че подобно изказване може да направи само един самозабравил се, безсъвестен и безчувствен човек\", категоричен е телевизионният водещ.\r\n\"Да, има такива хора, но този е вицепремиер. И в една нормална държава, след подобно изказване, този вицепремиер трябва незабавно да се махне от политическия живот и веднага да си подаде оставката. Но това се случва в нормалните държави. В нормалните държави, ако той не си я подаде, веднага ще му я поиска неговият началник – министър-председателят. Защото, ако той не го направи, значи е като него. Но ние не виждаме такова нещо. Виждаме само горките майки, на които такива като този се опитват да им отнемат и последното, което им е останало. Тяхното достойнство\", отбелязва Трифонов и показва отказ от филм, който разказва за ежедневието на майките на деца с увреждания.      Припомняме, че след като премиерът Бойко Борисов призова да сe извини за коментара по адрес на майките, реакцията на Симеонов не закъсня.\r\n\"Отново поредна кампания, провокирана от извадена от контекст фраза на мое изказване. Този път в едно компрометирано, наскоро разобличено в манипулации и лъжи телевизионно предаване ( става дума за \"Господари на ефира\", които разпространиха изказването на Симеонов - бел. ред. ). \"Знам, че истината боли, но не се отказвам от нито една своя дума\", подчерта още вицепремиерът.    Припомняме, че протестиращите майки от инициативата \"Системата ни убива\" вече поискаха оставката на Валери Симеонов. Да се оттегли от поста си на вицепремиер, призоваха и от БСП.", "date": "2018.10.19", "title": "И Слави Трифонов се обяви за оставката на Валери Симеонов"}
{"url": "https://www.actualno.com/vraza/kampanija-vyv-vraca-primpomnja-za-prinosa-ni-za-spasjavaneto-na-evreite-news_701009.html", "text": "  Във Враца започва културно-информационна кампания за приноса на България в спасяването на евреите. Тя е организирана от Областна администрация Враца в партньорство с .     Идеята на организаторите е да припомнят приноса на нашата страна за спасяване на евреите от геноцид по време на Втората световна война и отбелязване на 75-тата годишнина от историческите събития.\r\nНачалото е в Згориград на заедно с читалище  „Пробуда-1926“.  Ще бъде представен филм за спасението на евреите по време на Втората световна война. Мероприятията ще продължат в читалищата от общините Криводол, Роман, Оряхово и Мизия. Началният час е 17.00 ч.\r\nНа 23 октомври, Народно читалище „Светлина – 1928“ в село Ракево ще бъде домакин на мероприятието. В Народно читалище „Цветан Гановски – 1891“ в с. Кунино, на 24 октомври ще се проведе третото културно-информационно събитие. На 25 октомври, филмът ще бъде представен в Народно читалище „Самообразование – 1894“ – с. Селановци, а на 26 октомври – в Народно читалище „Пробуда – 1927“ – с. Софрониево.  Поредицата от информационни събития са част от Работната програма за 2018 година на Комуникационната стратегия на Република България за ЕС.       ", "date": "2018.10.19", "title": "Кампания във Враца примпомня за приноса ни за спасяването на евреите"}
{"url": "https://www.actualno.com/burgas/sluchajna-proverka-spasi-deca-ot-pijan-shofior-news_701021.html", "text": "  Превантивна проверка, спаси деца от евентуален пътен инцидент. Тя е извършена тази сутрин от служителите на сектор „Пътна полиция“ при ОДМВР – Бургас на двама водачи на автобус за „случаен превоз“. Той е нает от ръководството на училище „Васил Априлов“ за екскурзия на ученици от втори клас до Малко Търново.     Дрегерът е показал, че единият от шофьорите е употребил алкохол. Пробата на b33 годишния А.К. от Бургас е била . Шофьорската му книжка е била взета, а автобусът - спрян от движение. На А.К. е даден талон за вземане на кръв в медицинско заведение.\r\nЗа децата е изпратен друг автобус с нов шофьор и екскурзия е проведена.\r\nРаботата по случая продължава от служители на сектор „Пътна полиция“ при ОДМВР – Бургас.  ", "date": "2018.10.19", "title": "Случайна проверка спаси деца от пиян шофьор"}
{"url": "https://www.actualno.com/asia/tragedija-v-indija-vlak-pregazi-50-dushi-news_701028.html", "text": "  Най-малко 50 души са били убити в петък, след като влак прегази тълпа, събрала се да гледа фестивал в град на Амритсар, съобщиха от местната полиция.     Влакът се врязал в тълпата, която стояла на железопътната линия, за да гледа шоу с фойерверки по време на празненствата. \"Имаше много шум, тъй като бяха хвърляни пиратки и фойерверки и изглежда, че не са били в състояние да чуят приближаващия влак\", заяви полицейски служител, цитиран от AFP.\r\nОчевидец е посочил пред местния телевизионен канал, че настанал пълен хаос, когато тълпите забелязали, че влакът \"идва много бързо\" към тях. \"Всеки бягаше в паника и внезапно друг влак се заби в тълпата хора\", разказва очевидецът.   \"Има повече от 50 жертви, като приоритет сега е пострадалите да бъдат откарани в болницата\", отбеляза пред репортери комисарят на полицията на Армитсар, пише още БГНЕС.   Припомняме, че в Индия има стотици железопътни прелези, които са неохраняеми, а шофьорите често игнорират предупрежденията за приближаващ се влак, поради което на такива места нерядко стават трагедии. Близо 15 000 души умират всяка година по железниците на страната, сочи правителствен доклад от 2012 г. ", "date": "2018.10.19", "title": "Трагедия в Индия - влак прегази 50 души"}
{"url": "https://www.actualno.com/balkani/slujitelite-v-sauditskoto-konsulstvo-se-izpraviha-pred-vlastite-v-istanbul-news_701017.html", "text": "  Служителите на консулството на Саудитска Арабия в Истанбул са дали показания пред турската прокуратура като част от разследването на изчезването и вероятната смърт на журналиста Джамал Хашоги. Това предаде AFP, цитирана от агенция \"Фокус\".     Петнадесет служители, всички от които турски граждани, са свидетелствали пред прокурорите, съобщиха местните медии. По-рано турските следователи извършиха задълбочен оглед на сградата на консулството и в резиденцията на консула, който се завърна в Рияд във вторник.    Припомняме, чепо-рано турските медии писаха, че един от заподозрените за изчезването на Хашоги е загинал при „подозрителна автомобилна катастрофа“ в Рияд. Машал Саад ал Бостани, 31-годишен лейтенант от Военновъздушните сили (ВВС) на Саудитска Арабия, е сред 15-те заподозрени, които напускат Турция на 2 октомври, след като посещават консулството на Кралството в Истанбул, по времето, когато Хашоги е бил там.     ", "date": "2018.10.19", "title": "Служителите в саудитското консулство се изправиха пред властите в Истанбул"}
{"url": "https://www.actualno.com/europe/mvf-postignato-e-sporazumenie-za-nov-zaem-za-ukrajna-news_701037.html", "text": "  Международният валутен фонд (МВФ) обяви в петък, че е постигнал споразумение с Украйна за икономическите политики, които ще отключат нова заемна сделка, която ще осигури близо 4 милиарда долара.     Новата 14-месечна сделка замества съществуващ четиригодишен пакет за финансова помощ, договорен през март 2015 г., изтичащ в срок от пет месеца, отбелязва AFP, цитирана от агенция \"Фокус\".   Споразумението трябва да бъде одобрено от борда на МВФ, след като властите в Киев одобриха бюджета за 2019 г. \"в съответствие с препоръките на МВФ за персонала и увеличаването на тарифите за битови газ и отопление\".", "date": "2018.10.19", "title": "МВФ: Постигнато е споразумение за нов заем за Украйна"}
{"url": "https://www.actualno.com/balkani/erdogan-turcija-pravi-okajan-jivota-na-teroristite-po-sveta-news_701025.html", "text": "  Турция прави живота на терористите „окаян“ навсякъде по света. Това заяви турският президент Реджеп Тайип Ердоган, цитиран от БГНЕС.     \"Докато имахме трудности да се борим с терористи, доскоро дори и в рамките на нашите граници, днес правим живота на терористите окаян навсякъде по света - от Ирак до Сирия, от Европа до Централна Азия\", посочи Ердоган на церемонията по откриването на новата академична година в университета в провинция Измир.   Също споменавайки хуманитарните усилия на Турция, Ердоган коментира, че страната му печели световна благодарност с хуманитарната си позиция, както и с трансграничните си операции за защита на сигурността. \"Ако в Сирия все още съществуват надежди в момент, когато всички обръщат гръб, най-големият дял принадлежи на Турция\", смята турският лидер.\r\nЕрдоган припомни, че Турция е приютила повече от 3,5 милиона сирийци и 500 000 иракчани. \"Ние правим всичко това по силата на хуманитарен, съзнателен и ислямски дълг\", смята още държавният глава.  ", "date": "2018.10.19", "title": "Ердоган: Турция прави окаян живота на терористите по света"}
{"url": "https://www.actualno.com/europe/ruskijat-patriarh-kiril-zaklejmi-vselenskata-patriarshija-kato-razkolnicheska-news_701027.html", "text": "   заради решението да даде , което накара Москва да прекъсне връзките с църквата майка на православието. \"Константинополската патриаршия се идентифицира с разколническа\", каза ръководителят на Руската православна църква (РПЦ) Патриарх Кирил на конференция в Москва, цитиран от AFP.     \"Неканонично, нарушавайки всички правила, тя нахлу в нашата юрисдикция и прощава разкола\", добави той, като имаше предвид клон на украинската църква, който не признава. \"Чрез идентифицирането с разколниците, тя самата стана разколническа\", категоричен бе още Кирил.    припомня, че в понеделник (15 октомври) от РПЦ заявиха, че не признават решението на Вселенската патриаршия да предостави на Украйна правото да създаде независима църква и прекратиха връзките си с водещата в православието институция. . На практика Вселенската патриаршия обезсили собственото си решение от XVII век, по силата на което православната църква в Украйна се присъединява към Москва. Руският духовен водач защитава решението да се скъсат връзките с Константинопол, казвайки, че повечето православни вярващи подкрепят тази политика. Той призова духовниците да \"изяснят положението в Украйна\". \"За да бъде подкрепено от хората, и смятам, че абсолютното мнозинство от православните вярващи подкрепят това решение - духовенството също трябва да свърши своята работа\", каза Кирил. Едва тогава, отбеляза той, позицията на църквата ще бъде \"много силна и убедителна\". \"Надявам се, че това ще бъде така, но работата на пасторите за изясняване на ситуацията в Украйна е много важна\", посочи патриарх Кирил, пише БГНЕС.  Руски държавни медии междувременно съобщиха, че Иларион, епископът, който отговоря за дипломацията на РПЦ, се е срещал с папа Франциск във Ватикана в петък и е разговарял с него при закрити врата за решението на Москва да скъса с Вселенската патриаршия.    .  \"Знаете, в такава много опасна ситуация трябва всичко да е много прецизирано, до запетая\", подчерта началникът на отдел \"Връзки с обществеността\" към Синодалната палата, протойерей Николай Георгиев. Той подчерта, че и останалите поместни църкви не са си позволили да вземат становище към момента. \"Ние като че ли изпреварихме събитието, тъй като имаме вече комисия, която да прегледа всичките исторически документи, затова не се налага Синодът да се събира и да излъчва отново комисия\", каза още протойерей Георгиев.     ", "date": "2018.10.19", "title": "Руският патриарх Кирил заклейми Вселенската патриаршия като разколническа"}
{"url": "https://www.actualno.com/politics/barekov-i-siderov-se-sybirat-za-evroizborite-news_701047.html", "text": "  Евродепутатът Николай Бареков, председател на политическата формация „Презареди България”, представи партия „Атака” и лидера ѝ Волен Сидеров пред европейските консерватори.     Официалното презентиране на новата коалиция се състоя в Кишинев, Молдова, по време на среща на най-високо ниво на Алианса на консерваторите и реформистите в Европа (АКРЕ) с участието на стотици консерватори от цял свят.   В молдовската столица ПП „Атака” официално подаде писмо за намерение за членство в АКРЕ, съобщиха от партията на Бареков.\r\nПред ръководството и членовете на АКРЕ Николай Бареков анонсира голямата консервативна коалиция за предстоящите избори за европейски парламент и обяви, че е поканил партия „Атака” в качеството ѝ на автентична консервативна сила. Пред европейските консерватори евродепутатът обясни целите пред бъдещото обединение на българските патриоти и консерватори. „Стремим се към спечелването на четири мандата”, категоричен бе Николай Бареков. „Очаквам ВМРО и много други формации да се присъединят към разговорите за голямото патриотично обединение”, каза още Бареков.  \"В името на традиционните ценности, в името на повече суверенитет за държавите в Европа, в името на бъдещата Европа на отечествата и един реформиран Европейски съюз!” – с тези думи лидерът на „Атака” връчи заявлението си за членство в Алианса на европейските консерватори и реформисти в Европа.", "date": "2018.10.19", "title": "Бареков и Сидеров се събират за евроизборите"}
{"url": "https://www.actualno.com/crime/myj-se-hvyrli-vyrhu-relsite-na-stolichnoto-metro-news_701033.html", "text": "  Пореден инцидент временно спря движението на метрото в столицата. \", предаде БГНЕС.     Временно е спряно движението на метрото в посока „Младост“. Мъжът е изтеглен от метролинията и е откаран в болнично заведение. . Сигнал за инцидента е подаден в МВР към 18:20 ч.   Движението по линия 1 се извършва от \"Обеля\" до \"Сердика\" и от \"Ж. Кюри\" към \"Младост\" и летище \"София\". По линия 2 движението на метровлаковете е по разписание.\r\nДо възстановяване на движението на метрото през станция \"Стадион Васил Левски\", автобуси на столичен автотранспорт ще се движат по следния маршрут - бул. \"Т. Александров\", бул. \"Ал. Стамболийски\", бул. \"Мария Луиза\", бул. \"Цар Освободител\", бул. \"Ев. и Хр. Георгиеви\", бул. \"Драган Цанков\" до площад на Авиацията, уточниха от пресцентъра на Столична община.   ", "date": "2018.10.19", "title": "Мъж се хвърли върху релсите на столичното метро"}
{"url": "https://www.actualno.com/balkani/gryckoto-mvnr-dalo-1-mln-evro-na-medii-v-makedonija-i-albanija-news_701030.html", "text": "  Около един милион евро от тайните фондове на Министерството на външните работи на Гърция са били използвани за финансиране на медии в Македония и Албания, и за поддръжка на православни църкви. Това предава скопският телевизионен канал „Сител“, като се позовава на електронното издание на атинския вестник „Ефимерида“.     Съгласно разпространената информация, гръцкият парламент е бил известен за тайните фондове на 10 октомври, седмица преди скандала между Никос Коцияс и министъра на отбраната Панос Каменос, в резултат на който първият дипломат на Атина подаде оставка.   На вицепредседателите на законодателния орган е било обяснено, че тези средства са били предназначени за лобиране на македонски и албански журналисти, и ръководители на медии „в полза на гръцките интереси“.\r\nОт кабинета в Атина оцениха информацията като пряко насочена срещу националните интереси на Гърция, но лидерът на опозиционната „Нова демокрация“ Кириякос Мицотакис настоява Алексис Ципрас и Панос Каменос публично да кажат за какво са използвани тайните фондове на Гръцкото външно министерство, пише още агенция \"Фокус\".  На свой ред Коцияс увери, че е чист по отношение на тези средства и че е единственият министър в цялата гръцка история, който е представил закон, предвиждащ тези средства да бъдат управлявани от парламента. Той поиска от Ципрас да обяви публично какви са мотивите за оставката му и да не преструва, че не ги знае. Що се отнася до договора за името на Македония, бившият първи дипломат на Атина изрази увереност, че той ще бъде изпълнен.", "date": "2018.10.19", "title": "Гръцкото МВнР дало 1 млн. евро на медии в Македония и Албания"}
{"url": "https://www.actualno.com/society/sedmicata-v-absurdi-15-19-oktomvri-news_700039.html", "text": "              Според данните за периода януари-юни са спрени 22 666 досъдебни производства, защото извършителят не е разкрит. Това показва отчетът на прокуратурата за първото полугодие на настоящата година, който беше публикуван чак след изискване по Закона за достъп до информация, защото откакто главен прокурор е Сотир Цацаров, отчетите редовно не се публикуват, ако не бъдат изрично поискани. : Време е и прокуратура, следствие и полиция да се запознаят със \"заплати, ама друг път\"!      Нов протест заради път, по който има сериозна опасност от свлачища. Става въпрос за протест в село Радуил. От там минава път, тръгващ от Дупница, минаващ през Самоков, който в крайна сметка извежда към АМ \"Струма\". : Нали не е магистрала, какво реват? Пък и магистрала да беше - Бог високо, Цар стиснал \"Врана\", Бойко търси брюкселско зеле.  Патолозите в Пловдив са решени да не ходят на огледи и да не правят експертизи, поръчани от полицията. Причината е, че МВР не им плаща и полицията е натрупала сериозни дългове към съдебните медици. : Както върви и гробарите накрая ще откажат да работят ...    Известният с оперативния си прякор агент Иван в Държавна сигурност министър засегна въпроса за системата – как нямало интеграция, пък били изхарчени милиони, без да засегне кой носи отговорност за разпределението на финансови средства за интеграция и кой трябва да санкционира, когато пари не се харчат по предназначение. Вместо това Каракачанов обвини \"тези хора\" (бел. ред. – в стенограмата на правителственото заседание от 10 октомври министърът използва думите \"тази част от обществото\" ), визирайки малцинствата, че лъжат, живеят от измами и не работят. Същевременно той обяви, че сегашното правителство направило немалко неща, но ако се приложели по-твърди мерки, веднага гръмвали \"псевдоевропейски политици\" и защитници на човешките права. : Тази част от обществото я създаде Каракачановата част от обществото - политиците, за които е много по-добре с по едно кебапче да купуват гласове.   Сатанизират ни, търпим тежки загуби. Нашият разговор с тях няма да се състои през медиите, а в съда. Има определени групи от хора, които имат определени интереси, искат да ни вкарат в режим на обяснение. Това заяви директорът на \"Джи Пи Груп\" Владимир Житенски. Той обаче отрече, че изказването на премиера Бойко Борисов да бъдат извадени от всички обществени поръчки провокирало реакцията на компанията да се оттегли от проектите за строеж на тунел \"Железница” и обновлението на линията на трамвай номер 5 в София. : Поименно, г-н Житенски, поименно ...  лед смъртта на 29-годишния Адриан Петков, който не дочака трансплантацията на бял дроб, стана ясно, че трима пациенти от листата на чакащите за подобна трансплантация са починали през последните две седмици. Това съобщи новият директор на Агенцията по трансплантация д-р Михаил Христов. : И ако чакат на държавата, няма да дочакат ...  Писали ли сте някога думата \"уголемяване\" в сайта на Народното събрание? Най-вероятно не, но и със сигурност нямаше да откриете това, което търсите. : Е, да - даже и в това не са големи ...  От БСК недоволстват, че от края на август тази година до този момент Агенцията така и не обясни „ясно и честно“ какви са причините за срива на регистъра, кои са виновните и какви са мерките, които ще се приложат, за да не се повтори това. : Много искат ...   Финансовите отчети на малко над 15 000 фирми са били заверени от независими одитори през миналата година. При между 200 000 и 300 000 действащи предприятия у нас това е изключително нисък брой, отбелязаха от Института на дипломираните експерт-счетоводители (ИДЕС). : Те ме лъжат, че ми плащат, аз ги лъжа, че им работя ...  Сигнал за отвратителни условия в блок 7 в Студентски град изпратиха студенти до медиите. В този блок трябва да живеят около 400 студенти. Според обяснения на отговарящия за поддръжката Никола Филчев (бел. ред. - да не се бърка с бившия главен прокурор) пред БНТ се оказа, че ремонт не се е правил от 1977 година - тогава, когато блокът започва да функционира. : Унивеситетът на живота даже обикновено не предупреждава ...  Партията на Валери Симеонов НФСБ официално обяви, че \"снема доверието си\" спрямо Волен Сидеров като председател на парламентарната група на \"Обединени патриоти\". : Двете страни на една и съща монета!  След сигнал на неправителствената организация \"Спаси София\" и след проверка от страна на една от двете големи частни телевизии у нас - bTV, бяха показани ключови промени в проекта за трамвайното трасе. Става дума за влагане на неподходящи материали - така наречените виброизолационни подложки за трамвайните релси, които да обират вибрациите, и по този начин да се намали вредното въздействие върху старите сгради в центъра на столицата. : Някой ден ще има ремонт пред къщата на някой от тези \"служители на данъкоплатците\" и ще стане смешно - с черен хумор от тяхна гледна точка!     Двама служители от техническия персонал на Софийската опера са извършили посегателството срещу Паметника на мира в Хирошима. Новината е била потвърдена от директора на Софийската опера и балет акад. Пламен Карталов. : Дори не става да кажеш, че имената на глупците висят по стените ...  Причината е тежка авария и невъзможност за ремонт на участък от напорния водопровод в свлачищен район край с. Добри дол. : Абсурдното е, че това беше обявено, след като вече трети ден там нямаше вода - хвала!   След като месеци наред проблемът със спрените белодробни трансплантации на българи в Европа беше замазван, управляващите се втурнаха да предприемат спешни мерки, а шефът на агенцията по трансплантации получи абсурдния срок от 24 часа да напише законови промени, които да улеснят максимално донорството в България. Така сложният проблем ще се решава на пожар, въпреки че за него се знае от миналата година. : А на университета на премиера т.е. Царя му трябваха 800 дни ...  Бившата кметица на \"Младост\" Десислава Иванчева и заместничката ѝ Биляна Петрова трябва да се съветват с адвокатите си извън следствения арест поради нарушена конфиденциалност там. Това съобщи бившият пиар на район \"Младост\" Петър Кърджилов. : Е не разбраха ли, че изгоряха, ами си играят на \"Али Макбийл\" и \"Костюмари\"?   Дори да бъде признат за виновен за жестокото убийство на телевизионната водеща Виктория Маринова в Русе, 21-годишният Северин Красимиров няма да получи максималното наказание от доживотен затвор без замяна при определени обстоятелства. Ако Северин реши да признае вина, процесът ще се гледа по съкратената процедура. В такъв случай присъдата ще е по-лека. \"Когато съдът определи като най-подходящо по вид наказанието доживотен затвор без замяна, не го налага, а наказанието доживотен затвор заменя с лишаване от свобода от 20 до 30 години\", пише в Наказателния кодекс (НК). Относно съкратената процедура, преди 9 години в Наказателно-процесуалния кодекс (НПК) бяха вписани изключения - че съкратено съдебно следствие не се допуска при умишлено причиняване на смърт или тежка телесна повреда, или когато осъденият е бил в пияно състояние. Само година по-късно обаче депутатите отменят този текст. \"За\" гласуват ГЕРБ, \"Атака\" и Синята коалиция, други в пленарната зала няма. : Който не си помни историята, е обречен да си повтаря грешките!  \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца, без грам майчинско чувство и грижа за тях. Просто ги използваха като инструмент за постигането на техните чисто материални цели\". Това заяви пред собствената си телевизия СКАТ вицепремиерът Валери Симеонов. : Отдавна беше ясно, че при политиците уврежданията са вирусна болест!  Няма постановен съдебен акт от Военния съд в Сливен за случая с четиримата български граничари от 2008 година. Това е нещо много важно, коментира правосъдният министър Цецка Цачева, която уточни, че и съдът в Страсбург не е приел жалба на семейството на убит турски рибар т.е. и от ЕСПЧ няма съдебен акт. : САЩ им спряха F-35, а ние освен да спрем метаните на Бойко пред Ердоган, какво друго? ", "date": "2018.10.19", "title": "Седмицата в абсурди (15 - 19 октомври)"}
{"url": "https://www.actualno.com/america/pompeo-nelegalnata-migracija-ot-meksiko-e-blizo-do-krizisni-razmeri-news_701035.html", "text": "  Държавният секретар на САЩ Майк Помпео заяви днес в мексиканската столица, че нелегалната миграция от южната съседка на Щатите е близо до кризисни нива, пише БГНЕС.     Думите му прозвучаха в момент, в който безкрайна върволица от хондуласци се подготвят да влязат в Мексико от Гватемала. Тяхната крайна цел е да пресекат и американската граница.   „Президентът Тръмп беше ясен по отношение на най-големия проблем, пред който се изправяме днес. Бързо се приближаваме до точката, която изглежда като момент от криза: рекорден брой на мигранти“, каза Помпео на мексиканския си колега Луис Видегарай в Мексико сити. Припомняме, че в резултат на непрекъснатия наплив откъм Мексико и поради насочващия се към Щатите керван от мигранти от Хондурас, Тръмп заплаши, че ще намали помощта за региона, ще разположи армейски части и ще затвори мексикано-американската граница, ако властите от другата страна на границата не спрат притока на хора.   ", "date": "2018.10.19", "title": "Помпео: Нелегалната миграция от Мексико е близо до кризисни размери"}
{"url": "https://www.actualno.com/balkani/makedonskite-deputati-shte-zasedavat-po-kysna-doba-za-promenite-v-konstitucijata-news_701040.html", "text": "  Заседанието на македонския парламент за конституционните промени ще започне в 22:00 часа българско време. Това съобщава македонският телевизионен канал “Нова TB“, цитиран от агенция \"Фокус\".     Все още остава неясно дали е събрано необходимото квалифицирано мнозинство от 80 депутати за гласуване на конституционните промени. Не ясно и дали е предвидено гласуване, или ще продължат дебатите по темата.   Според депутати от ВМРО-ДПМНЕ днешното парламентарно заседание е завършило, защото по правилник заседанията на парламента се провеждат от 11:00 до 18:00 часа местно време ( 12:00 до 19:00 часа българско време - бел. ред. ).\r\nПо-рано македонският премиер Зоран Заев заяви пред TV21, че  се правят опити за осигуряване на мнозинство от две трети. Премиерът каза, че той е гост в парламента и не коментира дали тази вечер ще има мнозинство за преминаване към промени на конституцията. На въпрос дали това значи, че все още няма мнозинство, Заев отговори, че и да го има, това трябва да се осигури в нормални условия.  ", "date": "2018.10.19", "title": "Македонските депутати ще заседават по късна доба за промените в конституцията"}
{"url": "https://www.actualno.com/europe/avarija-v-ruski-zavod-syobshtava-se-za-edin-zaginal-news_701051.html", "text": "  Труп на мъж бе открит след взрив по-рано днес във военния завод „Авангард” в град Гатчино, Ленинградска област. Това съобщи Министерството на извънредните ситуации в Русия, цитирано от ТАСС.     Открити са и две ранени жени, които спешно са настанени в болница. Под руините може да има още хора, твърдят от Министерството.   Като предварителна причина за произшествието се смята нарушение на технологичния процес при производството на пиротехническа продукция.   ", "date": "2018.10.19", "title": "Авария в руски завод, съобщава се за един загинал"}
{"url": "https://www.actualno.com/politics/dps-shte-podkrepi-vota-na-nedoverie-kym-pravitelstvoto-news_701038.html", "text": "  ДПС ще подкрепи вота на недоверие срещу правителството, но се разграничаваме от част от мотивите на БСП. Това заяви в ефира на bTV д-р Нигяр Джафер, заместник-председател на Народното събрание и член на Комисията по здравеопазване.     „Ние ще гласуваме и ще подкрепим този вот на недоверие заради безвремието в здравеопазването. Заради това, че се срива доверието в системата от страна и на лекари, и на пациенти. Заради това, че се чакат твърде дълго реформи и смели стъпки, които не се предприемат”   Д-р Джафер посочи, че е недопустимо България да е на първо място по смъртност и на последно по средна продължителност на живот в ЕС. По думите ѝ правителството решава постфактум проблемите в здравеопазването.\r\n„Например, сега хората, които чакат за белодробна трансплантация. Миналата седмица на пожар се решаваха проблемите на хората на хемодиализа. Следващите дни най-вероятно ще се решават проблемите на съдебните медици, защото те отказват да правят важни за МВР експертизи. Това се случва заради липсата на съгласие и експертен разговор на високо ниво”, каза зам.-председателят на парламента. Според нея повече от 10 години се говори за надпартиен консенсус в политиката на здравеопазването.  „Ние имаме надпартиен консенсус, че трябва да има електронно, само че сме в парадоксалната ситуация да имаме еврокомисар по дигитализацията, да нямаме елементарна информационна система в здравеопазването. Не може да се загърби партийния интерес. Днес беше припомнено на колегите от ГЕРБ, че те управляват 9 години през последните 10, но като слушаме дебатите, имаме чувството, че още управлява Орешарски, а той управлява само година и два месеца”, коментира д-р Джафер.   „Бяха допускани много грешки, една част от тях бяха заради незнание, други граничат с престъпление. Едно такова престъпление е кражбата на 1,3 млрд. по време на едно на правителствата на ГЕРБ, които бяха буквално откраднати, а бяха предвидени да се стартира реформа”, заяви д-р Джафер.", "date": "2018.10.19", "title": "ДПС ще подкрепи вота на недоверие към правителството"}
{"url": "https://www.actualno.com/society/novinite-naj-vajnoto-za-denja-19-oktomvri-news_701006.html", "text": "  Редакционният екип на представя най-важните новини за изминалия ден, 19 октомври.      След като премиерът Бойко Борисов призова вицепремиера си Валери Симеонов да сe извини за коментара по адрес на майката на деца с увреждания, реакцията на Симеонов не закъсня. \"Отново поредна кампания, провокирана от извадена от контекст фраза на мое изказване. Този път в едно компрометирано, наскоро разобличено в манипулации и лъжи телевизионно предаване. А Симеонов ги нарече \"кресливи жени\", които водят на протест.   Бавният процес на вземане на важни решения е проблем за Европейския съюз (ЕС) спрямо държави с лидери, които \"олицетворяват модел за вземане на еднолични решения\". Това заяви президентът Румен Радев в лекция на тема: \"Предизвикателства за сигурността пред Европа\", която изнесе пред \"Оксфорд юниън\", най-голямата общност за дебати в Университета в Оксфорд. В парламента започнаха дебатите по третия вот на недоверие към правителството, внесен от \"БСП за България\". Традиционно се започна с напрежение и размяна на реплики между управляващи и опозиция. От БСП се разгневиха, че премиерът Бойко Борисов и ресорният вицепремиер Валери Симеонов не присъстват в пленарна зала.      Северин Красимиров, който вече получи обвинение за убийството на телевизионната водеща Виктория Маринова, каза пред медиите, че съжалява за стореното и не може да повярва, че е извършил подобно престъпление. 4-годишната Таня от Сливен е диагностицирана с рядко генетично заболяване на черния дроб и спешно се нуждае от чернодробна трансплантация. Клиника в германския град Хамбург е готова да приеме детето и гарантира 96% успеваемост. От Фонда за лечение на деца обаче смятат, че детето може да бъде трансплантирано у нас. Документи за трансплантацията на момиченцето са подадени във Фонда за лечение на деца на 20 август,  а решението е взето на 10 октомври.    Дори да бъде признат за виновен за жестокото убийство на телевизионната водеща Виктория Маринова в Русе, 21-годишният Северин Красимиров няма да получи максималното наказание от доживотен затвор без замяна при определени обстоятелства. Ако Северин реши да признае вина, процесът ще се гледа по съкратената процедура. В такъв случай присъдата ще е по-лека. \"Когато съдът определи като най-подходящо по вид наказанието доживотен затвор без замяна, не го налага, а наказанието доживотен затвор заменя с лишаване от свобода от 20 до 30 години\", пише в Наказателния кодекс (НК), съобщава вестник \"Сега\". Мъжът бе изтеглен от метролинията и бе откаран в болнично заведение. Той има тежко нараняване на единия крак. Четиристранна среща на върха за съдбата на Сирия ще се проведе на 27 октомври в Турция, предава AFP. Турският президент Реджеп Тайип Ердоган ще посрещне в Истанбул държавният глава на Руската федерация Владимир Путин, президентът на Франция Еманюел Макрон и канцлерът на ФРГ Ангела Меркел. Съответната информация бе разпространена от говорителя на турския президент Ибрахим Калън. Това стана заради решението да даде независимост на украинската църква, което накара Москва да прекъсне връзките с църквата майка на православието.", "date": "2018.10.19", "title": "Новините: Най-важното за деня, 19 октомври"}
{"url": "https://www.actualno.com/politics/simeonov-ne-se-izvini-za-decata-s-uvrejdanija-poredna-kampanija-sreshtu-men-news_700984.html", "text": "  След като премиерът Бойко Борисов призова вицепремиера си Валери Симеонов да сe извини за коментара по адрес на , реакцията на Симеонов не закъсня.     \"Отново поредна кампания, провокирана от извадена от контекст фраза на мое изказване. Този път в едно компрометирано, наскоро разобличено в манипулации и лъжи телевизионно предаване.   За всички превъзбудени, но непрочели изказването ми, медии, предоставям оригиналния текст.\r\n\"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях.\"  Смисълът на изказването ми е, че с децата инвалиди се спекулира, дори и след като правителството прие законопроект и удовлетвори всички искания на майките. Очевидно в случая става въпрос за политическа кампания.   Маските паднаха, в общ хор реват БСП, АТАКА, някои лидери на протеста на майките и всякакви политически маргинали.\r\nА на всички превъзбудени по темата, искам да кажа, че в семейството си имам човек с тежка инвалидност, за когото полагам грижи, но когото никога няма да изкарам на показ, за да постигна политическа цел (сваляне на правителството).     \", написа Симеонов.   Припомняме, че вече над половин година правителството, от което Симеонов е част, така и не може да внесе в парламента необходимите законови поправки, поискани от майките. Става въпрос основно за искането им да има методика за индивидуална оценка на потребностите на хората с увреждания. \r\n\"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца, без грам майчинско чувство и грижа за тях. Просто ги използваха като инструмент за постигането на техните чисто материални цели\". Това заяви пред собствената си телевизия СКАТ Симеонов в коментар относно исканията на майките на деца с увреждания да има ред и адекватна държавна помощ. Именно този негов коментар предизвика призиви за оставката му.", "date": "2018.10.19", "title": "Симеонов не се извини за децата с увреждания: Поредна кампания срещу мен"}
{"url": "https://www.actualno.com/kustendil/folkloren-ansambyl-pautalija-predstavja-spektakyla-zapojali-zaigrali-news_700981.html", "text": "  Утре от 18:30ч. в Общински театър - Кюстендил ще се проведе Концерт на Фолклорен танцов ансамбъл \"Пауталия\".     Концертът-спектакъл е наречен и е посветен на 35-годишнината от създаването на танцовия ансамбъл. за всички желаещи да се потопят в магията на фолклорното изкуство, а целта на ансамбъла е да види блясъка в очите на хората и аплодисментите на публиката, за която танцуват, добави за кореспондент от града на , Валентин Кенов - създател и художествен ръководител на ансамбъла.  Създаден през 1985г., през дългогодишното си съществуване, фолклорният ансамбъл радва и топли душите на своите зрители с концерти и турнета във всички големи градове в страната. Призвание за професионализма на ансамбъл \"Пауталия\" са многобройните покани за участия в престижни фестивали в чужбина - Югославия, Русия, Украйна, Унгария, Чехия, Словакия, Полша, Белгия, Франция, Италия и др.\r\nПосланието на ансамбъл \"Пауталия\" е \"Изкуството ще спаси света!\", а организатор на събитието е НЧ \"Пауталия 2008\" - допълни още В. Кенов - председател на читалището.", "date": "2018.10.19", "title": "Фолклорен ансамбъл \"Пауталия\" представя спектакъла \"Запояли заиграли\""}
{"url": "https://www.actualno.com/plovdiv/72-chasa-arest-za-shofiora-na-avtobusa-blysnal-majka-s-dete-na-peshehodna-pyteka-v-plovdiv-news_700987.html", "text": "  Районна прокуратура-Пловдив привлече като обвиняем и задържа 47-годишният шофьор, управлявал автобуса от вчерашния инцидент в „Тракия“. Тогава при пресичане бе блъсната 34-годишна жена с бебе в количка. Майката е в болница с опасност за живота с черепно-мозъчна травма, фрактура на таза и други наранявания. Детето й не е пострадало при произшествието.     Мъжът е обвинен в причиняване на пътнотранспортно произшествие по непредпазливост. Шофьорът е задържан за 72 часа с постановление на наблюдаващия прокурор. Той е привлечен като обвиняем за това, че е нарушил правилата за движение при управление на моторно превозно средство и причинил по непредпазливост средни телесни повреди на 34-годишната жена, като деянието е извършено на пешеходна пътека – престъпление по чл. 343 ал.3 във вр. ал.1 във вр. чл. 342 ал.1 пр. 3 от Наказателния кодекс.   Към момента се изясняват обстоятелствата по случая. Извършени са оглед на местопроизшествието, разпити на свидетели, назначена е автотехническа експертиза и други, които да установят с точност механизма на настъпване на пътнотранспортното произшествие. 47-годишният водач не е осъждан, а тестовете с техническо средство за алкохол и наркотични вещества са отрицателни. Срокът за разследването е двумесечен.", "date": "2018.10.19", "title": "72 часа арест за шофьора на автобуса, блъснал майка с дете на пешеходна пътека в Пловдив"}
{"url": "https://www.actualno.com/smartguide/vivaclub-ili-zashto-da-si-lojalen-nosi-golemi-privilegii-news_700893.html", "text": "  Ако и вие сте от хората, които смятат, че лоялността е благородна черта, присъща не само за далечните рицарски времена, то имаме чудесна новина за вас - не сте единствените! Дори в наши дни това качество се цени, а долните редове ще ви убедят в това!     Какво имаме предвид?\r\nАко сте частен клиент, използвате една или повече услуги на през последните 6 месеца и сте редовен платец за същия период, вие категорично спадате в графата \"лоялни клиенти\" и вече сте част от . Като член на клуба вие получавате персонална лоялна карта.\r\nТя от своя страна ви носи множество отстъпки при пазаруване в магазини на или в обектите на всички настоящи и бъдещи партньори на компанията. Така например ще можете на само да закупите мобилен апарат с отстъпка, но и да ползвате намаления за различни услуги и продукти, предоставени от различни брандове в цялата страна в над 1500 обекта.  Как можете да заявите своята карта, разберете от Милена и Румен в новото видео от рубриката ни . ", "date": "2018.10.19", "title": "VIVAClub или защо да си лоялен носи големи привилегии "}
{"url": "https://www.actualno.com/starazagora/150-signala-na-goreshtija-telefon-v-stara-zagora-news_700970.html", "text": "  Близо са подадени безплатния Горещ телефон на Община Стара Загора - 0800 157 37, за периода от 15 до 18 октомври. Над 40 са сигналите за неправилно паркиране на моторни превозни средства.     Постъпило е оплакване, че шофьор на автобус по линия № 2 не спира на няколко автобусни спирки, за което е санкциониран съгласно Вътрешния правилник на “Тролейбусни и автобусни превози” ЕООД. Има сигнали за замърсяване на междублокови пространства, за чупене на пейки в детска площадка, системно хранене на бездомни животни и за безпризорни кучета. Информацията за четириногите е насочена към . При сигнал за силен лай на домашно куче са съставени два акта за установяване на административно нарушение на собственика на животното – за нарушаване на спокойствието на съседите и за липса на Административен паспорт. След обаждания на Горещия телефон е отремонтирано улично осветление, обезопасени са шахти, почистен е участък от канала.\r\nОбщина Стара Загора е отреагирала на сигналите, за които има правомощия, а останалите са насочени към компетентните органи. На гражданите е върната обратна информация. ", "date": "2018.10.19", "title": "150 сигнала на Горещия телефон в Стара Загора"}
{"url": "https://www.actualno.com/politics/ninova-g-n-borisov-tozi-pyt-veche-trjabva-da-poiskate-ostavkata-na-simeonov-news_700983.html", "text": "  \"Г-н Борисов, този път с извинение няма да спасите положението. Достатъчно си играхте с мъката на тези хора\". Това написа лидерът на БСП Корнелия Нинова в социалните мрежи.     \"Първо плакахте от тъжната история на една майка, която след това поиска лично да ѝ се извините за унизителното ви отношение към нея и избяга от вашите сълзи чак в Холандия. После се извинявахте за вашите думи - \"да ми се махнат от главата\". Уволнихте си министъра на труда, за да си измиете ръцете, не ви мина номерът и го върнахте. Сега казвате- език мой, враг мой. Хайде стига с този театър!\"- коментира тя. По думите й всичко, което правят управляващите в последните месеци с хората с увреждания не е грешка на езика, то е недопустимо отношение към болни, слаби и нещастни българи. Според нея единственият адекватен отговор е оставката на Валери Симеонов. \"Ако не му я поискате, значи сте съгласен с него\", категорична е тя.   ", "date": "2018.10.19", "title": "Нинова: Г-н Борисов, този път вече трябва да поискате оставката на Симеонов"}
{"url": "https://www.actualno.com/europe/poradi-sushata-reka-rejn-e-dylboka-edva-77-sm-news_700990.html", "text": "  Месеците на суша доведоха нивото на река Рейн до рекордно ниски показатели – в момента тя е „дълбока“ едва 77 см. Спадът на нивото на реката разкри бомба от Втората световна война и принуди операторите на воден транспорт да спрат корабите поради опасността да не заседнат.     Нивото на Рейн в петък беше 77 см., което е с 4 см. по-ниско от предишния рекорд – 81 см. през 2003 г., съобщиха властите по водоснабдяването в Кьолн.   Въпреки че следващата седмица се очакват валежи, според прогнозите това няма да направи нивото на водата в реката достатъчно високо. Медиите припомнят значението за германия на този много важен воден път, който е и ключова транспортна връзка с Холандия и Франция, предаде БГНЕС.\r\nТоварните кораби намаляват товара си, за да могат да се промъкват.  Пътническите кораби, свързващи Кьолн и Майнц са спрени от понеделник.   В същото време пресъхналото речно корито разкрива пред погледа множество свои „тайни“, прикривани досега от водите. Сред тях е и 50-килограмова бомба от Втората световна война, която ще бъде обезвредена и отстранена през близките дни.", "date": "2018.10.19", "title": "Поради сушата река Рейн е „дълбока“ едва 77 см"}
{"url": "https://www.actualno.com/cite/ot-carja-sym-nauchil-edno-neshto-ot-tozi-universitet-deto-mi-se-podigravat-njakoj-pyt-na-takiva-sreshti-ne-jam-news_700957.html", "text": "  Това каза премиерът Бойко Борисов в отговор на въпрос какво е било основното блюдо на масата, предназначена за него по време на 12-ата среща на върха Азия - Европа (АСЕМ). Той уточни и, че не яде, а ходи с чаша ръка и слуша какво говорят другите, за да разбере повече за отношенията между тях.     Борисов похвали организацията на събитието и каза, че така са били организирали нещата, че деловите срещи между отделните държави да преминават възможно най-бързо и ползотворно.", "date": "2018.10.19", "title": "От Царя съм научил едно нещо, от този университет, дето ми се подиграват някой път - на такива срещи не ям"}
{"url": "https://www.actualno.com/kustendil/10-pojara-ugasiha-v-kustendilska-oblast-news_700898.html", "text": "  Вчера екипи на РСПБЗН са гасили 10 пожара в Кюстендилска област, което е с 3 повече от 17 октомври. Поради бързата реакция на противопожарните екипи не са нанесени материални щети.     9 от пожарите са възникнали поради небрежно боравене с открит огън. Припомняме, че тази седмица в Кюстендил, поради небрежно боравене с открит огън, изгоряха 8 декара земя - 4 от които бяха с широколистна гора.   Вчера възникнал пожар в апартамент в Кюстендил. Той е причинен поради строителни работи - отстранявани са тръби за парно отопление. Изгорели са кухненски ъгъл, дограма, опушени са стени. По случая е започнато досъдебно производство в РУ Кюстендил, уведомен е дежурен прокурор, предаде за кореспондент на от града, К. Табачка.", "date": "2018.10.19", "title": "10 пожара угасиха в Кюстендилска област"}
{"url": "https://www.actualno.com/europe/cheshkata-policija-izze-10-mln-evro-ot-hakeri-probili-sistemite-na-mvnr-news_700994.html", "text": "  Чешката полиция е иззела 200 млн. крони (около 10 млн. евро) по време на обиските на осем граждани на Русия и Виетнам, обвинени за хакерска атака срещу регистрационните системи на МВнР. Целта на проникването в системите на чешкото дипломатическо ведомство била подаване на молба за получаване на разрешения за престой в Чехия, съобщи чешкото радио, цитирано от БГНЕС.     Освен парите в брой от намиращите се в предварителния арест са иззети автомобили и недвижими имоти на стойност 70 млн. крони. При обиските били открити и други сериозни улики срещу тях.   Във вторник чешките медии съобщиха, че на 18 септември по подозрение за \"незаконно навлизане в регистрационните системи, предназначени за подаване молби за разрешение за пребиваване в Чешката република, осем души от Руската федерация и Виетнам бяха задържани от полицията\". Те са \"се намесили в работата на чешкото външно министерство\" и реализирали печалба в размер на \"няколкостотин милиона корони\".\r\nРуското посолство в Прага публикува в сряда свой коментар по случая. Руснаците сред арестуваните са четирима.  ", "date": "2018.10.19", "title": "Чешката полиция иззе 10 млн. евро от хакери, пробили системите на МВнР"}
{"url": "https://www.actualno.com/healthy/izbraha-lekar-na-godinata-news_700937.html", "text": "  Акад. Дамян Дамянов е лекар на годината. Това обяви председателят на УС на Българския лекарски съюз д-р Иван Маджаров, предаде репортер на БГНЕС.     „Тази вечер той ще бъде награден със златния знак на БЛС. Този знак се изработва в монетния двор”, заяви д-р Маджаров.   Той обясни, че носителят на тазгодишната награда е хирург и ръководител на Клиничния център по гастроентерология в Медицинския университет в София.\r\nРъководството на БЛС му присъди наградата за издаването на 23-томното ръководство по хирургия, което е минало под негова редакция и то обхваща всички области на хирургията, както и „Анестезиолозия и интензивно лечение”, „Онкология” и „Урология и гинекология”. Призьорът също така е и автор на 2 изобретения в медицината.  От 1998 г. до 2015 г. е председател на Съюза на учените в България, а от 2012 г. е академик на Българската академия на науките, а от 2013 г. и неин зам.-председател. Акад. Дамянов е автор и съавтор на над 30 учебника и научни монографии и над 250 публикации в български и чуждестранни списания.   ", "date": "2018.10.19", "title": "Избраха лекар на годината"}
{"url": "https://www.actualno.com/curious/4-neshta-s-koito-jenite-otblyskvat-myjete-bez-da-znajat-news_700947.html", "text": "  Мъжете са от Марс, а жените от Венера, когато става въпрос за връзки. Много често ние смятаме, че определено поведение е правилно, но всъщност представителите на силния пол са на друго мнение.     Ето няколко начина, с които жените саботират собствените си връзки. Преди да ги прочетете, се запитайте „Колко от тях правя или съм правила?“    Типично един мъж може да каже или направи нещо, без да се замисли много. От друга страна ние сме склонни да прекарваме часове, дискутирайки с приятелките си нюансите на това, което е казал той или е направил. Те ще разгледат всяка част от комуникацията. Беше ли съобщение? Имаше ли усмихнато личице? Кога е писал? Колко съобщения е пратил този ден?  Знаем, че е трудно да не премисляте нещата, когато излизате с някого, особено ако той не е най-добрият в изразяването на чувствате и емоциите. Ако не ви е писал днес или не прави дългосрочни планове, просто се пуснете по течението. Той най-вероятно е зает или има лош ден, или седмица. Не знаете. Не прекалявайте с прекалено анализиране, защото по този начин само вредите на връзката си.    Много хора започват връзки прекалено бързо и инвестират в тях, когато все още не познават добре човека.    Животът ви не трябва да се върти около някого, когато сте срещнали преди един месец. Живели сте толкова дълго време сами и то добре, затова не спирайте да правите това, което обичате и не забравяйте за останалия си живот Отчаянието е основна причина, заради която много мъже отхвърлят жените. Това показва, че сте несигурна и имате ниско самочувствие, а също така, че имате нужда от постоянно одобрение. Ако той е излязъл с приятели, оставете го спокойно да се забавлява. Не проверявайте социалните мрежи, за да видите какво прави, нито пък не го заливайте със съобщения.    Да се опитвате да промените някого не е рецепта за щастлива и здравословна дългогодишна връзка. Няма ищо лошо в това да окуражавате някого да бъде най-добрата версия на себе си или да му помогнете да види други опции. Но никой мъж не иска неговата „майка“ да му казва какво да прави и какво върши грешно. Ако имате нужда да критикувате някого заради това, че не живее според вашите очаквания, сте с грешния човек. Бихте ли искали някой друг да прави същото с вас?   ", "date": "2018.10.19", "title": "4 неща, с които жените отблъскват мъжете без да знаят "}
{"url": "https://www.actualno.com/crime/povdignaha-obvinenie-na-myja-opital-da-iznasili-advokatka-v-sofija-news_700956.html", "text": "   Това съобщиха от пресцентъра на Прокуратура на Република България.     Под ръководството и надзора на Софийска районна прокуратура е образувано и се води досъдебно производство, в хода на което към наказателна отговорност е привлечен Е. Костов на 35 години.   Той е обвинен за това, че на 18 октомври 2018 г. около 15.00 часа в град София, бул. „Цар Борис III“ 212, в офис, използван за нуждите на адвокатска кантора, е направил опит да изнасили адвокат В. Владова, като я принудил към това със сила – вкарал я в санитарното помещение, натиснал я към земята по главата, запушил ѝ устата и започнал да я души, след което ѝ нанесъл удари през лицето.\r\nОпитът е останал недовършен по независещи от дееца причини – пострадалата Владова оказала съпротива на Костов. Към момента Костов не е осъждан.  Предвид високата обществена опасност на деянието, наблюдаващият прокурор е постановил задържането на обвиняемия за срок до 72 часа, като е разпоредено привеждането му в сградата на СРС на 22 октомври 2018 г. за разглеждане на искане за вземане спрямо него на мярка за неотклонение „Задържане под стража“.   ", "date": "2018.10.19", "title": "Повдигнаха обвинение на мъжа, опитал да изнасили адвокатка в София"}
{"url": "https://www.actualno.com/viewpoint/genetika-na-getoto-zashto-severin-stana-ubiec-news_700896.html", "text": "  Започва да битува твърде рискована теза за убиеца на Виктория Маринова - че Северин Красимиров , понеже, по думите на адвоката му, баща му бил крадец; крал цветни метали цял живот, а накрая се самоубил в затвора, като освен това други негови роднини \"пиели успокоителни хапчета срещу гняв\".     Психологията отдавна се е отказала от старовремски тези, според които престъпниците имат определен размер на черепа, унаследена агресивна кръв и т.н. Знае се следното: че генетичната предразположеност винаги съществува, но това, което я отключва, неизменно е средата. И всъщност нещото, за което трябва да се говори, не е някаква биологична избухливост, смахната склонност към убийство - никой в рода на Северин не е убивал, кражбите са едно, а отнемането на живот и то по брутален начин съвсем друго. Много по-опасно е друго - генетиката на гетото. \r\nВ която се унаследяват не само обичайните демографски и социални примери - живот на помощи, ориентирана към държавни добавки висока раждаемост, ранно обучение в просене, а при по-смелите и оправни младежи кражби. Генетиката на гетото предразполага в широкия смисъл към общото усещане за безнаказаност, живот в една свобода на джунглата, в която благоденствието ти зависи от това, дето успееш да докопаш. Всяко излизане от гетото е излизане в режим на улов: окото започва да придобива онзи опит, който ти казва кое може да се вземе, как може да се придобие, гради особена находчивост, която превръща всичко онова, което за едни е градски пейзаж, в необходим ресурс за други. Понякога, оказа се, този улов е смъртоносен.\r\nАко нездравото любопитство ви е отвело към профила на Северин в социалните мрежи, вие няма как да не сте забелязали, че този човек всъщност никак не изглежда луд (да, от Facebook може да се прецени много, ако не беше така, Cambridge Analytica нямаше да се превърне в световен скандал). Оттам някак си прави впечатление следното: по всяка вероятност Северин не е смахнат психопат, просто е много, много, много тъп. Селфита, айфони, пръснати банкноти от евро и истинско въплъщение на онази болест, от която боледува не само той, а цялото тийн поколение: дълбоко преживяван, разтърсващ нарцисизъм. Светът е виждан като твоя екстензия. Породен е не от собствената си история и многообразието си, а от твоята личност, служи за задоволяване на твоята личност, реферира се спрямо твоята личност и би изгубил всякакъв смисъл без твоята личност. В това отношение убийството, извършено от Северин има много по-голям досег с примитивизма, бруталния нарцисизъм, хипертрофията на егото, които са съвременна патология.  Това, че той заслужава тежка присъда, е безспорно. Но тук идва неизменно въпросът за организациите, посветили се на работа с малцинствата. Скоро ще станат 20 години на лукративно усвояване на средства, а единственото, което направихте, бе да четете пресата и назидателно да размахвате пръст на всеки, който ползва думата циганин, вместо думата ром. И сега си мисля следното: нека ромите останат роми, вие обаче сте абсолютни цигани. Които осъществиха брутална кражба, която е много по-тежка от свиването на цветни метали и битовото джебчийство - вие откраднахте цяла политическа адженда. Ромите продължиха да живеят като цигани и дори не разбраха, че съществуват едни хора, които съдят поголовно всеки журналист, който ги нарича с различно име. Те обаче останаха в гетата, задълбочиха живеенето по маргиналиите, а към тях впрочем се присъединиха и много българи, които са точно толкова социално изключени, колкото и те. И ако \"Биволъ\" тръбяха, че убийството на Виктория Маринова е следствие от разследването на \"Джи Пи Груп\", никой не каза нищо за колективната вина на НПО-та и разбира се, държава, която отдавна е разбрала, че докато може да си осигури глас срещу кебапчета, няма никакъв смисъл да изважда от близо милионната дупка онези, които ще се притекат на помощ, когато стане нужда.\r\nКой уби Виктория Маринова? Много повече хора от един Северин Красимиров. Които ще лежат до живот - но на дивана и с чувството за добра политическа кариера.  Райко Байчев     ", "date": "2018.10.19", "title": "Генетика на гетото - защо Северин стана убиец? "}
{"url": "https://www.actualno.com/society/odmvr-sofija-shte-podpomaga-dvijenieto-na-mps-na-am-trakija-news_700952.html", "text": "  На 19 октомври на АМ “Тракия“, в участъка на км 17 – 20, в посока Пловдив се въвежда реверсивно движение в две ленти в една посока, като лента за движение на моторни превозни средства е обособена и лентата за аварийно спиране. Същото се отнася и за 21 октомври в посока София. За съдействие на водачите ще има екипи на КАТ – Пътна полиция, съобщиха от МВР.     На АМ “Хемус“, в участъка на км 31 преди „Витиня“ в посока Варна, има затруднение на движението на моторни превозни средства, поради факта, че в тунела са обособени по една лента за движение в двете посоки. Това е предпоставка за образуване на колони. На място ще има автопатрул за съдействие на водачите.   На 21 октомври, км 41 преди „Ечемишка“ в посока София, се обособява стесняване на лентите на движение с допълнителна вертикална маркировка /бализи/. Служители на Пътна полиция ще спират периодично движението на моторни превозни средства, с цел недопускане създаването на предпоставки за престой вътре в тунелите „Ечемишка“ и Топли дол“. Възможно е да се образуват колони от изчакващи автомобили.\r\nОт ОДМВР-София призовават шофьорите да се движат с повишено внимание и със скорост, позволяваща безаварийно спиране.  ", "date": "2018.10.19", "title": "ОДМВР - София ще подпомага движението на МПС на АМ \"Тракия\""}
{"url": "https://www.actualno.com/society/ognjan-minchev-evropa-ne-e-konsumatorsko-obedinenie-a-otechestvo-s-tradicii-news_700912.html", "text": "  Политологът Огнян Минчев посвети дълъг пост на проблема за Европа и елитаризмът на десните, които са традиционно представят европейската ни принадлежност. Ето какво написа той:     \"Ирония и съжаление изпитвам когато виждам на черното да се казва бяло с ограничени идеологически и политически цели. Ирония, защото наблюдавам как момчетата от младежкия консервативен клуб - подобно на всички млади хора - искат да се утвърдят в обществен дебат срещу батковците на статуквото. И как тези батковци в 40-те и 50-те си години яростно им помагат по-бързо да постигнат целта си. Смешно е, но е човешко - така върви светът. Съжаление, защото за пореден път хората, които носят интелекта, способен да спаси България от поредно отпадане от цивилизования свят, воюват за едно статукво, което у нас се е саморедуцирало до има няма 2 на сто от гласуващите избиратели.   Тъй като участвах в дискусията за \"Европа на отечествата\", сигурно принадлежа на някоя от еднакво грозните, макар да претендират за различност \"консервативни задници\". Така ми се пада, въпреки, че съм критичен към Орбан - когото някои консерватори ентусиазирано хвалят. И Бойко Василев, и Димитър Стоянович - те сигурно са откъм същата страна, въпреки, че не са много сънародниците ни, които са допринесли колкото тях за европейската кауза в България. Но това не е важно. Важното е шепата хора с особен манталитет за изключителност, които докараха българската демократична общност до положение да се бори за 50-100 хиляди гласа - но пък какви елитарни и идеологически чисти гласове! - отново да излязат прави. Да излязат прави, че само тяхната визия за Европа е единствено правилната. Да излязат прави, че всички, които не вярват \"в синевата на дъгата\" (Румен Димитров) всъщност са консервативни задници, съратници на Дудука и бялата Златка. Да посочат назидателно, че всеки, който не ръкопляска ентусиазирано на Истанбулската конвенция, всъщност тайно или явно злорадства в полза на Путин в случая \"Скрипал\". Високомерният елитизъм, с който тези хора раздават определения и обвинения всъщност произтича от твърдото им убеждение, че те са легитимно представляващите Европа в тази затънтена балканска провинция, а всеки, който се осмели да не се съгласява с тях за всичко всъщност иска да \"отвлече\" Европа или да откъсне България от Европа. Как смятат тези господа да защитят Европа и европейска България след като се разбират само помежду си като лидери на 2 на сто от българските избиратели? Ех, нека са 2 на сто - но пък колко са прави и безгрешни\", политологът Огнян Минчев.\r\n\"И две думи за \"Европа на отечествата\". Седях си там, в задницата на лукавия консерватизъм. Бойко Василев бе до мен, а до него - Димитър Стоянович. Известни противници на обединена Европа, не ли? Не ги знам тях двамата какво ги доведе - скритият афинитет към Дудука и Орбан, или желанието да проблематизират въпрос, който се предполага да е вече решен. И как е решен? От едната страна са умните, благородните, прогресивните привърженици на обединена - интегрирана Европа. От другата - тъпанарите, националистите и задниците - бутащи се в авангарда на консервативния заговор. Мен лично ме доведе желанието да говоря за Европа като отечество. Отечеството е традицията, познанието и емоцията да принадлежиш към определена общност. Отечеството е идентичност - и респект към идентичността.  Аз съм привърженик на обединена Европа като отечество. Аз не споделям визията за Европа като образец за една утопична глобална общност на комерсиално-потребителски ентусиазъм, подкрепен от културната утопия на еректирали мацинства, борещи се за специални привилегии спрямо тъпаците от традиционните все още мнозинства. Не желая Европа да се окаже за кратък исторически период домакин на половин Африка, не желая да участвам в експеримент, който да преодолява насилствено националното деление на Европа чрез инжектиране на конски дози мултикултурализъм. Искам европейските нации да се слеят в една общност еволюционно, следвайки логиката на своята обща идентичност и общия си интерес - дори това да отнеме повече време и търпение.   Един мастит професор сред 2-та процента снизходително бе определил Саграда фамилия в Барселона като вид туристически кич, сравним сигурно с Дисниленд. Съжалявам, аз не принадлежа на неговата Европа - обединена или не. Аз принадлежа на Европа, която вижда духа на собственото си израстване през вековете в Саграда фамилия. Затова не ми е безразлично дали преминаващите покрай Кьолнската катедрала са дошли да й се поклонят, или да се облекчат върху стените й. За мен Европа не е първообраз - или образец на нечий въображаем глобален свят. Европа е уникално творение на човешката цивилизация. Вярата в Христа създаде свободния - отговорния човек, скулптирал личността си в закритите - интимните душевни пространства на \"средните\" - на \"тъмните\" векове на Европа.\r\nКултурната вълна на Просвещението пренесе тази вътрешна свобода и отговорност в обществените пространства на модерната икономика и на политическата демокрация. Европа създаде обществено организирана мяра за справедливост, за солидарност, за ефективност и хуманност. Европа е цивилизация - тя не е опитно поле за неврастеници, които настояват субективният им произвол да получи статут на обществено-политическа норма, и то веднага. Европа е грешила, полудявала е в плен на братоубийство, на нацистка и болшевишка истерия, лицемерно се е примирявала с човеконенавистните силни на деня, но е оцелявала. Затова европейското обединение носи огромен ценностен - хуманистичен заряд. То обединява основателя - Робер Шуман, силно религиозен католик и републиканец секуларист, и Даниел Кон Бендид - бунтар, който не винаги знае какво иска, но го иска веднага.    Днес Европа се намира в период на изчерпване на един конкретен формат на своето обединение. Затова интегрална Европа трябва да бъде предоговорена - по възможност в полза на всички. Аз мисля, че един възможен формат е Европа като отечество. Нищо, че някому това може да се види като надничане от задницата на нечий консерватизъм. Не се титулувам - нито като либерал, нито като консерватор. Откъдето и да надничам, използвам собствената си физиономия. Надявам се тя да не изглежда толкова арогантно като на носител на нечия уникална истина. Въпреки, че в известна степен принадлежа на горепосочените 2 процента. По-скоро във времето, когато те бяха 20, 30, 50 на сто\", завърши Минчев.   ", "date": "2018.10.19", "title": "Огнян Минчев: Европа не е консуматорско обединение, а Отечество с традиции"}
{"url": "https://www.actualno.com/goodnews/24-malki-carski-orleta-izletjaha-uspeshno-ot-gnezdata-si-tazi-godina-news_700960.html", "text": "  Тази година броят на двойките царски орли нарасна с още една и след три години без промяна в числеността на популацията, те вече наброяват 29. През пролетта загнездиха 21 от тях. Голям процент от птиците пристъпиха към размножаване много рано, около средата на март. От друга страна, седем от традиционно размножаващите се двойки започнаха да гнездят много късно – едва в средата на април, най-вероятно заради резките промени във времето, които бяха често явление тази година, съобщиха от БДЗП.     През 2018 броят на малките у нас е 24. Средният гнездови успех е 1.14 излетели малки на гнездяща двойка, което е близо до стойността за последните три години – 1.2 малки на гнездяща двойка. Това е много добър показател и дава надежда за увеличаването на популацията на вида в България. При три от двойките малките излетяха между 25-ти и 31-ви август, което е рекорд за късно излитане на птици, на само за популацията у нас, но и по света.   В Европейска Турция мониторингът на двойките царски орли се осъществява от екип на БДЗП и Doğa Derneği/ BirdLife Турция. Гнездовият успех на вида там е много висок – 1.4 излетели малки на гнездяща двойка. За сравнение миналата година той бе 1.36 малки, а през 2016 - 0,98. Като цяло тракийската популация на вида все още е в процес на увеличаване, като в момента наброява между 80 и 90 двойки.", "date": "2018.10.19", "title": "24 малки царски орлета излетяха успешно от гнездата си тази година"}
{"url": "https://www.actualno.com/tennis/uimbyldyn-oficialno-vyvede-tajbrek-no-ne-kakyv-da-e-news_700962.html", "text": "  От 2019 година решаващият сет във всички видове надпревари от \"Уимбълдън\" ще приключва в тайбрек. Това обявиха официално от ръководството на турнира.       Досега, в цялата история на най-известното тенис състезание в света, решаващите сетове бяха \"отворени\" – играеше се до два гейма разлика. Става въпрос за случаите, при които мач се решава в трети сет – при дамите, юношите и девойките, както и при двойките, или в пети сет – при мъжете. Тайбрекът на \"Уимбълдън\" обаче ще е по-специален – ще се играе при резултат 12:12 гейма, тъй като, според ръководството на турнира, така хем ще има възможност някой да вземе превес, като покаже, че е малко по-силният, хем мачовете няма да се проточват прекалено много. \"Обикновеният\" тайбрек се играе при 6:6 гейма.\r\nОт All England Lawn and Tennis Club уточняват, че решението е взето след анализ на последните 20 издания на турнира и след множество консултации с играчи и официални лица.  С тази промяна \"Уимбълдън\" става вторият турнир от \"Големия шлем\", в който има тайбрек. Такъв се играе на US Open, но обикновен, а Australian Open и \"Ролан Гарос\" си остават с отворен край при решителен за изхода на мача сет – два гейма разлика.", "date": "2018.10.19", "title": "\"Уимбълдън\" официално въведе тайбрек - но не какъв да е"}
{"url": "https://www.actualno.com/politics/v-svoja-lekcija-v-oksford-radev-namekna-che-avtoritarizmyt-ima-predimstva-news_700878.html", "text": "   . Това заяви президентът Румен Радев в лекция на тема: \"Предизвикателства за сигурността пред Европа\", която изнесе пред \"Оксфорд юниън\", най-голямата общност за дебати в Университета в Оксфорд.     \"Тези лидери могат да вземат решение за нещо тази вечер и да го изпълнят още на следващата сутрин, докато в ЕС това може да отнеме месеци и дори години. Водил съм продължителни дебати с моите колеги президенти и лидери на страни от ЕС. \", заяви Радев.   Интересен аспект от думите на Радев е и мнението му, че . Той каза и, че ЕС страда от неспособност да реализира очакваните от европейските граждани реформи.\r\n\"Нашето единство се подкопава от големи стратегически играчи отвън, които използват подкрепата в областта на сигурността, условията за търговия, евтината доставка на енергия и привлекателните възможности за инвестиции, за да стимулират развитието на двустранни отношения с европейските държави, вместо да третират ЕС като единна общност\", добави още президентът. Той изрази съмнение, че е възможно ЕС \"да вземе сигурността си в свои ръце\", без американска военна подкрепа. \"Операцията в Либия през 2011 г. разкри съществен европейски дефицит в системите за командване и управление, разузнаването, боеприпасите с висока точност, презареждането във въздуха и стратегическата мобилност. Това е дефицит, който все още не е преодолян\", аргументира се българският държавен глава.  Иначе, като основни трудности през ЕС Радев посочи мигрантската криза и разликата в стандарта на Източна и Западна Европа. Българският президент видя в \"политиката на отворени врати\" на Европа разрушителен ефект върху страни от Третия свят, тъй като младите им хора търсели път към Стария континент.   В отговор на въпрос на студент за възможността Турция да се присъедини в перспектива към ЕС, Румен Радев подчерта, че би могъл да цитира европейски лидери, според които Турция се отдалечава от европейските ценности, но Турция е важен съсед и партньор на България. Ние бихме желали да видим Турция като просперираща страна, в която демократичните принципи са дълбоко вкоренени в нейното управление, заяви Румен Радев. Президентът призова за съхраняване на конструктивния и открит диалог на ЕС с Турция, който ясно откроява критериите за членство и приема, че то се постига от тези държави, които могат да ги могат изпълнят.", "date": "2018.10.19", "title": "В своя лекция в Оксфорд Радев намекна, че авторитаризмът има предимства"}
{"url": "https://www.actualno.com/smolyan/turizmyt-ni-e-na-edno-nivo-s-portugalskija-tvyrdi-zamestnik-ministyr-news_700901.html", "text": "  \"Има много важна тенденция, която е в процес на отчитане от министерството. Това е, че септември вече е в сезона на лятото. За това се е борил туризмът ни години наред и вече имаме резултати, от които е видно, че септември месец е част от туристическия сезон. Още чакаме резултатите от септември, за да бъдем категорични в цифрите. Във всички случаи ръстът на туризма е към 5% спрямо миналата година, което е много добра тенденция в световен мащаб\".     Това заяви заместник министърът на туризма Любен Кънчев днес в Смолян. Той участва в откриването на 15-тото туристическо изложение „Планините на България -  гостоприемство в четири сезона“ и ще продължи до 20 октомври.   Ръстът в туризма от началото на годината е по-голям, но окончателните резултати щели да са готови към ноември месец.\r\nПо думите на Кънчев друга тенденция е, че напоследък се проявява все по-голям интерес към луксозните туристически дестинации - 4-5 звездни хотели, което едва сега се постига, а за него е работено години наред.  \"За година напред вече има ангажименти за скъпите дестинации, което е изключително полезно и с което можем да се гордеем на европейско ниво. За изтеклия летен сезон ние бием по туризъм Кипър, Черна гора и сме на едно ниво с Португалия като брой туристи и приходи. Ние сме в топ 10 на европейските туристически дестинации на европейските курорти. Ето това са нещата, които трябва да се знае, за да си представим къде сме ние в този бранш. За изтеклата година 59% от българите предпочитат да почиват във вътрешността на България, започваме да си обичаме страната чрез туризма\", посочи още зам.-министърът на туризма.   По думите му туристическото изложение в Смолян е като да пусеш фиш от тотото. „Трябва да участваш, ако искаш да спечелиш. Значението на това изложение е много голямо, защото искаме да се покаже на всички потребители какво се предлага, а и отделните дестинации да се сравнят помежду си“, посочи Кънчев.\r\nЧуждестранните участници в туристическия форум в Смолян са от Унгария, Македония, Турция, Молдова и Естония. В дискусиите по време на изложението ще се обсъждат резултатите от приключилия летен туристически сезон, прогнозите и новите моменти за предстоящия зимен. Акцентът на изложението е кръгла маса за новото законодателство в подкрепа на българския туризъм.    Изложението се организира от Регионалната туристическа асоциация \"Родопи\" и Организацията за управление на туристически район \"Родопи\" под патронажа на смолянския кмет Николай Мелемов.", "date": "2018.10.19", "title": "Туризмът ни е на едно ниво с португалския, твърди заместник-министър"}
{"url": "https://www.actualno.com/velikotarnovo/izlojba-nastojashte-i-bydeshte-za-minaloto-be-otkrita-vyv-veliko-tyrnovo-news_700883.html", "text": "  На 18 октомври от 18.00 ч. арх. Донка Колева – представител на дирекция \"Култура, туризъм и международни дейности\" в община Велико Търново откри изложбата . Тя събра в Изложбени зали „Рафаел Михайлов“ специалисти по история, паметници на културата, архитекти, изследователи, общественици и общински служители, работещи за наследството от културни ценности, които са носители на историческа памет, национална идентичност и имат научна или културна стойност.      – каза за Светла Стефанова, управител на Областния информационен център във Велико Търново.\r\nЕкспозицията на Исторически музей – Балчик бе представена от Радостина Енчева – директор на музея и заместник ръководител на археологическото проучване, финансирано от Община Балчик. Тя подчерта, че храмът на Богинята майка е единственият открит, добре запазен и с толкова движими паметници на Кибела елинистичен храм не само в България, но и на Балканите.\r\nХрамът е строен през . Съществува като действащ храм до 378 г., когато е разрушен от пожар, възникнал при набезите на готите. В продължение на 700 години в него са се извършвали ритуали и след въвеждането на християнството като религия. Открит е през м. април 2007 година в крайбрежната зона на град Балчик, след което е проучен и изучен от екип от археолози от Варна и Балчик.   Енчева. “ – допълни тя.\r\nВ дискусиите стана ясно, че търновски майстори са правили временното защитно покритие.    Възможности за укрепването и превръщането на този единствен по рода си храм на Кибела у нас в туристическа атракция с национално значение има по Оперативна програма „Региони в растеж“, която предоставя средства за това. Снимка: Статуя на Кибела Фотосите от изложбата показват, че откритите изображения на Майката на боговете – Кибела са много. Тя е изобразявана с дълго наметало, седнала на трон и държаща жезъл в лявата си ръка, а до нея лежащ лъв. , силите на природата и нейното плодородие, покровителка на планините.   Снимка: Статуята на бог Дионис, промоционален клип за региона Балчик - Мангалия Днес храмът на Кибела е обявен за . Включен е в промоционалните видеоклипове за представяне на регионалното културно наследство по проект \"Представяне на регионалното културно наследство в 3D - ARCH 3D\", реализиран от Община Балчик, в качеството на водещ бенефициент, в партньорство с Община Мангалия, финансиран по програмата Interreg V-A Румъния-България.\r\nПовече за проекта можете да научите тук:  Снимка: Експозицията на Горна Оряховица Експозицията, представяща опита на Горна Оряховица за крепостта Ряховец включва 20 табла, на които е изобразено развитието на проучванията и писмените източници за крепостта. От тях научаваме, че първият изследовател на крепостта е , който локализира нейното местоположение, а през 1910 г. Карел Шкорпил съставя първия й план, като я нарича „Кале на пещерите“. Той определя важното значение на крепостта предвид ключовата й роля за отбранителната система на столичния Търнов. Снимка: Момент от откриването на изложбата Изложбата  съпътства едноименния международен форум за опазване на културно-историческото насредство, който се провежда на 18 и 19 октомври в конферентната зала на хотел „Премиер“ във Велико Търново със съорганизатори Областен информационен център, Асоциацията на общини със селища и територии на културно-историческо наследство, Община Велико Търново и Туристически информационен център \"Царевград Търнов\".", "date": "2018.10.19", "title": "Изложба „Настояще и бъдеще за миналото“ бе открита във Велико Търново"}
{"url": "https://www.actualno.com/politics/valerija-veleva-sram-me-e-ot-valeri-simeonov-news_700903.html", "text": "  Валерия Велева обяви, че Валери Симеонов във фигурата си на вицепремиер е срам и позор за България, по повод му за протеста на майките на деца с увреждания, че \"група кресливи жени\" изкарвали по улиците \"уж болни деца\", за да удовлетворят техни \"материални цели\".     \"Още в началото на лятото предупредих управляващите: Внимавайте с майките. Те могат да съборят всяка власст, защото тяхното право е свещено!\r\nИ днес виждаме арогантното лице на властта да танцува върху мъката на майките...   Позор!  Срам ме е, че този човек представлява България!\r\nЛицето на властта.\", Велева.", "date": "2018.10.19", "title": "Валерия Велева: Срам ме е от Валери Симеонов!"}
{"url": "https://www.actualno.com/shumen/spirat-dvijenieto-prez-rijkija-prohod-za-sledstven-eksperiment-news_700906.html", "text": "  Движението на всички моторни превозни средства през Ришкия проход (второкласният път Шумен – Карнобат“ ще бъде спряно за два часа - от 12 до 14 в събота.     Ограничението е по искане на „Пътна полиция“ - Шумен и Окръжна прокуратура - Шумен за извършването на следствен експеримент при 23-ти километър, близо до кръстовището за Смядово по третокласния път Смядово - Велики Преслав.   Алтернативните маршрути на път II-73 Шумен - Карнобат са проходите „Айтоски“, „Републиката“ и „Котленски“, съобщиха от Агенция „Пътна инфраструктура“.\r\nНа 13 април тази година, стана катастрофа между лек автомобил и кола на варненската жандармерия, която прати четирима души в болница.  От ОД на МВР в Шумен тогава информираха, че сигналът за инцидента до град Смядово е получен малко след 5 часа на същата сутрин. Пристигналите пътни полицаи установили, че произшествието е  между лек автомобил Фолксваген „Туран“ с варненска регистрация и служебен автомобил на ЗЖУ - Варна /жандармерия/.   Пътният инцидент бе станал в условията на намалена видимост и гъста мъгла. Водачът на фолксвагена пътувал в посока към гр. Бургас, а служебният автомобил, който се движил в посока към Шумен, предприел маневра ляв завой в посока към гр. Смядово и автомобилите са се ударили.\r\nСлед удара в МБАЛ- Шумен са откарани 41-годишна жена, която била пътник във фолксвагена, и трима полицейски служители. Жената и двама от униформените биват освободени след извършените прегледи. За лечение в болничното заведение бил настанен 47-годишен от жандармерията с различни наранявания и фрактури.    Тестът на двамата водачи за алкохол показал отрицателни резултати.", "date": "2018.10.19", "title": "Спират движението през Рижкия проход за следствен експеримент"}
{"url": "https://www.actualno.com/europe/cipras-njama-da-pozvolja-na-nikogo-da-zastrashi-gyrcija-news_700958.html", "text": "  Медиите в Гърция предадоха последното изявление на премиера на Алексис Ципрас пред националната телевизия, в което уверява, че няма да приеме никакви отклонения или лични стратегии, които противоречат на националната политика на Атика, предава македонската информационна агенция \"Макфакс\", цитирана от \"Фокус\".     \"Няма да позволя на никого да застраши стабилния ход на държавата, която се стреми към изход от кризата\", подчерта Ципрас в изявление за националната телевизия.   Напрежението в Атина се повиши след скандал между външния министър Никос Коцияс и министъра на отбраната Панос Каменос. В резултат от него първият дипломат на Атина подаде оставка.", "date": "2018.10.19", "title": "Ципрас: Няма да позволя на никого да застраши Гърция"}
{"url": "https://www.actualno.com/sofia/novi-gazovi-avtobusi-za-nad-40-mln-lv-dogovori-stolichen-avtotransport-ead-news_700855.html", "text": "  Договор за лизингова доставка на 60 нови газови автобуса подписа общинското дружество \"Столичен автотранспорт\" ЕАД - София.     Контрактът е на стойност 40 556 334 лв. без ДДС и е подписан с единствения кандидат \"Сожелис – България\" ЕООД – еднолична собственост на \"Сосиете Женерал Експресбанк\" АД. Той е докладван вчера в Агенцията за обществени поръчки.   Автобусите , работещи със сгъстен природен газ, трябва да са съчленени, с дължина 17,8 до 18,7 метра, ширина 2,5 метра и височина 3,5 метра.\r\nВ своята оферта \"Сожелис – България\" е вписала, че участва в процедурата с подизпълнителя \"МВБ Трак енд Бъс България\" АД, която е генерален вносител на МАН и НЕОПЛАН. Дружеството се е позовало и на капацитета на  \"MAN Truck & Bus AG\" с централа в Мюнхен, Германия за предходни доставки.  49% от доставката ще бъде превъзложена на \"МВБ Трак енд Бъс България\" АД.   ", "date": "2018.10.19", "title": "Нови газови автобуси за над 40 млн. лв. договори \"Столичен автотранспорт\" ЕАД"}
{"url": "https://www.actualno.com/ruse/opernite-dejateli-v-ruse-iskat-promjana-na-mehanizma-na-finansirane-news_700895.html", "text": "  Държавна опера -Русе организира , по повод изпратеното отворено писмо от колектива на институцията, в което са изложени нейните проблеми, възникнали при сега действащата методика на финансиране на Държавните културни институти. Тя ще се проведе на .     Целта е да бъдат внесени предложения за вземане на конкретни мерки и незабавни действия по , в навечерието на нейния .   Според запознати, макаер и наследеният от предишните ръководства дълг да бъде занулен, трябва да бъде променен механизма на финансиране на оперните театри, като се вземе предвид спецификата на всяка една опера и развитие на региона който обслужва, в това число по демографски, географски и икономически показатели.  ", "date": "2018.10.19", "title": "Оперните деятели в Русе искат промяна на механизма на финансиране  "}
{"url": "https://www.actualno.com/ruse/teatralni-praznici-predstojat-v-ruse-news_700886.html", "text": "  Русенският театър учреди награда за млад театрален режисьор на името на . Наградата ще бъде присъждана на млад режисьор на възраст до 35 години. Призът е плакет, грамота и задължението от страна на Драматичен театър \"Сава Огнянов\" в Русе да реализира спектакъла, поставен от спечелилия режисьор, в рамките на следващия театрален сезон. Театроведът Михаил Байков от Младежкия театър \"Николай Бинев\" в София – партньор по проекта, избра 3 спектакъла от представените 40. Те ще бъдат показани в три поредни вечери на русенска сцена, а специална комисия ще избере победителя. Театралните постановки са: „Нирвана“ от Константин Илиев, с режисьор Максима Боева на Драматично-куклен театър „Васил Друмев“ – Шумен.     Началото е на с „Вихрушка“ от Йерун ван ден Берх, на режисьора Александра Петрова на Сатиричен театър „Алеко Константинов“ – София.\r\nЗавесата ще бъде вдигната на 20 октомври на Голяма сцена в театъра. Театралните празници закрива „Комичната илюзия“ по Пиер Корней, режисьор Васил Дуев на Драматичен театър „Стоян Бъчваров“, ТМПЦ - Варна на 21 октомври от 18.00 часа в Камерна зала „Слави Шкаров“\r\nСлави Шкаров е роден във Велико Търново през 1941 г. Завършва режисура във ВИТИЗ през 1966 г. в класа на проф. Кръстьо Мирски и Анастас Михайлов. Бил е режисьор в Добрич, Плевен, Ямбол и Русе. В крайдунавския град прекарва от 1969 г. до смъртта си през 1988 г. Там той поставя \"Кръчма под зеленото дърво\" от Петер Ковачик, \"Босилек за Драгинко\" от Константин Илиев, \"Амадеус\" от Питър Шафър, \"От земята до небето\" от Никола Русев, \"Боряна\" от Йордан Йовков, \"Ричард Трети\" и др.  ", "date": "2018.10.19", "title": "Театрални празници предстоят в Русе"}
{"url": "https://www.actualno.com/crime/mvr-ministyryt-prizna-za-edinichni-sluchai-na-nepravilna-registracija-na-prestyplenija-news_700905.html", "text": "  Лъже ли МВР в статистиката за престъпленията и специално за жертвите на катастрофи по българските пътища? На този въпрос трябваше да отговаря вътрешният министър Младен Маринов в днешния парламентарен контрол. Питането беше поставено от народните представители от БСП Иван Иванов и Георги Свиленски, който е зам.-председател на транспортната комисия в парламента.     Маринов беше категоричен, че в системата за регистрация на престъпления от общ характер нямало системни грешки. Имало обаче \"единични случаи на неправилно регистриран заявителски материал”, както и \"един случай на чисто техническа грешка\", специално що се отнася за регистрацията на жертви на катастрофи. Той увери и, че при такива \"единични случаи\" съответните служители понасят отговорност, но не стана ясно каква точно.   В дупликата Георги Свиленски обаче не се съгласи и посочи, че в БСП имало редица оплаквания за отказ на полицейски управления да регистрират сигнали за престъпления. Той даде и друг пример – за статистиката на МВР в момента загиналите при автобусната катастрофа в Искърското дефиле, до Своге, са 18, а цяла България знае, че са 20 души. Припомняме, че трима души починаха не на място – един на път за болницата, а още двама след като лекарите се бориха седмици наред за живота им.\r\nВсе пак Маринов загатна какво е обяснението на тази аномалия - всички данни за ПТП се регистрират в рамките на 24 часа, включително корекция при промяна на състоянието на пострадал в рамките на 30 дни. От думите му обаче не стана ясно кога се прави корекцията при загинали – дали в статистиката за деня на \"случване\" на ПТП или в статистиката към деня, в който ранен почива. Вътрешният министър обясни и, че полицейската статистика включва само престъпления от общ характер, като са изключени престъпления против Република България, включително заради класифицирана информация, престъпления извън българска територия и престъпления при тъжба на жалбоподател. По думите му, имало няколко степени на номерация на престъпление - по номер на заявление, по номер на евентуално досъдебно производство и т.н.  Припомняме, че през годините на няколко пъти имаше сигнали за грешна полицейска статистика. Последният засега такъв сигнал беше на Института за пътна безопасност, който се ръководи от бившия шеф на КАТ Богдан Милчев. Той беше заради очевидна разлика в броя на загиналите през тази година (до 28 септември) и същия период на миналата година. Обясненията от МВР бяха, че някои произшествия не се включвали.   ", "date": "2018.10.19", "title": "МВР министърът призна за \"единични случаи\" на неправилна регистрация на престъпления "}
{"url": "https://www.actualno.com/actualno/valeri-simeonov-nareche-deca-s-uvrejdanija-uj-bolni-ostavka-njama-news_700864.html", "text": "  \"Този закон беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца, без грам майчинско чувство и грижа за тях. Просто ги използваха като инструмент за постигането на техните чисто материални цели\". Това заяви пред собствената си телевизия СКАТ вицепремиерът .         Каквото и да се каже, ще е малко. Г-н Симеонов със сигурност е много наясно какво каза и още по-наясно колко българи минимум ще го препсуват за тези думи. Аз няма да го правя - не за друго, ами мразя да кипи безсмислен труд - това е по експертизата на Фандъкова и Крусев. Огромният, гигантски проблем е, че няма да има последствия за думите на вицепремиерчето. Защото породата на Симеонов се чувства безнаказана – с право, на такива екземплярчета никога нищо не им се случва.\r\nИнтересно от камбанарията на какъв точно Валери Симеонов се изказва по темата? В това правителство той отговаря и за демографската политика. Това е още един пример що за правителство имаме. Не заради друго, а защото Валери Симеонов трябва да поговори по следните въпроси, преди да предложи или реализира каквато и да е демографска политика – как е синът му? Грижи ли се за него, ако не го прави – защо?  Всъщност и отговорите на тези въпроси не са важни – има граници, които не се преминават. Симеонов отдавна ги премина, а с думите си за децата с увреждания вече дори не вижда границата – толкова е далеч зад гърба му. Въпросът е ние какво виждаме – метлата, прашлясала и гниеща в ъгъла, виждаме ли я? Кога ще пометем? Или ако няма - поне да му спретнем един бойкот на отразяване. Все едно го няма, докато махнем \"все едно\" ...", "date": "2018.10.19", "title": "Валери Симеонов нарече деца с увреждания \"уж болни\". Оставка - няма"}
{"url": "https://www.actualno.com/curious/2-te-zodii-koito-shte-slojat-godejen-prysten-prez-noemvri-news_700866.html", "text": "  Това са зодиите, които е много вероятно да кажат „Да“! И то съвсем скоро. Ето кои са те и какво ги чака в любовта през месец ноември.         Толкова сте влюбени, че не можете да порумете как всичко това се случва точно на вас.\r\nВинаги сте смятали, че любовта е недостижима за вас и винаги ще трябва да се борите за нея.  Понякога обаче получаваме подаръци от съдбата, които да ни напомнят колко много заслужаваме всъщност, и че понякога много се подценяваме. Месец ноември ще бъде изключително емоционален за вас. Винаги ще го помните. Любимият ви човек ще ви докаже колко ви обича и как винаги е смятал, че именно за вас ще се ожени. Предложението за брак ще дойде в изключително романтичен момент и никога не бихте си представили как бихте отказали. Ще се чуе едно шумно „ДА!“, а след това сълзи от щастие ще полеят щастливия повод.    Не сте и предполагали, че една любов може да се развие толкова бързо. Понякога животът е непредвидим и ни показва колко много изненади крие в себе си. И ние сме само част от всичко хубаво, което има да се случи. И при вас се очакват хубави събития в средата на месец ноември. Най-накрая ще чуете заветният въпрос, който сте чакали през целия си живот. Романтичното предложение за брак може да се случи и на пътуване, а това ще е още по-незабравимо. Ще усетите колко сте готови за това, в секундата, в която видите пръстена. И няма да имате никакви колебания – ще знаете, че това е човекът, с когото искате да прекарате остатъка от живота си.       ", "date": "2018.10.19", "title": "2-те зодии, които ще сложат годежен пръстен през НОЕМВРИ "}
{"url": "https://www.actualno.com/vraza/hirurg-ot-vraca-s-nagrada-ot-lekar-na-godinata-2018-news_700859.html", "text": "  На специална церемония тази вечер Българският лекарски съюз ще даде приз и за врачанския Той бе избран за тази награда от районната колегия на БЛС. Отличието е най-престижното, с което се дава признание към добрите лекари, спечелили уважението на пациенти и колеги и се прави в различни категории.     Събитието се провежда за поредна година в Деня на българския лекар – 19 октомври. Тогава честваме и празника на Св. Иван Рилски, който се смята за покровител на медиците.   Церемонията за награждаване на врачанските медици ще бъде на . На местно ниво специални грамоти ще получат 6-ма лекари. Това са неврологът д-р Катя Янкулова, психиатърът д-р Жулиета Павлова и д-р Николай Цолов- Хирург „Съдови болести“. На областно ниво  призовете са за началникът на Акушеро-гинекологичното отделение в МБАЛ „Бяла Слатина “- д-р Йордан Икономов, д-р Елина Григорова-СИМП Кардиология от Оряхово и представителят на Козлодуй д-р Антонина Атанасова-Колева, специалист Нефрология в МБАЛ „Свети Иван Рилски“.  ", "date": "2018.10.19", "title": "Хирург от Враца с награда от „Лекар на годината 2018“"}
{"url": "https://www.actualno.com/crime/severin-krasimirov-vinoven-sym-syjaljavam-news_700862.html", "text": "        \"Виновен съм. Не мога да повярвам, че аз съм го направил. Съжалявам\", заяви той пред журналисти в съда, като обяви, че е употребил наркотици и не помни нищо.   Той ще се изправи днес пред съда, който ще разгледа мярката му за постоянно задържане под стража.\r\nСлед разпитите на 21-годишния Северин Красимиров и неговите самопризнания за извършеното убийство от прокуратурата му повдигнаха обвинения за изнасилване и убийство по особено мъчителен за жертвата начин.  Вчера при следствения експеримент бе намерен телефонът на жертвата на място, посочено от заподозрения.   БНР съобщава, цитирайки свои източници, че предварителните подозрения на разследващите, че ударите върху лицето на жертвата са нанасяни нетипично от дясната ѝ страна, са се оправдали - Северин се е оказал левичар.\r\nНа този етап той не е споменал да е имал съучастник в бруталните действия.    Тези и още много други факти ще бъдат представени днес пред съда.   ", "date": "2018.10.19", "title": "Северин Красимиров: Виновен съм, съжалявам"}
{"url": "https://www.actualno.com/business/gastronomix-2018-kulinarna-eksplozija-v-inter-ekspo-centyr-news_700904.html", "text": "  Третото издание на единствения у нас професионален форум за висша кулинария GastronomiX 2018. ще се проведе тази година от 7 до 10 ноември – от сряда до събота, в зала 6 на Интер Експо Център, в рамките на изложение СИХРЕ. Някои от най-добрите събития в кулинарната индустрия се случват на водещите международни изложения       Създаден с цел младите и изграждащите се професионалисти в готварството, сладкарството и ресторантьорството в България да черпят вдъхновение, идеи и техники от утвърдени капацитети в бранша, предлага майсторски класове, демонстрации и презентации на световно ниво.\r\nСред лекторите на форума през тази година са знаменити испански шеф-готвачи от ресторанти с две звезди Мишлен, сладкар на най-високо световно ниво и още големи професионалисти, благодарение на които хората от младото поколение готвачи и ресторантьори у нас могат да овладеят по-горни нива в професията, да получат нови ценни знания и умения.   е оживено място за срещи и контакти на цялата професионална кулинарна общност в България и форум, който развива и популяризира българската висша кухня. Събитието е подходящо и полезно не само за професионални готвачи и сладкари, но и за ресторантьори, кетъринг компании, сомелиери, хора с друг професионален или личен интерес към храната и, разбира се, за медии.     Четирите дни на включват богата и интересна програма. Началото ще постави уважаваният италиански шеф-готвач Масимо Росето, посланик на великата традиция на ризотото и бранда Riso Gallo.\r\nВ четвъртък, 8 ноември, са звездните майсторски класове на Maрио Сандовал, шеф-готвач на ресторант Coque в Мадрид (2* от Мишлен) и на шеф-готвачи от митичния екип на Disfrutar в Барселона (2* от Мишлен): Едуард Шатрук, Ориол Кастро и Матеу Касаняс.\r\nВ петък, 9 ноември, на сцената ще видим белгиеца Анри Донно, главен шеф-инструктор на престижната HRC Академия. Последният ден на GastronomiX, събота, е посветен на висшето сладкарство. Благодарение на Pastry Академията демонстрация „Шоколад“ ще води един от най-добрите шоколатиери в света, британецът Мартин Шифърс, печелил два пъти Европейската купа по сладкарство.\r\nТова са само част от лекторите на . Майсторски класове или презентации ще изнесат и утвърдени български шеф-готвачи.\r\nОрганизатори и идеолози на GastronomiX са Българската асоциация на професионалните готвачи (БАПГ), Интер Експо и Конгресен Център и Gourmet Publishing. Провеждането на GastronomiX 2018 е възможно благодарение подкрепата на The Alimentaria Experience.   Повече за събитията и новостите, които предстоят по време на най-големите хранителни изложения следете .", "date": "2018.10.19", "title": "GastronomiX 2018: кулинарна експлозия в Интер Експо Център"}
{"url": "https://www.actualno.com/crime/ostava-tejko-systojanieto-na-jenata-pregazena-ot-avtobus-v-sofija-news_700875.html", "text": "  Все още има опасност за живота на жената, която вчера пострада при инцидент с автобус №204 в София, съобщиха за bTV от ВМА.     71-годишната жена е настанена в реанимацията на болницата.   Припомняме, че инцидентът стана на 18 октомври малко след 16 часа на ул. „Ген. Стефан Тошев”. При слизане от автобуса жената се спъва и пада. Шофьорът не я вижда и потегля, като минава през краката ѝ.\r\nПолицията продължава работа по окончателното изясняване на случая.  ", "date": "2018.10.19", "title": "Остава тежко състоянието на жената, прегазена от автобус в София"}
{"url": "https://www.actualno.com/burgas/postavjat-bezplatno-silanti-na-deca-v-burgas-news_700870.html", "text": "  Защо са неизменна част от профилактиката на зъбния кариес при децата? Това обясниха на родители и учители, представителите на Националния зъболекарски съюз. Поводът за срещата в Бургас е , част от която е поставянето на силанти.     Много хора не знаят какво се крие зад английския произход на думата. Това е вид печат или запечатване на първите постоянни дъвкателни зъби. Процедурата трябва да се извърши когато децата са от . Поставят се за период до четири години, но всичко е строго индивидуално. Силантът е тънък слой, който обгръща ямките на зъбите. Той е незабележим, но спестява много страдания на малките пациенти. Явява се като , не допуска навлизането на храна, а от там не се стига до пломбиране на зъбите. Националната кампания за орална хигиена започва през 2009 година. Тя е по инициатива на БЗС и е финансирана от Министерството на здравеопазването. Над по дентална медицина в цялата страна поставят силанти напълно безплатно.  Д-р Николай Шарков, председател на БЗС, призова родители, учители, общественици да се погрижат за децата навреме. Срещата в Бургас имаше точно такава цел – да информира, разяснява и убеждава, колко е важна профилактиката.\r\nНа сайта на кампанията, който е всеки може да се информира кои са специалистите, извършващи процедурата в съответния град.     До всеки родител може да запише детето си, като се обърне към денталните лекари, включени в кампанията.", "date": "2018.10.19", "title": "Поставят безплатно силанти на деца в Бургас"}
{"url": "https://www.actualno.com/art/shediovyryt-na-rembrand-noshtna-straja-shte-byde-restavriran-pred-publika-news_700863.html", "text": "  Шедьовърът на Рембранд \"Нощна стража\" ще бъде реставриран пред очите на публиката както в Националната галерия на Холандия, така и онлайн – пред цял свят. Новината беше съобщена от куратора на галерията, предаде bTV.     \"Нощна стража\" е най-известното произведение на Рембранд. Картината е завършена през 1642 г. и е почти 4 м висока и 4,5 м широка и тежи колосалните 337 кг. Поради нейните размери е изключително трудно и опасно тя да бъде премествана от мястото й в Националната галерия.   Реставрацията се очаква да започне през юли 2019 г. Около картината ще бъде построена специална прозрачна стая, в която ще се помещават реставраторите. Преди някой от тях да е докоснал платното, ще бъдат извършени множество измервания и проучвания, за да бъде възстановена по най-добрия начин, посочват от музея.\r\nОт Националната галерия не посочват колко пари ще струва реставрацията, която навярно ще продължи години.      ", "date": "2018.10.19", "title": "Шедьовърът на Рембранд \"Нощна стража\" ще бъде реставриран пред публика "}
{"url": "https://www.actualno.com/kustendil/dve-krajbi-v-kustendil-i-dupnica-news_700854.html", "text": "  Вчера в РУ Дупница е заявена кражба на пари от жилище в с. Яхиново. Все още не е ясна откраднатата сума, но проникването на крадците в жилището станало през входната врата, която била оставена отключена.     В РУ Кюстендил е заявена кражба на мъжка чанта с пари и документи. Чантата е взета от автомобил паркиран на ул. „Л.Янков“ в града. По данни на автомобилът също бил паркиран с отключени врати, което улеснило престъпниците. Възможно е също, те да са имали предварително информация, за парите в отключения автомобил.   Повреждане на регистрационни табели на автомобил, установили служителите на РУ Кюстендил. Той бил паркиран в кв. Колуша. \r\nМестопроизшествията са обслужени от дежурни полицейски групи, започнати са досъдебни производства по случаите, уведомени са дежурни прокурори, предаде за кореспондент на от града, К. Табачка - говорител на ОД МВР - Кюстендил.  ", "date": "2018.10.19", "title": "Две кражби в Кюстендил и Дупница"}
{"url": "https://www.actualno.com/vraza/gorja-zavedenie-vyv-vrachansko-selo-news_700861.html", "text": "  Около 03.10 ч. е подаден сигнал за запалено кафене във врачанското село Селановци. Огънят е потушен от силите за пожарна безопасност в гр.Оряхово. Днес ще бъде извършен допълнителен оглед на мястото на произшествието, заявиха от ОД на МВР. Образувано е досъдебно производство.     Издирват криминално проявен мъж   Полицията издирва 27-годишен мъж, криминално проявен, осъждан. Той повредил монитор на игрален автомат в зала за игри и избягал. Инцидентът е станал на 13 октомври във Враца. От ОД на МВР допълват, че щетата е на стойност 2000 лв. Мъжът се укрива и е обявен за издирване.", "date": "2018.10.19", "title": "Горя заведение във врачанско село"}
{"url": "https://www.actualno.com/scene/grafinja-marica-lubov-strast-i-chardash-v-operetata-na-kalman-news_700872.html", "text": "  \"Когато сърцата говорят, думите са излишни\" – това са финалните думи в класическата оперета на Имре Калман, която ще бъде представена на 19 октомври от трупата на Музикалния театър, чиято световна премиера се е състояла на 28 февруари 1924 г. във Виена. След недоразумения и страсти накрая ще победи любовта – това послание носи постановката, чийто режисьор-постановчик е Марио Николов, сценография Иван Токаджиев, костюми Чавдар Чомаков, диригент Огнян Митонов.     Спектакълът се представя от звездния състав на Музикалния театър Еделина Кънева (Графиня Марица), Пеньо Пирозов (Граф Тасило), Людмила Козарева (Лиза), Александър Мутафчийски (Барон Жупан), Лъчезар Лазаров (Княз Популеску), Мария Коровешова (Княгиня Божена), Емил Митрополитски (Барон Лийберг), Светлана Иванова (Маня), Александър Василев (Паничек), Румен Григоров (Чеко).\r\nПредставлението на \"Графиня Марица\" днес е последно за 2018 г.   ", "date": "2018.10.19", "title": "\"Графиня Марица\" - любов, страст и чардаш в оперетата на Калман"}
{"url": "https://www.actualno.com/crime/severin-ostava-v-aresta-po-obvinenijata-za-iznasilvane-i-ubijstvo-na-viktorija-news_700913.html", "text": "        След като беше екстрадиран от Германия, на 21-годишния мъж вчера бяха повдигнати две обвинения – за изнасилване и за убийство по особено мъчителен начин на 30-годишната жена.   Мотивът на съда да го остави в ареста, е че може да извърши ново престъпление или да се укрие. Служебният защитник на Красимиров – Иван Дойнов, също настоя клиентът му да остане в ареста, защото има опасност за неговата сигурност, ако излезе на свобода.\r\nПред разследващите разказал, че е нанесъл удари на Виктория но не е признал за изнасилването.  Пред камерите днес той каза, че е виновен, че съжалява за стореното и не може да повярва, че той го е извършил. Разплака се.   От прокуратурата обявиха, че . Също така няма данни и за поръчителство на убийството. Северин казал, че не познава Виктория дори от телевизионния екран\r\nРешението на русенския съд може да бъде обжалвано пред съда във Велико Търново.    ", "date": "2018.10.19", "title": "Северин остава в ареста по обвиненията за изнасилване и убийство на Виктория"}
{"url": "https://www.actualno.com/vraza/predstaviha-novata-kniga-udaveni-ochi-na-petyr-donevski-news_700869.html", "text": "  Книгата на бе представена пред врачани. Тя бе повод за литературната вечер, чиито домакин бе читалище „Развитие”- Враца. Организаторите посветиха проявата на 80-тата годишнина на твореца, родом от Търнак, Бяла Слатина. Издателство „Български писател” и Клуб на дейците на културата/КДК/- Враца показаха уважението си пред разказвача Петър Доневски. На срещата-разговор присъстваха творците Благовеста Касабова, Емилия Казакова, Димитър Христов, както и председателят на СБП Боян Ангелов.     „Удавени очи” съдържа , чиито сюжети са природата и трудовите хора от Дунавската равнина. Редакторът на книгата Боян Ангелов  представи поезията в проза, характерен стил на автора, „създал справедлива панорама на един кът от България”. Светла Берова от Театралния състав на Бяла Слатина прочете кратък разказ на Доневски и изпълни неговото стихотворение ”Тревожни гълъби летят над Враца”. Литературният критик Благовеста Касабова направи кратък анализ на разказите, а по-късно бяха връчени наградите от Съюза на писателите –поздравителен адрес и Юбилеен плакет на СБП.   Петър Доневски е роден през 1938 година в село Търнак, община Бяла Слатина. Учи гимназия в Бяла Слатина, а по-късно завършва Зоотехнически факултет на ВССИ-София. Дълги години работи по специалността си, бил е зам.-кмет на община Бяла Слатина. Член на УС на Съюза на зооинженерите в България, Почетен гражданин на Бяла Слатина, член на Съюза на българските писатели. Негови творби са публикувани в регионалния печат и в различни литературни списания. Автор е на осем книги с разкази, новели, пътеписи, очерци, както и на стихосбирката „Есенни пътеки”.", "date": "2018.10.19", "title": "Представиха новата книга „Удавени очи” на Петър Доневски"}
{"url": "https://www.actualno.com/business/namaljavane-na-danycite-za-biznesa-predlaga-demokratichna-bylgarija-news_700890.html", "text": "  Необлагаем минимум за данък общ доход и намаляване на ДДС от 20 на 18 % са сред основните приоритети на \"Демократична България\" за промени в .     Доводите изложи бившият правосъден министър и настоящ председател на \"Да, България!\" Христо Иванов на брифинг, посветен на официалното представяне на \"Договора за ефективни публични финанси, данъчни намаления, модернизация и растеж\".   \"Демократична България е единствената партия, която предлага намаляване на данъчното бреме\", заяви бившият правосъден министър.\r\n\"Убедени сме, че финансова политика, основана на стимулирането на частния сектор да се развива без излишни регулации, ще осигури високи европейски доходи и самочувствие на всички български граждани. Със сигурност по-добре от власт, която купува имот във Варна по-скъпо, отколкото струва подобен в Манхатън. Защото ГЕРБ имат десетина приятели, към които насочват бюджета на страната\", подчертаха от организацията.  \"Предлагаме преразпределението на Брутния вътрешен продукт да е не повече от една трета от него, което ще ни нареди на второ място след Ирландия по този показател. Това ни отличава рязко от ГЕРБ, които имат идеи за покачване на данъчно-осигурителната тежест през 2018-2019 година с поне 2 милиарда лева (и които 10 години вдигат данъците, без да са сваляли никакви). И от “визията“ на БСП, която предлага да се удари най-производителната част от хората чрез връщането на пропорционалното подоходно облагане.\"   От партията поискаха още електронизация на държавните услуги, която според тях ще ги направи по-ефективни и евтини за поддръжка, както и Европейски контрол на финансовата система чрез влизането ни в Банковия съюз.\r\nТе предлагат също необлагане на реинвестираната печалба, като това да бъде двигател за частните инвестиции в иновационния потенциал на фирмите и тяхната конкурентност.    Като прииер \"сините\" дадоха Ирландия, която според тях само преди 40 години е била бедна и обезлюдяваща страна, но след намаляване на данъците и регулациите е постигнала \"чудеса\".   Лидерът на ДСБ генерал Атанас Атанасов коментира, че каквото и да се случва в \"Борисовата държава\", както казвали от съседната уличка \"Витошка\", всичко опира до пари.", "date": "2018.10.19", "title": "Намаляване на данъците за бизнеса предлага \"Демократична България\""}
{"url": "https://www.actualno.com/crime/sydjat-direktora-na-bta-zaradi-neizgoden-dogovor-za-trapezna-voda-news_700891.html", "text": "   Това става ясно от съобщение на институцията.     В периода от 08.02.2016г. до 10.01.2017г., в гр. София, в  условията на продължавано престъпление, в качеството си на длъжностно  лице, Минчев съзнателно е сключил две неизгодни сделки и от това са произлезли  значителни вреди за БТА в общ размер 93 584,64 лв., посочват от прокуратурата.      Ако бъде признат за виновен, той може да получи наказание от „лишаване от  свобода“ и, като съдът може да постанови, ", "date": "2018.10.19", "title": "Съдят директора на БТА заради неизгоден договор за трапезна вода"}
{"url": "https://www.actualno.com/healthy/ot-22-oktomvri-zapochvat-bezplatni-ochni-pregledi-vyv-vma-news_700887.html", "text": "  Клиниката по очни болести на ВМА за пореден път ще се включи в скрининговата програма на Националната кампания \"Право на зрение\", съобщиха от болницата.     Кампанията се организира от Института за здравно образование и се провежда със съдействието на Столично офталмологично дружество. Тя цели ранно откриване на социалнозначимите очни заболявания катаракта и глаукома. Заболяванията засягат предимно възрастните хора - над 60 г., и са най-честата причина за слепота в света. Ако се открият навреме, слепотата може да бъде предотвратена.   Безплатните прегледи за катаракта и глаукома във ВМА започват на 22 октомври и ще продължат до края на месец октомври. От тях могат да се възползват участват всички възрастни хора, които нямат поставена диагноза.\r\nКонсултациите ще се извършват в кабинет № 207 в поликлиниката на ВМА, като за целта трябва да бъде направено предварителното записване на тел. 02/ 922 5555, всеки работен ден от 11.30 до 13.30 часа.  Не се изисква направление от личния лекар.   \"Винаги подкрепяме подобни инициативи и вярваме, че ще допринесем за ранната диагностика на тези заболявания. Прегледите не са ограничени само за жителите на София - в тях могат да участват възрастни хора от цялата страна\", коментира проф. д-р Лъчезар Войнов, ръководител на Клиника по очни болести на ВМА.", "date": "2018.10.19", "title": "От 22 октомври започват безплатни очни прегледи във ВМА"}
{"url": "https://www.actualno.com/crime/izvestna-uristka-razkaza-za-opit-za-iznasilvane-sreshtu-neja-i-za-sblysyk-s-jurnalisti-news_700885.html", "text": "  Със силно емоционални думи, известната със сериозното си име на експерт в юридическите среди Валентина Каменарска разказа в личния си профил във Facebook какво се случи вчера (18 октомври) в късния следобед в офиса ѝ.     Припомняме, че Каменарска е била нападната от мъж, който е бил неин клиент и който опитал да я изнасили. Освен ужаса от преживяното обаче, адвокат Каменарска говори за станал известен инцидент с екип на Bulgaria on Air, чиято камера е била счупена. По думите на Каменарска, журналистите са идвали в кантората ѝ и са блъскали по вратата и прозорците. \" Бутали са и са хващали за ръкава и яката мои близки, които следвало според журналистите да им дадат информация. Опитали са да отварят вратата на автомобила им. Това е. Близките ми са в шок \", разказа юристът. В ефира на Bulgaria on Air обаче се появи , на който се вижда как журналистите са избутани и камерата пада на земята, след като явно има физически сблъсък. Не се вижда журналистите да бутат и хващат за ръкава който и да е.\r\nПо отношение на самото нападение Каменарска казва следното: \" Аз съм благодарна ,че съм жива, защото извършителят е носил нож, който аз слава Богу не видях \". Тя посочва и, че мъжът е идвал над 8 пъти преди този случай и никога не е проявявал какъвто и да е намек за такова поведение.  \"При влизането в кантората, ме грабна на ръце, при което започнах да крещя. Никой, никой не се отзова, въпреки,че бях затворена и бита в банята на офиса над час. Звъняха ми на вратата, но никой не извика полиция, никой и след това не призна, че е чул нещо. Не, не успя да ме изнасили.И да, беше 185 см. и огромен силен мъж. Не успя, защото не спрях да говоря и говоря, да задавам въпроси, много, непрекъснато и без да спирам. Не успя да се съсредоточи в деянието си, колкото и абсурдно да звучи на човек, който не е присъствал. Когато изненадващо започвах да крещя за помощ започваше да ме бие и удря главата ми в стената. Не исках да умра и не се съпротивлявах яростно. Мисля,че това ме спаси\", гласи разказът на пострадалата жена.    Каменарска стана особено известна с защо поскъпването на билета за еднократно пътуване в градския транспорт е незаконно.      Архив ", "date": "2018.10.19", "title": "Известна юристка разказа за опит за изнасилване срещу нея и за сблъсък с журналисти*"}
{"url": "https://www.actualno.com/politics/dokato-borisov-duhom-e-v-ns-upravljavashti-i-opozicija-sporjat-za-vota-na-nedoverie-news_700850.html", "text": "        Традиционно се започна с напрежение и размяна на реплики между управляващи и опозиция. От БСП се разгневиха, че премиерът и ресорният вицепремиер не присъстват в пленарна зала.\r\n\"Нормално ли е премиерът Борисов и ресорният вицепремиер Валери Симеонов да не присъстват в залата. От самото начало започвате да неглижирате този инструмент, какъвто е вота. Още повече, че гражданите очакват този, който ръководи държавата, да ти каже тежката дума по темата за здравеопазването\", заяви от левицата.   В отговор председателят на парламента обясни, че е разговаряла с премиера, но той е в Брюксел. \"Вярвам, че той духом е с нас\", каза тя.  \"Червените\" заявиха, че се противопоставя на намерението на управляващите да правят реформи, които ще натоварят допълнително финансово всеки български гражданин.\r\nВотът беше внесен в понеделник и е заради провал в политиката в здравеопазването. В мотивите, които са подписани от всичките 79 народни представители на левицата, се посочва, че състоянието на сектора е катастрофално и вместо да решава проблемите, правителството предлага българите да бъдат натоварени със здравна застраховка от 12 лева на месец.\r\nЛидерът на \"червените\" заяви в началото на дебатите, че стотици хиляди български граждани не могат да се лекуват  или защото нямат достъп до лекар и болница, или защото нямат пари да си доплатят лечението.       \"Други стотици хиляди, които са изрядни платци на здравните си осигуровки, когато отидат да се лекуват, трябва да доплащат, което е противоконституционно. И въпросът с кадрите е катастрофален. Най-неизрядният платец в държавата - на здравни осигуровки - е правителството\", добави тя.\r\nПредседателят на здравната комисия в парламента от ГЕРБ обяви, че място за дебат има. \"Аз разчитам, че може да направят разумни предложения, които да се използват. Винаги съм твърдяла, че ние търсим надпартийния консенсус\", добави тя.\r\nАлександър Иванов, също от ГЕРБ оспори мотивите, с които е внесен вотът.\r\n\"Можеха да си зададат въпроса колко пари в правителството на Борисов 3 са дали повече за здравеопазването, колко болници, високотехнологични, бяха открити и преоборудвани\", добави той.       Председателят на ДПС от своя страна обяви, че Движението си има свои мотиви. \"В сектора картината не е добра и всяка година проблемите се задълбочават, така че ние ще изложим нашите мотиви, вътре в залата\", каза той. от \"Обединени патриоти\" се противопостави на твърденията на БСП за вината на ГЕРБ за състоянието в сектора.\r\n\"Стига с тези 10 години, в които управлява ГЕРБ. Сметката е много проста - от последните 29 години БСП има мнозинство в пет от 11-те Народни събрания… Кой носи отговорността? Какво е правила БСП през тези управления? Къде е отговорността, включително и за здравеопазването?\", попита депутатът.", "date": "2018.10.19", "title": "Докато Борисов \"духом е в НС\", управляващи и опозиция спорят за вота на недоверие"}
{"url": "https://www.actualno.com/tennis/grigor-dimitrov-otnovo-njama-da-igrae-na-turnira-v-sofija-news_700888.html", "text": "  Най-добрият български тенисист за втора поредна година ще разочарова феновете на българския тенис.     След като не участва в турнира от сериите ATP 250 в София през миналия сезон заради контузия, сега организаторите са се видели в чудо, защото той е отказал поканата да играе в столицата, информират източници на \"Българско национално радио\".    София запази домакинството на турнира и през 2019 година, но Григор Димитров няма интерес да се пусне в надпреварата, която стартира на 5-и февруари в зала \"Арена Армеец\".  Въпреки това той ще се пусне на турнира в Ротердам в Холандия, който започва на 12-и февруари. Там той има да защитава 150 точки, след като игра единственият си финал за 2018 година там. ", "date": "2018.10.19", "title": "Григор Димитров отново няма да играе на турнира в София?"}
{"url": "https://www.actualno.com/smolyan/obshtinski-futbolen-klub-syzdavat-v-smoljan-news_700922.html", "text": "        „Установената практика на голяма част от общините в България е всяка община да учреди общинско футболно сдружение с нестопанска цел за популяризиране на футбола и спортните занимания на гражданите в конкретната община. За увеличаване на броя на хората, занимаващи се с футбол от професионално и любителско естество, е необходимо община Смолян да създаде сдружение с обществена полезна дейност, се сочи в докладната на Мелемов.\r\nИнициативата е на общинското ръководство и председателя на местния парламент Данчо Киряков, по времето на чийто мандат като кмет  и президент на „Родопа“ тимът от „В“ група стигна до „А“ професионална във футбола. С тежката задача за обединение в смолянския футбол се е заел именно Киряков.\r\nЦелта е да се осигури възможност и условия за занимание с футбол на всякакви нива, да се повиши професионализмът у играчите, треньорите и ръководството на клуба като авторитетен и достоен пример за футболен клуб с местна инициатива.     За предложението на кмета местният парламент ще се произнесе на 25 октомври, когато е планирано общинско заседание.\r\nМеждувременно по молба на бъдещия клуб да участва в състезания се е състояло извънредно заседание на ОС на БФС Кърджали.\r\nВъв връзка с подадено уведомление от 15.10.2018 г. на ФК \"Родопа 1927\" Смолян и последваща молба от ОФК \"Родопа Смолян 2018\"Смолян, на 16.10.2018г ОС на БФС Кърджали е взел няколко решения.       Поради финансови причини отбора на ФК \"Родопа 1927\" – Смолян, прекратява по- нататъшното си участие в междуобластното първенство по футбол за  мъже Кърджали - Смолян. Съгласно \"Наредба за първенства и турнири 2018-2019 г.“ на БФС всички резултати до момента на ФК „Родопа 1927“ се анулират.\r\nПриета е молбата на ОФК \"Родопа Смолян 2018\" за включване  в МОФГ-мъже Кърджали - Смолян в сезон 2018-2019г.\r\nОФК \"Родопа Смолян 2018\" ще изпълнява програмата на отказалия се  ФК \"Родопа 1927\" Смолян като анулираните срещи досега ще се проведат в рамките на есенния полусезон 2018-2019 г. по допълнително изготвен график на СТК към ОС на БФС Кърджали.", "date": "2018.10.19", "title": "Общински футболен клуб създават в Смолян"}
{"url": "https://www.actualno.com/scene/zapochva-ast-festival-za-svoboden-teatyr-2018-news_700881.html", "text": "  Днес (19.10, петък) започва осмият АСТ Фестивал за свободен театър 2018.      Специални гости ще бъдат бандата Les Animaux Sauvages - Сибила Серафим (актриса, певица и пианистка), Насо (вихрен вокал) и Чарли (продуцент, китарист и капитан). От София, през Париж, Лондон и Берлин, те ще ни потопят в еуфоричната танцувалност на биполярното настроение в музиката си. Публиката отново ще може да стане свидетел на най-доброто от съвременната българска независима сцена, международна селекция и богата паралелна програма със специални събития, дискусии, уъркшопи и гости от над 10 държави.\r\nФокусът на българската селекция е експериментът на ръба на познатите жанрове. Тя ще покаже осем ярки представителя на откривателския дух в сценичното изкуство. От документалния театър, през съвременния танц и пърформанс, до интерактивните формати, сетивната инсталация и психодрамата, всеки от спектаклите развива собствен сценичен език, за да комуникира своите послания.   Международната паралелна и образователна програма на ACT Фестивал за свободен театър също търси пресечната точка между българската публика и театрално поле, международния опит и универсалните теми, където те се срещат. Сред акцентите в нея са лекции и споделяне на опит за драматургия и нови режисьорски, репетиционни и кастинг подходи, работилници за радикално сценично присъствие и уъркшопи за ефективна емоционална и сетивна връзка между актьор и публика.\r\nРезултат от АСТ-ивната позиция на Асоциация за свободен театър на европейската независима сцена е и инициираната от нея нова Европейска асоциация за независими изпълнителски изкуства. Целта на новата организация е да обедини опитни организации и национални представители на независимата изпълнителска сцена от всички европейски държави и да подобри законовата рамка, инфраструктурата и възможността за обмяна на опит между артистичните групи и творци.    Повече за ACT Фестивал за свободен театър можете да намерите тук: ", "date": "2018.10.19", "title": "Започва АСТ Фестивал за свободен театър 2018"}
{"url": "https://www.actualno.com/sofia/stolichna-obshtina-uveri-rovyt-na-kristal-se-zapazva-news_700894.html", "text": "        В това увериха от Столичната община, както и от проектантския екип, разработил обновлението на пространството.\r\nПоредните обяснения за ремонтите в центъра на София се наложиха, след като във Facebook бяха разпространени снимки от градината, на които се вижда, че в рова са натрупани купчини с пръст.\r\nОпасението на потребители на социалната мрежа е, че ровът ще бъде запълнен и изравнен с горното ниво на градината. \"По проект релефът на градината \"Кристал\" се запазва.      Предвижда се обаче подмяна на хумусния слой на зелените площи и точно това се прави в момента. Отнема се старият хумус, който вече е загубил качествата си и ще се сложи нов 10-сантиметров слой\", коментира един от проектантите арх. Методиева от студио \"А.Д.А.\", което е автор на проекта за ремонт на центъра.\r\nТя добави, че в момента в рова е натрупан хумусът за цялата градина, който в последствие ще бъде разпределен. Арх. Методиева добави, че и камъните, които се намираха в рова преди започването на ремонта, ще бъдат върнати на местата си.    ", "date": "2018.10.19", "title": "Столична община увери - ровът на \"Кристал\" се запазва"}
{"url": "https://www.actualno.com/politics/kevork-kevorkjan-tukashnijat-djihad-shte-se-rodi-ot-glada-news_700910.html", "text": "  Българският джихад ще бъде поведен от бунта на Глада. Това Кеворк Кеворкян в личната си страница, обсъждайки й последния конфликт между Плевнелиев и Румен Радев. Ето какво заяви Кеворкян:     \"Тия дни все за хибриди говорят – и човек се пита, хибрид от какво са пък нашите политици, каква смеска сме ощастливени да ни води?\r\nАко съдим по приказките им, едната съставка трябва да е тигър.\r\nАко съдим обаче по резултатите – и някаква овца трябва да е замесена.  Тигърът храбро ръмжи – обаче иначе си е глух и само себе си чува.\r\nА овцата – е, овцата си е овца, тя си е за хубост, от нея - овчия поглед, друго не е нужно…\r\nИ една щипка от Плевнелиев трябва да има в хибрида, за къде без него – Плевнелиев, който сега се преживя като пилот.    Като го слушам какви ги разтяга, се сещам за Бродски, който веднъж се изтърва пред анкетьора си Волков и каза, че Москва е най-красива, видяна от кабината на бомбардировач.\r\nБродски би казал същото за София, ако беше имал нещастието да слуша дрънкотенето на Плевнелиев.\r\nСега пък се е захванал да пробутва изтребителя Ф 16, самоназначил се е за негов гарант и толкова е досаден, че публиката започва да се съмнява, дали не е натоварен да провали сделката с американците.\r\n„Слушай Плевнелиев - и прави обратното“, този завет остана от неговия мандат.\r\nИли направо бомбардирай София.   Телевизиите продължават упорито да попълват комедийната си програма с неговите участия - особено е забавен, когато дърпа ушите на президента Радев.\r\nТогава направо се приближава до излъчването на Чаплинов персонаж, само бомбето му липсва.\r\nМалкият човек, който се е заел с невъзможни за него неща.\r\nЕдин скеч с Плевнелиев като пилот ще остави публиката без дъх.\r\nОчакваме всеки момент да ни съобщи, че в по-раншен свой живот е бил пилот, преди да се прероди в ирландска пастирка.\r\nПак неусетно стигнахме до овцата.\r\nРадев пък не се научи да общува с нашите хибриди – пак отвори дума за бедността и напълно очаквано никой хибрид не му обърна внимание.\r\nПлевнелиев специално никога няма да каже и една дума за бедняците, никога.\r\nТова не е големеене, това е страхът на бедняка, който още е стаен в него и никога няма да го напусне.\r\nЗа втори път пак стигнахме до овцата.\r\nНаправили тия дни конференция за хибридните войни - и Костов участвал, но пак Плевнелиев бил главният специалист.\r\nРазказал колко номера са му правили хибридите - не нашите, те само се хилеха зад гърба му - ами руските, направо го побърквали, може би дори са го облъчвали с някакъв лазерен „Новичок“, иначе не може да се обясни вечно разхвърления му вид.\r\nПреди въпросната конференция пък десет дни се оплаквахме от хибридните атаки на Брюксел – лъскай патъци, за да те лаят, така излезе.\r\nБойко направо се ядоса и още малко щеше да покаже, как ще им издърпа ушите – но Плевнелиев не му беше под ръка.\r\nНищо чудно руснаците да са облъчили цялото ръководство на ЕС с някакво хибридна водка.\r\nТо пък отново съвсем несправедливо ни ощипа - не споменаха между журналистите-жертви и нашето момиче от Русе, досвидяло им се на тъпанарите, а и никога не се разбирали нищичко от нашите работи.\r\nИначе, Хибридите се занимават с глупости - тигърът слуша овцата - и не си дават сметка, че най-могъщата хибридна атака е на път да ги измете, всичките.\r\nТя вече ги опозори - но рано или късно и ще ги измете.\r\nДокато мрънкаха нещо и се оплакваха от хибридни атаки, Би Ти Ви им нанесе камшичен удар.\r\nВторник вечерта от новините им научихме, че ВСЯКО ЧЕТВЪРТО БЪЛГАРСКО ДЕТЕ ГЛАДУВА, ГЛАДУВА И ВСЕКИ ВТОРИ ВЪЗРАСТЕН БЪЛГАРИН.\r\nПо-могъща хибридна атака, сътворена от самия Живот, не може да си представим.\r\nИзлиза, че ние се на-хибридваме сами, сами ще се унищожим.\r\nВсяко четвърто дете гладува тук, а не в Сомалия!\r\nПо телевизията веднага балансираха този кошмар със съобщението, че един ресторант ще раздава безплатна храна на бедняците - не от огризки, а специално приготвена за тях, това наистина е похвално.\r\nОказа се също така, че една от доброволките, които ще помагат в ресторанта, е илюзионистка.\r\nТова ни подсети да помечтаем да се намери между Хибридите някой толкова могъщ илюзионист, че да включи милионите български бедняци в някакъв номер, за да се чувстват все заситени.\r\nИ така да ги измъкне от Дупката.\r\nМоже да направи и нещо по-просто: да покрие със стъклен покрив прословутата Дупка във Варна, да изложат в нея Гергов заради гениалните му комбинации, а с 43-те милиона, които той е на път да отмъкне, да нахрани бедняците - колкото-толкова.\r\nГергов няма да има нищо против, той винаги е готов с други десет дупки, и понеже в неговия хибрид има и малко соц, така ще натърка носа на Корнелия.\r\nПльоснаха новината за гладуващите българи - всеки втори, всяко четвърто – в една минутка и тръгнаха с лакърдиите, стига ви толкова състрадание.\r\nКак не се сещат да хванат някой достатъчно гламав хибрид и да го попитат, как ще коментира светлата новина.\r\nВземете една камера, влезте в „Съединението прави силата“ и ги анкетирайте един по един.\r\nСъздайте така История на Българския Глад.\r\nВижте им акъла, покажете ни колко от хибридите ще отговорят, колко ще избягат, колко от тях нахално ще ви кажат, че нещата вървят добре, че новината е хибридна атака.\r\nЗащо я пускате изобщо тази новина, ако няма да я развиете.\r\nДа не би да чувствате някаква гордост от всеки втори/всяко четвърто, та не искате да ни я натрапвате прекалено?\r\nОтделиха почти толкова внимание на бойкота на американските атлети на олимпиадата през 1968 година, колкото за глада в България.\r\nНяма ли най-после и вие да наденете една черна ръкавица - и да я натикате в сурата на Хибридите, какво толкова, не сте държавната държанка БНТ.\r\nВкопчете се в този позорен факт и разберете, кой е виновен за Глада – социализмът, комунизмът, мумията на Ленин - или нашите си тукашни мумии от последните 30 години.\r\nНе можете да изтръгнете истини от хибридите, ако им позволите да продължават да ви смятат за шарани.\r\nПоставете им пред суратите този позорен факт - и не ги оставяйте на мира, докато не изблеят нещо.\r\nСъобщават ни, че щели да реставрират пострадалия от пожар преди доста години Студентски дом – ами, как ще реставрират достойнството във всеки втори/всяко четвърто?\r\nРазбере поне, какво ще се случи от хилядите деца, които си лягат гладни.\r\nКакво очаквате, освен да се появи някакъв нов Северин.\r\nКолко специалисти се упражняваха с неговото зверство - само дето не се сетиха, че той не се е появил от нищото.\r\nДа, животно е – но кой го е превърнал в животно, кой не е забелязал навреме превращението му?\r\nИ колко такива като него се спотайват наоколо, озъртащи се към Злото?\r\nКолко от гладуващите днес деца са утрешни Севериновци?\r\nХибридите нямат очи за такива дреболии - вие им отворете очите за гетата, които скоро ще ни залеят със Злото.\r\nИ има ли по-страшна хибридна атака, от тази на Глада?\r\nПитайте хибридите, как ще спрат тази вълна.\r\nСега те чакат „дъртаците“ сами да изпукат - ами гладуващите деца, тях какво ще ги правят?\r\nПредставят ли си изобщо, какво му минава през главата на едно дете, което си ляга гладно с европейските ви ценности, каква отмъстителност се отглежда в него.   То отсега е готово на всичко за една вафла „Мура“.\r\nТова ще бъдат безмилостни хора.\r\nКъсогледството на Хибридите е направо плашещо.\r\nС безпаметството им вече свикнахме – сега трябва да се примирим и със слепотата им.\r\nИ разкарайте най-сетне от телевизионния екран хитреците, които разкрасяват и Глада, като всичко останало, които все товарят дисагите на Миналото с всички грехове – дори 30 години по-късно. Разкарайте тази паплач.   Загърбете охранените физиономии на някакви доцентчета – готови на всичко, стига да им платят до-цент - за да ви пълнят главите с хибридните си измишльотини – и то тогава, когато истинската хибридна война е тук - Гладът срещу Държавата.\r\nЕдна тема е задължителна за медиите, за да оцелеят почтено: Гладът.\r\nИ един-единствен въпрос към Хибридите: какво направихте днес срещу Глада?\r\nПреди да довтасат Ордите – а това е неизбежно, ние сами превърнаха значителна част от хората си в бежанци в собствената си страна.\r\nТукашният джихад ще се роди от Глада.   Но сякаш за нашите хибриди е създаден онзи английски лаф: „Настигне ли те истината, не се прави на герой, ами бягай“.\r\nВ това отношение те са по-бързи и от Юсеин Светкавицата.\r\nНикога не се срещат с Истината очи в очи.\r\nИ след всичко това, човек се чуди, за какво им е власт - и колко безсърдечни трябва да са, за да се натискат изобщо за власт.\r\nЗа какво ви е тя - когато стоите безпомощно пред всеки втори/всяко четвърто…\", завърши Кеворкян.", "date": "2018.10.19", "title": "Кеворк Кеворкян: Тукашният джихад ще се роди от Глада "}
{"url": "https://www.actualno.com/blagoevgrad/avtomobil-i-motor-se-blysnaha-v-blagoevgradsko-news_700918.html", "text": "  Tоварен автомобил и моторист са катастрофирали при разклона за село Буково, един човек е пострадал. Това съобщи „Фокус“, цитирайки местната полиция.     Инцидентът се е случил на второкласен път 19 Добринище – Гоце Делчев в участъка при разклона за село Буково. Пострадал е мотористът, който е транспортиран до Спешен център – Гоце Делчев. Пътят е затворен и се изясняват причините за пътнотранспортното произшествие. Водачите изчакват на място.   ", "date": "2018.10.19", "title": "Автомобил и мотор се блъснаха в Благоевградско"}
{"url": "https://www.actualno.com/crime/myj-ubi-syprugata-si-s-chuk-v-burgas-news_700963.html", "text": "        Извършителят е на 72 години и сам се обадил на телефон 112 около 11.55 ч. днес, за да съобщи за случилото се. Убитата е на 71 години.   На мястото, след обаждането, са пристигнали служители на полицията. Те установили, че мъжът безпричинно е нанесъл няколко удара с чук по главата на жената.\r\nПървоначалните данни сочат, че убитата е работила в Германия. Преди няколко седмици се върнала в дома си в \"Сарафово\". Съпругът страдал от психично заболяване. Шест пъти е лекуван в специализирано болнично заведение.  Работата по случая продължава.", "date": "2018.10.19", "title": "Мъж уби съпругата си с чук в Бургас"}
{"url": "https://www.actualno.com/burgas/desetki-begachi-sa-se-zapisali-za-pyrvoto-izdanie-na-krosa-morning-run-burgas-news_700879.html", "text": "  Специален крос организира от Спортен клуб \"Бегач\", съвместно с община Бургас. Дотук вече има записани над 80 желаещи.     Стартът е в 9 часа на 21 октомври, неделя. Дистанциите са три: 5, 10 и 20 км. Стартовата зона е на входа на морската градина откъм хотел \"Приморец\", като всички бегачи ще се движат в най-крайната алея до морето.\r\n5 км дистанцията ще е до края на морската градина и обратно. 10 км ще е до железопътния прелез до велоалеята и обратно, а участниците на 20 км ще бягат до Сарафово и обратно. Организаторите са предвидили три пункта по трасето за подкрепа на бегачите. Идеята е, кросът да се превърне в ежегоден и да привлича все повече участници. Победителите ще получат предметни награди.  ", "date": "2018.10.19", "title": "Десетки бегачи са се записали за първото издание на кроса Morning Run Burgas"}
{"url": "https://www.actualno.com/asia/rusija-zapadyt-se-namesva-grubo-vyv-vytreshnite-raboti-na-makedonija-news_700924.html", "text": "  САЩ и страните от Европейския съюз се намесват във вътрешните работи на Македония по най-груб начин, налагайки преименуването на страната. Това се казва в коментар на Министерството на външните работи на Руската федерация, предава \"Фокус\".     „След провала на референдума от 30 септември, организиран с надежда да бъде получена цялостна подкрепа от народа за гръцко-македонското „компромисно решение“, Вашингтон и водещите страни от ЕС искат да прокарат въвеждането на продиктувани промени в Конституцията на страната чрез парламента\", отбелязват във външнополитическото ведомство в Москва.   „Налице е продължение на грубата намеса на САЩ и ЕС във вътрешните работи на Скопие, нивото на което вече премина всички допустими граници. Тяхната цел – вкарването на Македония в НАТО – трябва да бъде постигната на всяка цена“, се казва още в разпространения текст.\r\nОт МВнР на Русия отбелязват, че ще следят внимателно ситуацията в Македония, където на депутатите, които се противопоставят на преименуването на страната, се „изсипаха обръщения отвъд океана с призив да не пропускат историческия шанс и обещания за различен вид бонуси за правилния избор“.  „В частност, заместник-държавният секретар на САЩ по въпросите за Европа и Евразия Уес Мичъл в писмо до лидера на македонската опозиция Християн Мицковски без стеснения му диктува как трябва да се държи“, подчертават от руското външно министерство.   Отбелязва се също, че позицията на Москва по македонския въпрос остава непроменена: „Дългосрочното решение на спора между Скопие и Атина трябва да бъде намерено само от страните, без външен натиск и изкуствени срокове и условия, с опора на широка обществена подкрепа, изключително в рамките на законите и Резолюция 845 на Съвета за сигурност на ООН“.", "date": "2018.10.19", "title": "Русия: Западът се намесва грубо във вътрешните работи на Македония"}
{"url": "https://www.actualno.com/kustendil/chitalishte-bratstvo-1869-organizira-kampanijata-time-to-move-2018-news_700907.html", "text": "  Читалище \"Братство 1869\" в Кюстендил организира поредица от инициативи \"Time to move\" 2018. Кампанията е с подкрепата на програма \"Еразъм+\", ЦРЧР - Евродеск - България.     Събитията стартираха стартираха с провеждането на информационна кампания  в центъра на града и пред читалището, на която бяха разпространени информационни материали, популяризиращи дейността на мрежата Евродеск и възможностите за мобилност, които предлагат програмите „Еразъм +” и „Европейски корпус за солидарност”.\r\nОт 11.00 ч. в читалище „Братство 1869” бе открита Фото изложба на тема „Доброволчеството през погледа на младите хора”, която представи реализирани доброволчески инициативи на територията на област Кюстендил с участието на млади хора, допринесли за включването и развитието на младите хора от област Кюстендил. \r\nПаралелно с това бе проведена Информационна среща „Еразъм +” и „Европейски корпус за солидарност” - нови възможности за младите хора”, на която бяха представени възможностите за мобилност на младите хора, които предлагат програмите „Еразъм +” и „Европейски корпус за солидарност”.  В Информационната среща участваха и доброволците по Програма „Еразъм +” в читалище „Братство 1869” - Кристина Талевска – Царибродска и Владимир Стойчески, които представиха своя проект „ЕДС – академия за живота”, в рамките на който реализират доброволчески дейности, споделиха своята мотивация да бъдат доброволци, впечатленията си от дейността си в посрещащата организация  и своите очаквания за развитие и придобиване на ценен неформален опит.\r\nВ информационната среща се включиха ученици, студенти, безработни младежи, младежи в неравностойно положение, младежки работници и др. от община Кюстендил.\r\nПроведените инициативи допринесоха за промотиране дейността на Евродеск на местно ниво, за повишаване на информираността на младите хора за  Програмите „Еразъм +” и „Европейски корпус за солидарност”, за политиките на ЕС в областта на младежта, за ценностите на доброволчеството,  както и за мотивирането им да участват в проекти за мобилност и в обществения живот на местно ниво, чрез изготвените и разпространени информационни материали, което е и основната цел на Евродеск, а именно да информира.    Инициативите бяха организирани в рамките на проект „Аз мога да реша бъдещето си”, реализиращ се от НЧ „Братство 1869“ гр. Кюстендил с финансовата подкрепа на Програма „Еразъм +”,  ЦРЧР – ЕВРОДЕСК-БЪЛГАРИЯ, предаде за кореспондент на Actualno.com от града, Иван Андонов - председател на читалището.", "date": "2018.10.19", "title": "Читалище \"Братство 1869\" организира кампанията \"Time to move\" 2018  "}
{"url": "https://www.actualno.com/showbusiness/tina-tyrnyr-njamashe-nikakvi-priznaci-che-sinyt-mi-shte-se-samoubie-news_700967.html", "text": "  Тина Търнър говори пред Би Би Си за самоубийството на сина ѝ, което се случи по-рано тази година.     Крейг Търнър беше на 59 години, когато беше намерен мъртъв в дома си в Лос Анджелис през юли с огнестрелна рана, която сам си е причинил.   Според майка му Тина Търнър той е бил много доволен от професионалния си и от личния си живот, след като си е намерил нова приятелка.\r\n„Не знам какво го е докарало до ръба”, заяви певицата.  „Той ми каза, че е никога до сега не е срещал жена, към която да има такива чувства”, каза още Търнър говорейки за новата жена в живота на сина си.   „Доведе я, за да се запознае с мен на рожден ден му ден през август. Беше декорирал апартамента, който аз му купих преди години. Беше си намерил нова работа, която го правеше щастлив”, сподели певицата, цитирана от БГНЕС. \r\n„Нямам никаква представа какво го е довело до ръба, освен нещо, което да го е преследвало в самотата му. Мисля, че е нещо свързано с това да си сам”, каза тя и добави, ”но колкото повече мисля, се питам защо не е звъннал на приятелката си, за да му помогне?”    „Той беше интроверт и настина срамежлив, нямах си представа какво се е случило. Но сега, когато слушам отново нашите последни разговори аз намирам промяната. Последните няколко пъти, разговорите ни бяха различни, но аз не забелязах преди самоубийството”, заяви Търнър.", "date": "2018.10.19", "title": "Тина Търнър: Нямаше никакви признаци, че синът ми ще се самоубие"}
{"url": "https://www.actualno.com/politics/votyt-na-nedoverie-shte-byde-glasuvan-sledvashtata-sedmica-news_700909.html", "text": "        Дебатите в пленарна зала продължиха около 3 часа.  Председателят на Народното събрание обяви, че вотът на недоверие ще се гласува на 24 октомври от 9.00 часа.   В пленарна зала от БСП отново настояха кабинетът да подаде оставка.", "date": "2018.10.19", "title": "Вотът на недоверие ще бъде гласуван следващата седмица"}
{"url": "https://www.actualno.com/society/cacheva-kategorichna-zajavlenijata-v-agencijata-po-vpisvanijata-se-obrabotvat-v-srok-news_700933.html", "text": "        По думите ѝ днес се обработват заявления, подадени преди два дни.   Това заяви в парламента министъра на правосъдието . \r\nВ отговор на въпрос на депутати Цачева призна, че проблеми е имало, но те са преодолени. Според министъра към днешна дата Агенцията по вписванията, която поддържа регистъра, има основно кадрови проблеми. Конкурсът за назначаване на 30 допълнителни длъжностни лица по регистрацията още не е приключил, а IT служителите вместо 17 са само 4.  Както е известно през август търговският регистър спря работа за две седмици, като за причината още върви разследване. Обявена тази седмица обществена поръчка за осигуряване на допълнителна памет за регистър отново породи притеснения, че може да има нов подобен проблем. Цачева обаче уточни в сряда, че така опасност няма.   \"На следващо място самият факт на преминаване на юридическите лица с нестопанска цел към Агенцията по вписванията, възможността и сроковете за тяхната пререгисрация, обемът като число на тези юридически лица, също доведе до обективно забавяне и действително имаше един период, в който този тридневен срок не се изпълняваше. Това е публично известно, но още тогава ви информирах към онзи момент какво се прави за преодоляването на това забавяне\", заяви Цачева.\r\nПо думите ѝ с разкритите бройки за длъжностни лица по регистрацията и с полагане на извънреден труд във времето се е преодоляла забавата на Търговския регистър.    ", "date": "2018.10.19", "title": "Цачева категорична: Заявленията в Агенцията по вписванията се обработват в срок"}
{"url": "https://www.actualno.com/starazagora/pameten-znak-za-d-r-evgenij-jelev-predlaga-iniciativna-grupa-news_700938.html", "text": "  Паметен знак за д-р Евгений Желев да се постави в Стара Загора предлага инициативна група от старозагорци по повод една година от кончината му. Предложението е изпратено до кмета на община Стара Загора Живко Тодоров, за да бъде внесено в Общинския съвет.     Предлага се паметният знак да бъде поставен в градинката между Драматичния театър, Регионалния исторически музей, Регионалната библиотека, Художествената галерия и Операта, като доказателство за дълбоката признателност към него за съграждането на съвременния културен център на Стара Загора.   Д-р Евгений Желев е кмет на Града на липите 1999 - 2003, министър на здравеопазването април 2008 - юли 2009, народен представител в 41-вото НС. Доктора загина при инцидент на 20 октомври 2017 г.", "date": "2018.10.19", "title": "Паметен знак за д-р Евгений Желев предлага инициативна група"}
{"url": "https://www.actualno.com/varna/izbraha-lekar-na-godinata-vyv-varna-news_700959.html", "text": "  Отличията \"Лекар на годината“ бяха връчена на тържествена церемония в Юнашкия Салон във Варна. Събитието се проведе по повод 19 октомври- , със съдействието на Община Варна и Българския лекарски съюз-Варна.     Призът \"Лекар на годината\" бе връчен на доктор - специалист УНГ, която е управител на ДКС-4 от 10 години. \r\n\"Много съм щастлива и горда, защото мисля, че признанието на колегиятa е най-голямото в живота. Да си лекар винаги е трудно независимо дали днес или вчера. Професията се развива, но понякога е доста трудно, защото днес предизвикателствата пред здравеопазването са големи.\r\nПожелавам на младите лекари да бъдат силни и амбицирани, следването е трудно и те трябва да имат огромна сила, за да са значими в професията\", каза в благодарственото си слово д-р Цекова.     За на годината бе избран ортопедът .\r\nДоц. бе отличена в категорията .\r\nЗа заслуги и принос в развитието на детското и училищното здравеопазване бяха наградени проф. д-р Виолета Йотова и екип, доц. Д-р Миглена Георгиева и д-р Атанаска Петкова.    ", "date": "2018.10.19", "title": "Избраха \"Лекар на годината\" във Варна"}
{"url": "https://www.actualno.com/europe/pogrebalen-venec-i-ovneshka-glava-podhvyrliha-pred-ofisa-na-novaja-gazeta-news_700969.html", "text": "  Московската полиция започна предварителни проверки по сигнал за заплахи срещу разследващия вестник „Новая газета”.     \"Полицията е получила сигнал, че в редакцията на медия е открита кошница с глава на животно в нея. Полицейски служители проверяват случая и ще се вземе решение дали да се образува дело или не”, съобщиха в пресслужбата на министерството на вътрешните работи на Русия.   Източник на ТАСС в правоохранителните органи заяви, че става дума за вестника \"Новая газета\", който е известен с критиките си към властта и със своите разследвания.\r\nПо-рано Съюзът на журналистите в Русия поиска полицията да намери и накаже онези, които заплашват персонала на \"Новая газета\". В изявление съюзът призова \"правоприлагащите органи незабавно да предприемат всички необходими мерки, за да идентифицират и накажат отговорните за тези демонстрационни действия\".  В четвъртък неизвестни лица хвърлиха погребален венец в сградата, където се намира редакцията на \"Новая газета\", заплашвайки един от журналистите от редакцията Денис Коротков. После кошница с главата на овен и заплахи срещу цялата редакция е била намерена. От вестника са подали сигнал в полицията. Журналистите обвързаха заплахите с фиктивни обвинения срещу вестника заради разкриването на лична информация за руските военнослужещи в Сирия.   БГНЕС напомня, че от 2001 г. до сега шестима журналисти на вестника бяха убити.  Сред тях Анна Политковская, Анастасия Бабурова и Юрий Щекочихин.", "date": "2018.10.19", "title": "Погребален венец и овнешка глава подхвърлиха пред офиса на \"Новая газета\""}
{"url": "https://www.actualno.com/curious/dneven-horoskop-za-20-oktomvri-news_700997.html", "text": "        Тази събота ще ви върви особено в работата с информация, набавянето на документи, свързани с партньорски отношения. Лесно ще протича и всичко, свързано с осиновяване. Тази събота има риск да се чувствате несигурни заради обърканата информация или ваша представа.  Природата ви няма да ви позволи да оставите нещата така и ще намерите достойно решение на търсенията си.   Днес ще бъдете изправени пред избора – работата или семейството. Вслушайте се в себе си и ще откриете прекрасен начин да съчетаете и двете. Освен това всички ще са доволни.     Предстои ви да направите нелек избор. Вслушайте се в себе си и ще откриете прекрасен начин да запазите баланса. Освен това всички ще са доволни. Тази събота ще заложите началото на дълготрайни отношения, които може да прераснат във връзка за цял живот. Ако сърцето ви е спокойно не се колебайте да му се доверите. Тази събота съществува риск да бъдете въвлечени в конфликти. Може да се опитате да вложите енергията си във въпрос, който да разплетете и чието решаване ще помогне на други хора.   Очаква ви прекрасен и лек ден. Ще се насладите на уважението и любовта на най-близките ви хора от семейството. Ще усетите пълната хармония между себе си и тях. Тази събота съмненията, които ви измъчват днес може да бъдат преодолени. Помислете къде бихте могли да заминете за кратко. Ще ви разведри и приятна изненада, която може да направите за семейството си.    Акцентът на деня ще е семейството и децата. Не се колебайте да се раздадете докрай за най-скъпите си хора. Навлизате в период, в който всичко свързано с дома ще е на преден план. Днес бъдете примерни, поне външно. Ще ви се наложи да следвате някои правила на поведение, но със сигурност по-натам ще бъдете компенсиран.    Денят ще ви накара да се замислите върху личен въпрос. Може би е добре да вземете повече участие и да проявите повече загриженост. Това е ден, в който да дадете воля на въображението ви. Сега може да си позволите повече. Имате вроден усет за това кога трябва да спрете.", "date": "2018.10.19", "title": "Дневен хороскоп за 20 октомври"}
{"url": "https://www.actualno.com/showbusiness/hari-i-megan-bosi-na-romantichna-razhodka-snimki-news_700976.html", "text": "  Принц Хари и съпругата му Меган събуха обувките си тръгнаха боси по плаж Бонди, по време на тяхното продължаващо дипломатическо турне в Австралия и Нова Зеландия.     Херцогът и херцогинята на Съсекс се срещнаха със сърфистката общност Уан Уейв и взеха участие във „Флъро петък”, съобщава BBC.\r\nПо време на разговора имаше много неонови и цветни огърлици, които насърчават обсъждането на проблемите с психическото здраве.\r\nПо-късно Хари се качи на Сидни Харбор Бридж с бивши военни и полицаи пострадали по време на служба, участващи в годишните спорни игри, организирани от принца.    Двойката беше посрещнати с овации малко преди 08:30 ч. местно време в петък сутринта, когато пристигнаха на плажа Бонди, който е една от последните им спирки в Австралия.\r\nТам те бяха посрещнати от основателите на Уан Уейв. Хари получи огърлица със сини цветя, която си пасваше с облеклото му, докато съпругата му получи розова огърлица.    Бременната Меган носеше рокля, която отново беше дело на австралийски дизайнер, този път избирайки рокля без ръкави, създадена от Мартин Грант.\r\nХерцогът и херцогинята се разходиха боси на плажа, където седнаха на пясъка в кръг, за да говорят с членове на Уан Уейв. ", "date": "2018.10.19", "title": "Хари и Меган - боси на романтична разходка (СНИМКИ)"}
{"url": "https://www.actualno.com/cars/vyzmojno-li-e-obedinenie-mejdu-volkswagen-i-ford-news_701004.html", "text": "  По-рано тази година два от най-големите автомобилни производители в света Volkswagen и Ford сключиха споразумение, което трябва да даде начало на стратегическо партньорство. Според информация на Motor1, това е само първия ход от стратегия, която може да доведе дори до обединение на двете компании.     На първо време Volkswagen и Ford ще започат съвместна разработка на различни превозни средства, като ще създадат и система за по-качествено обслужване на клиентите. Втората крачка е направата на универсална платформа, върху която ще бъдат изградени и общи модели на двете марки.   Всичко това кара експертите да вярват, че двете компании може и да се обединят, като не става дума за влизане на Ford в групата Volkswagen AG. Замисълът е всеки от двата производителя да получи дял от акциите на другия, което ще ги обвърже по-сериозно.\r\nЕвентуалното сътрудничество ще бъде от полза на и на двете марки. Volkswagen иска са изчисти имиджа си в Щатите след скандала с манипулираните дизелови двигатели от 2015 г. Германците готвят няколко нови модела за местния пазар, като един от тях ще бъде компактен пикап, който ще повтаря до голяма степен Ford Ranger.  От своя страна Ford ще използва помощта на немците, за да се опита да си възвърне загубените поиции в Европа, Китай и Латинска Америка. Компанията от Детройт има намерение ударно да развива електромобилите, но изглежда доста изостанала в сравнение с конкурентите и малко помощ от Volkswagen ще и бъде от сериозна полза.   Само преди месец новият шеф на Ford – Джим Хакет, имаше среща с ръководители на водещи световни производители, на която изложи идеите си за бъдещо сътрудничество между компаниите. Единствените, които го подкрепиха бяха индийците от Mahindra, както и Volkswagen.\r\nНе е тайна, че Ford прави сериозна промяна в стратегията си, като изключва от нея седаните и купета, за да заложи на кросоувъри и SUV-модели. А за целта се нуждае и от помощ отвън, която Volkswagen явно е готов да окаже. Според Motor1, преговорите между двата производителя вече текат и развръзката ще е съвсем скоро.    ", "date": "2018.10.19", "title": "Възможно ли е обединение между Volkswagen и Ford?"}
{"url": "https://www.actualno.com/business/georgi-kadiev-pozorno-e-che-samo-48-ot-bylgarite-vzemat-nad-1000-evro-news_700914.html", "text": "  \"Едва 4.8% от работещите българи печелят повече от 1150 евро (2300 лв.) на месец, по данни на НАП.     Ужасна и срамна статистика за страна, която от 11 години е член на ЕС.   И фокусът на всеки политик трябва да е повишаване на доходи и ръст на икономиката.\r\nКакво казал Волен за Валери и Бойко за Доган са в крайна сметка преходни новини.  Истинското предизвикателство е да променим тази таблица\", Георги Кадиев с публикация в социалните мрежи.   ", "date": "2018.10.19", "title": "Георги Кадиев: Позорно е, че само 4,8% от българите вземат над 1000 евро"}
{"url": "https://www.actualno.com/curious/starbucks-prodava-83-ot-zavedenijata-si-v-evropa-news_701011.html", "text": "  Американската кафе верига Starbucks ще продаде 83 от заведенията си в Европа. Мярката е част от план за преструктуриране на бизнеса ѝ на Стария континент, което се налага поради забавяне на продажбите, пише .     Ще бъдат продадени обекти във Франция, Холандия, Белгия и Люксембург, а техен купувач ще стане компанията Alsea. Фирмата, чиято централа е в град Мексико, управлява над 900 кафенета на марката в Мексико и Южна Америка.   Starbucks планира също така да затвори офисите си в Амстердам и да консолидира европейската си централа в Лондон. Затварянето ще засегне 186 служители, които ще бъдат насърчени да кандидатстват за незаети работни места в британската столица.\r\nЗаводът на компанията в Нидерландия ще продължи да работи.  ", "date": "2018.10.19", "title": "Starbucks продава 83 от заведенията си в Европа"}
{"url": "https://www.actualno.com/asia/turcija-pokani-rusija-francija-i-germanija-na-sreshta-za-sirija-sasht-njama-da-se-otteglja-ot-regiona-news_700943.html", "text": "  Четиристранна среща на върха за съдбата на Сирия ще се проведе на 27 октомври в Турция, предава AFP.     Турският президент Реджеп Тайип Ердоган ще посрещне в Истанбул държавният глава на Руската федерация Владимир Путин, президентът на Франция Еманюел Макрон и канцлерът на ФРГ Ангела Меркел. Съответната информация бе разпространена от говорителя на турския президент Ибрахим Калън.   Държавният глава на Франция Еманюел Макрон постави условие в северозападната провинция Идлиб да няма настъпление, за да вземе участие в срещата. \r\nСъщевременно, САЩ изоставиха идеята да изтеглят военния си контингент от Североизточна Сирия, съобщи бивш високопоставен френски дипломат пред \"Независимая газета\". Според него признаците за промени в американската стратегия са проличали през последните седмици. Североизточните райони на Сирия са необходими на Вашингтон, за да възпира иранското влияние в Близкия изток.  \"Следейки ситуацията през последните няколко седмици, констатираме, че администрацията на президента Тръмп поема нова отговорност във връзка със Сирия\", заяви бившият високопоставен представител на френското външно министерство, специалист по проблемите в Близкия Изток.\r\nТой последователно критикува идеята за свиване на американското военно присъствие в Сирия и се обявява за решителна борба срещу иранското влияние. И ето че на 15 октомври американският американският представител на САЩ за Сирия Джеймс Джефри започна близкоизточна обиколка из Турция, Катар и Саудитска Арабия. Програмата на Джефри включва срещи с \"лидери на сирийската опозиция и групи от гражданското общество\".   \"Естествено се очертава проблем с Турция, защото по-нататъшното военно присъствие на западни страни предполага известен алианс със сирийските кюрди, което се приема зле от Анкара\", разкрива бившият френски дипломат.    Колкото до Франция, чийто ограничен контингент подкрепя кюрдско-арабския алианс Сирийски демократични сили в североизточните райони, за нея ще е трудно да запази ограниченото си военно присъствие, ако САЩ решат да оптимизират своето, смята събеседникът на \"Независимая газета\". \"Президентът Макрон настоя в разговорите си с Тръмп САЩ да запазят контингента си в региона - каза той. - Всичко се случи след изявлението на Тръмп, изразил желание американските военни да се върнат у дома.\"\r\nВоенно-дипломатически източници на американската телевизия NBC твърдят, че САЩ наистина сменят стратегията си, насочена срещу политиката на Техеран. Вместо опити да изтласкат иранските и проиранските сили от Сирия с военни методи, Щатите са решили да действат с финансови лостове. Американското ръководство планира по-специално да наложи санкции на компаниите от Иран и дори от Русия, възстановяващи пострадалите от войната райони в Сирия.\r\nСпоред източник на телевизията в Пентагона американското отбранително ведомство смята публично да продължи дискусията за борбата с групировката \"Ислямска държава\" и все по-рядко да споменава за борба с Иран, но всъщност да спъва още по-старателно опитите на Техеран да се закрепи в следвоенна Сирия. За САЩ ще е от значение възстановяването на сирийските провинции да бъде поето от страните в Персийския залив, обърна внимание френският ексдипломат.   \"Това е едно от условията на президента Тръмп, за да запази военното присъствие на САЩ в Сирия - отбеляза той. - Ясно е, че запазването на малко френско и американско присъствие в Североизточна Сирия до кюрдите създава опасна ситуация, тъй като и сирийският режим, и Иран могат да дестабилизират региона, като настройват хората против присъствието на чуждестранни сили и преговарят с кюрдите. Тук виждам много възможности за сътрудничество с Москва. Русия може да улесни присъствието на западни сили в североизточните райони. Мисля, че при размяна на услуги може по-лесно да се задейства нов политически процес.\"\r\nГотовността на Франция да гарантира частично сигурността в Североизточна Сирия не се дължи само на съюзническите отношения със САЩ. Когато ИД превзе Ракка ( бившата неофициална столица на терористичната организация в Сирия , бел. на изданието), нашите военни решиха да подкрепят кюрдите, защото това бе най-ефективният вариант - коментира френският дипломат в оставка. - Контекстът бе по-труден за нас - знаехме, че терористите са готвели редица атентати срещу Франция тъкмо в Ракка. За нас бе по-важно да действаме против ИД в тази провинция. И ръководството ни сметна за най-бързо и ефикасно решение алианса с кюрдите\".   Една хипотеза предполага, че Франция участва в решаването на сирийския конфликт, най-вече за да се предпази от бежанските потоци, но тя не е съвсем вярна. Кризата с пришълците, предизвикана от изострянето на обстановката в Сирия и Ирак, на практика не се отрази върху Франция. Новодошлите от тези близкоизточни страни, пострадали от терористичните групировки, са малка част от общия миграционен поток към френските земи.\r\n\"Имаме три вида миграция: редовна, нередовна и свързана с търсене на политическо убежище\", разказва пред \"Независимая газета\" Ерве Льо Бра, научен директор на Парижкото висше училище за социални науки (EHESS). - Що се отнася до мигрантите, искащи разрешителни за работа, съставът на потока е постоянен: страните от Северна Африка, други африкански страни, Турция и държави от ЕС. Колкото до молбите за убежище, миналата година до френските власти са подадени общо 100 000: най-много са от Албания (7600), следват Афганистан (6000), Хаити (5000), Судан (4500), Гвинея (3800), а Сирия е на шеста позиция (3600). Ирак, Йемен и Иран са с по-малко от 2000 молби.\"   ", "date": "2018.10.19", "title": "Турция покани Русия, Франция и Германия на среща за Сирия, САЩ няма да се оттегля от региона"}
{"url": "https://www.actualno.com/politics/borisov-njama-da-osvobojdava-simeonov-za-obidata-kym-decata-s-uvrejdanija-news_700929.html", "text": "  Премиерът Бойко Борисов призова вицепремиера си Валери Симеонов да сe извини за коментара по адрес на майката на деца с увреждания, но отказа да говори за исканата оставка.     \"Аз имам договор с Патриотичния фронт, оттам нататък мисля, че искането на оставки от страна на БСП не ги коментирам\", заяви Борисов. Така той отговори на призива на Нинова Симеонов да подаде оставка заради думите си пред партийната телевизия на НФСБ СКАТ, че \"този закон (бел. ред. - за хората с увреждания ) беше започнат като опит да се угоди на една група кресливи жени, които спекулираха с децата си, манипулираха обществото, изкарвайки на пек и на дъжд тея уж болни деца, без грам майчинско чувство и грижа за тях. Просто ги използваха като инструмент за постигането на техните чисто материални цели\".   Министър-председателят каза и, че \"такъв език е недопустим\" и използва и думите \"език мой, враг мой\". Лидерът на ГЕРБ успя да вкара и БСП в темата, като попита какво е отделяла Столетницата за хората с увреждания, когато е била на власт. Освен това, според Бойко Борисов било редно майките като застават до БСП, да кажели, че и Нинова нищо не направила, както и ГЕРБ. \"Какво са направили за тях от 1944 година\", продължи лидерът на ГЕРБ и заяви, че щели да дадат за тях парите, които иначе отишли за \"Белене\", за КТБ.\r\nБорисов отново подчерта, че правителството ще изпълни поетите към майките ангажименти със законодателството и допълнителната финансова помощ.  В своя профил в социалната мрежа Facebook Борисов се извини от името на правителството за думите на Симеонов.    \"Мога само да се извиня от името на правителството за това, което Валери Симеонов е казал по адрес на майките на деца с увреждания. Такъв език е недопустим и се разграничавам от него. Крайно време е всеки да си мери думите. Това касае както опозицията, така и хората в управляващата коалиция. С майките постигнахме споразумение, дадохме си срокове, законопроектът мина на Министерски съвет, предстои обсъждане и се надявам да бъде гласувано до идния петък. Всичко, за което сме се разбрали, ще бъде изпълнено,\" гласи съобщението на премиера.    ", "date": "2018.10.19", "title": "Борисов няма да освобождава Симеонов за обидата към децата с увреждания"}
{"url": "https://www.actualno.com/society/mvnr-predpriema-merki-v-zashtita-na-obvinenite-bylgarski-granichari-news_701010.html", "text": "   Това стана ясно на среща в МВнР между заместник-министрите Тодор Стоянов и Георг Георгиев и депутатите от ГЕРБ Ивелина Василева и Диана Саватева, съобщиха от пресцентъра на министерството.     Заместник-министър Стоянов информира, че чрез генералното консулство в Одрин са изпратени запитвания за информация по делото, както и че ще бъде поискано присъствието на наш представител на съдебните заседания. Предприети са стъпки и по отношение на адвокатската защита, като ведомството е предложило на сънародниците ни адвокати с опит в наказателните дела.   „Благодаря на МВнР и на министър Захариева, която знам, че работи активно и е лично ангажирана със случая“, подчерта Ивелина Василева.\r\n„В този случай трябва да се действа бързо, но и много внимателно, защото ситуацията е деликатна“, изтъкна Георг Георгиев, който увери депутатите, че от страна на министерството ще бъдат предприети всички възможни мерки. Той подчерта и необходимостта от интензивен контакт между отговорните институции.  Диана Саватева, която миналата седмица се срещна с граничарите, разследвани в Турция изтъкна, че засега няма яснота от турска страна на какъв етап е делото. Тя сподели, че обвинените са значително по-спокойни, тъй като усещат подкрепа от страна на българските институции.   Участниците се обединиха около идеята, че бъдеща среща в един по-широк формат, ще бъде полезна за всички заинтересовани страни.", "date": "2018.10.19", "title": "МВнР предприема мерки в защита на обвинените български граничари"}
{"url": "https://www.actualno.com/europe/vyrhovnijat-syd-na-es-naredi-na-polsha-da-otmeni-svoe-reshenie-news_700974.html", "text": "  Върховният съд на ЕС в петък нареди на Полша да \"незабавно отмени решението си да намали възрастта за пенсиониране на съдиите на Върховния съд, което според него заплашва независимостта на съдебната система\".     \"Полша трябва незабавно да спре прилагането на разпоредбите на националното законодателство, свързани с понижаването на пенсионната възраст за съдиите на Върховния съд\", каза Съдът на Европейските общности, цитиран от БГНЕС.   Именно тази реформа предизвика предупреждение към Варшава, че може да ѝ бъде отнет гласът в Европейския съвет съгласно чл. 7 на Лисабонския договор и точно по чл. 7. ЕК поиска от Полша да промени три закона - този за Върховния съд, с който въведе по-ниска пенсионна възраст за настоящите съдии в съда, този полския ВСС, с който се прекратява моментално мандата на настоящия състав на съдебната квота и този за общите съдилища, с който правосъдният министър може да удължава мандата на които пожелае съдии и да назначава или освобождава председатели на отделни съдилища.\r\nСъщата процедура, по чл. 7, беше стартирана и срещу Унгария, като и там една от причините е независимостта на съдебната система.  ", "date": "2018.10.19", "title": "Върховният съд на ЕС нареди на Полша да отмени свое решение"}
{"url": "https://www.actualno.com/europe/evroparlamentyt-shte-glasuva-zabranata-na-plastmasovi-izdelija-news_701001.html", "text": "        Евродепутатите ще гласуват и планове за увеличаване на доверието на потребителите в чешмяната вода, която е много по-евтина и чиста за околната среда, в сравнения с бутилираната вода.   Преди седмица Комисията по околната среда на Европейския парламент на употребата на пластмасови изделия за еднократна употреба в Европейския съюз от 2021 г.\r\nЕвродепутатите приеха доклада с голямо мнозинство и добавиха към този списък много леки пластмасови торбички и продукти от оксоразграждащи се пластмаси. Забраната ще засегне продукти, \"които представляват повече от 70% от морските отпадъци, ще бъдат забранени в плановете, подкрепени от комисията по околна среда\", се казва в съобщение, което също спомена пластмасови чинии и прибори за хранене, които предлагат забрана от 2021 г.  Използването на продукти, за които няма алтернативи, се предлага да бъде намалено в ЕС до 2025 г. Такива елементи включват например кутии за еднократна употреба за хамбургери и контейнери за храна, десерти и сладолед. Докладът ще бъде подложен на общо гласуване от Парламента на 22-25 октомври в Страсбург.   ", "date": "2018.10.19", "title": "Eвропарламентът ще гласува забраната на пластмасови изделия "}
{"url": "https://www.actualno.com/curious/bistro-kryg-avtorska-kuhnja-s-balkanski-produkti-news_701014.html", "text": "  Днес те запознаваме със Силвия, Мартин и Мартин (а.k.a. – отряда за бързо реагиране). И ако се чудиш защо и какво е общото между тези тримата, ти казваме, накратко че са много щури - създават необичайно яко място за хапване под името Бистро Кръг.  Имат сходни идеи за това как човек трябва да се чувства като у дома си, докато се наслаждава на авторска кухня. Освен това обичат да изпипват всеки детайл, а ние от Actualno жадуваме за такъв тип домакини от много време. Ето защо ги хванахме на къс пас и ни разказаха по-подробно за идеята:      - Здравейте, Силвия, Мартин и Мартин!  Как сте?  Благодаря, добре. Винаги ми е трудно да отговоря адекватно на този въпрос, защото го взимам понякога прекалено сериозно. : Чудесно!   :  Добре, благодаря! Малко поизморени, честно казано хаха. - Къде ви намираме и с какво се занимавате?  Тук-там-пак-там и с всичко и с нищо, обаче едновременно, за да ни е по-интересно.     : Намираме се в Кръг, нашето малко бистро, за което се грижим всеки ден. Намирате ни в София, малко вероятно да ни видите някъде другаде освен в нашето бистро Кръг. Там сме общо взето по цял ден, 7 дни в седмицата. Ние го управляваме, готвим, дегустираме вината, сервираме… ние сме отряда за бързо реагиране. Опишете се с по 3 думи. - Онзи ден се шегувахме, че дефиницията на “Въртя тук едни пари” трябва да е моето име, та за да са три – “Въртя едни пари”.   : Ентусиаст, работохолик, рискуващ. : Любопитен. Работохолик - май. Обичащ. - Как дойде идеята за Кръг?  Появи се някъде между Лондон и Берлин, в среднощни разговори между един оптимист-мечтател, един реалист и един реалисто-песимист, сами се сетете кой кой е. : Желанието за собствен малък ресторант зрее от години. Възможността да наемем мястото ни завари в чужбина. За няколко седмици приключихме с животите си там, започнахме ремонт, създадохме контакти, проучихме възможности и месец по-късно отворихме Бистро Кръг. Дойде от голямото ни, може би малко налудничаво, желание да имаме собствено място, в което да се изразяваме, чрез нещата които правим и готвим. Желанието да доставяш удоволствие, почивка и здраве на хората. Обичаме хубавата храна, хубавия продукт и обичаме да правим нещата по най-добрия възможен начин. Дори и това да ни коства най-голямото неспане и усилия, които някога сме влагали. И така… стараем се много упорито да го правим тук - в нашата страна, за и с нашите хора. - А какво готвите там?  Магии и щастие в чиния! Освен това, искам да отбележа, че от десертите ни не се пълнее, защото отиват право в сърцето. В Кръг готвим сезонна храна. Фокусираме се изцяло в локални продукти от Балканите, с чист и ясен произход. Адаптираме менюто ежедневно според това, с което можем да работим и нашата визия за достъпна, креативна и съвременна кухня. Чиста храна, вярваме и доста вкусна. Полагаме супер големи усилия да намерим най-добрия продукт, който да бъде с ясен произход, биодинамичен, съобразен със сезоните на нашите географски ширини. Всичко е от България или балканския регион, отгледано или направено от малки производители и занаятчии. Стремим се да обръщаме все по-голямо внимание на балканската кухня, която пречупваме през нашата призма. - Какво искате гостите ви да виждат/усещат като идват в Кръг?  Иска ни се да се чувстват комфортно и уютно, така както се чувстват, когато отидат на гости на приятел. По начинa, по който подбираме продуктите, създаваме менюто и сервираме храната, атмосферата, която се опитваме да създадем, искаме да покажем, че имаме отношение. Стремим се да накараме гостите да ни имат доверие, когато експериментираме. Да могат да се отпуснат изцяло и да оставят сетивата си да се наслаждават на това, което сме им приготвили. Винаги се радваме, когато накрая ни дадат и обратна връзка. Искаме нашите гости да се чувстват уютно в една непретенциозна обстановка, където могат да опитат правилно приготвена, интересна кухня, съчетана с вина от подбрани български изби. Да усещат, че могат да ни се доверят, в желанито ни да предизвикаме себе си и да изненадаме тях. Ще ми се хората все повече да експериментират когато излизат на заведение, особено на места, които имат специфика и не са просто закусвалня с шопска и картофки. При нас идеята е проста - имаме отбрано сезонно меню и обръщаме изключително внимание и грижа към продукта. Обстановката е неглиже и уютна. Обслужването е приятелско - почти като на гости при най-добрите ти приятели с уважителната нотка на “Вие” естествено… Ще ми се хората наистина да се чувстват като у дома си в по-специален вариант. - А да ни кажете нещо за името на вашето заведение - доста нестандартно е.  Чак пък нестандартно :) С толкова кръгли дупки в стените, нямаше как да го кръстим ‘’Квадрат”, а и много ръбато звучи. Иначе имаше едно предложение, което аз много си бях харесала – “Дивата сърма”, но го оставихме за следващото ни приключение. Името дойде сравнително спонтанно. Бистро е, защото сме привърженици на бистрономи културата, формат който продължава да се налага в западния свят. За нас беше важно името да бъде на български и да е нетипично на пръв поглед. Но кръг е и символ. Символ на обединение, общност, единомислие, но също така е кръговрат, цикличност, сезонност. Това ни вълнува много, нашата мисия е да сме част от разбирането за необходимостта от обединение на усилята, за да успеем да развием големия потенциал, който имаме тук, а и на Балканите. Отразява и респекта ни към природата и ресурсите, който се стараем да показваме през нашата професия. Името е много стара българска дума. Означава: Обединение, Съюз, Кръговрат, Общност. Нарочно не го и превеждаме  на английски, защото в себе си съдържа и едни доста български символи като “Ъ” и “Г”, които, когато имаме възможност, караме чуждестранните ни приятели и гости да опитват да ги изговарят. В създадения запазен знак надписът “кръг” също нарочно е с малки букви, защото ясно можем да покажем изписване на българска кирилица, а не както в много случай в българия се ползват руски начертания (букви/текст). И естесвтвено значението на името е свързано с това, което искаме да правим, което не е чисто и просто едно място за ядене. В дългосрочен план искаме да създавеме все по-добра комуникация между колегията, производителите, гостите. Иска ни се хората да започват да си вярват един на друг, за да могат да се създават здрави връзки и общности между тях… това е единственият път и нашата водеща пътека е храната!!! - Разкажете за най-големия гаф от “кухнята на Кръг”?  Ново място сме и гафовете са толкова много, че няма как да изтъкна някой като най-голям, но все пак се учим в крачка и всички стресови ситуации после се превръщат в смешни и поучителни истории, освен тази, в която щяхме да се взривим първата седмица след като отворихме, това не беше смешно. Сещам се за една вечер, когато имахме група от 10-12 човека. Докато събирах част от свободните чинии и прибори, пресягайки се през един от гостите, който тъкмо се беше навел към събеседника си, изпускам една вилица, която се “заби” право в пространството, където беше загащил розовата си, перфектно изгладена риза. Човекът подскочи, бутна ме, стана си като домино, но всичко приключи с много смях от тяхна и от наша страна. Не много поучителна, но пък забавна история. : Не мисля, че сме имали голям гаф все още, но има време. Това, което ми изниква е онзи момент, в който Мартин почти се подпали с дефектна горелка по време на сервиз. Все още не сме имали мега инфарктни ситуации и си пожелавам да ни се случват много, много рядко. Все пак имаше, съвсем в началото, една случка, при която за малко да избухне една газова горелка и да направи пакости. За радост удържахме положението хаха. П.П. НЕ СИ КУПУВАЙТЕ ЕВТИНИ ПРОФЕСИОНАЛНИ ПРОДУКТИ!!!! Винаги инвестирайте в нещо качествено и дългосрочно, защото безопастноста е най-важна. - В каква посока искате да се развива мястото?  Иска ми се да заразяваме хората с нашите идеи и страст към храната, да ги накараме да се замислят, да се интересуват от света около себе си. Не говоря само за гостите ни, а и за колеги и приятели. Балканите изобщо не съществуват на гастрономическата карта на света. Преди известно време с Мартин бяхме на един кулинарен симпозиум и се оказа, че сме като мъртвата точка на Европа, никой не се интересува какво се случва тук, по разбираеми причини и това трябва да се промени. Има вече доста колеги, с които гледаме в една посока и имаме нужното уважение към професията за да могат да се случват нещата, но процесът е дълъг и всички участват в него - производители, ресторантьори, готвачи, сервиз, клиент. Така докато се затвори “Кръг” – ът. ‘’Кръг” за нас е проект в процес на развитие, но не можем сами, никой не може. Надявам се да продължаваме да изграждаме идентичността на Кръг, и да сме способни да предлагаме смела и предизвикателна кухя. Да развиваме мястото, като поле за събития, презентации и срещи на хора с подобна мотивация и ценности. Щастливи сме, че не сме сами и още в началото получихме голяма помощ и подкрепа от колегите, които разбират и се вълнуват от проблемите в този бизнес и имат нужда да ги комуникират по-добре. Надяваме се, че заедно ще успеем да извървим тези стъпки. Най-важното е да останем истински и честни със себе си като хора и да запазим този пламък, който ни движи. Ако това остане, мисля, че в каквато и посока да тръгнем, няма да сбъркаме. Иначе желаната посока е ясна - устойчиво бъдеще, съобразено с биодинамиката на земята върху която живеем, грижа за околните, чиста и локална храна. - Пожелайте нещо на Actualno.com.  Винаги да имате място за десерт, защото най-хубавото винаги предстои. Да продължава да се налага като един от най-свежите и адекватни сайтове в страната. Пожелавам здраве, чиста енергия. ;)\r\nНие им пожелаваме да продължават да ни вдъхновяват с различния си прочит към кулинарията и красотата на детайлите, с които всеки път ни изумяват!  Злати Стоянова ", "date": "2018.10.19", "title": "Бистро Кръг - aвторска кухня с балкански продукти"}
{"url": "https://www.actualno.com/burgas/burgaski-uchilishta-predstaviha-idei-za-zdravosloven-jivot-news_701007.html", "text": "  12 училища се включиха в тазгодишното издание на инициативата \"Мини училищни здравни проекти\", която се организира от Община Бургас.     Тя се провежда за пета поредна година, а нейната цел е да насърчи здравословния начин на живот сред младите хора.\r\nУчастниците в конкурса получиха награди по време на специална церемония в сградата на Община Бургас. На нея присъстваха директорът на дирекция \"Социални дейности, здравеопазване и спорт\" Мая Казанджиева и експерти.\r\nПо време на награждаването всеки училищен екип представи своята разработка и обясни как тя може да помогне за решаването на определен проблем.  Ето кои училища се включиха в инициативата \"Мини училищни здравни проекти\":\r\nОУ \"СВ. КНЯЗ БОРИС I\",\r\nОУ \"ЛЮБЕН КАРАВЕЛОВ\",    ОУ\"ВАСИЛ АПРИЛОВ\",\r\nОУ \"БРАТЯ МИЛАДИНОВИ\" ,   ОУ \"ПЕЙО К. ЯВОРОВ\",\r\nСУ \"ДОБРИ ЧИНТУЛОВ\",\r\nСУ \"СВ. СВ. КИРИЛ И МЕТОДИЙ\",   СУ \"ЕП. КОНСТАНТИН ПРЕСЛАВСКИ\" ,   АНГЛИЙСКА ЕЗИКОВА ГИМНАЗИЯ \"ГЕО МИЛЕВ\",\r\nНЕМСКА ЕЗИКОВА ГИМНАЗИЯ \"ГЬОТЕ\",\r\nПРОФЕСИОНАЛНА ГИМНАЗИЯ ПО ТРАНСПОРТ,\r\nПРОФЕСИОНАЛНА ГИМНАЗИЯ ПО МЕХАНОЕЛЕКТРОТЕХНИКА И ЕЛЕКТРОНИКА.", "date": "2018.10.19", "title": "Бургаски училища представиха идеи за здравословен живот "}
{"url": "https://www.actualno.com/bgfootball/oficialno-gabriel-obertan-ostava-v-levski-news_701016.html", "text": "   Френската звезда на \"сините\" ще преподпише с клуба от \"Герена\", всичко, което остава, за да се финализира споразумението е иста формалност.     Собственикът на тима Спас Русев сподели пред \"Дарик\", че е бил на преговори с агента на футболиста и всички детайли са изгладени. Единственото, което остава е Обертан да сложи подписа върху договора, но в момента не е възнможно, тъй като пътува за гостуването на Лудогорец. Крилото ще подпише след двубоя, който е утре, но вече е дал своето съгласие по телефона.    ", "date": "2018.10.19", "title": "Официално: Габриел Обертан остава в Левски"}
{"url": "https://www.actualno.com/cinema/pokazvat-novija-film-na-vim-venders-papa-francisk-chovek-na-dumata-si-na-kinomanija-news_700915.html", "text": "  Новият документален филм на трикратно номинирания за Оскар Вим Вендерс – \"Папа Франциск: Човек на думата си\" е сред хитовите заглавия на тазгодишната Киномания.      Продукцията включва интервюта с духовния водач и кадри от негови пътувания, а премиерата му беше по време на фестивала в Кан. По време на филма папата отговаря на многобройни въпроси на хора с различна възраст и професия, обръщайки се директно и искрено към зрителите.   \"Папа Франциск има подобно присъствие на екрана като някои от най-големите филмови звезди, с които ме е свързвала работата ми. Но при него то идва отвътре, от неговите убеждения и вяра, както и от желанието му да говори с всички нас\", споделя за главата на римокатолическата църква Вендерс. . Филмът е нещо повече от биографичен, а по-скоро представлява своеобразно пътешествие с папа Франциск.     А неговият апел за мир в конфликтните зони по света, както и за мира и диалога между различните религии имат силата да обединят хората от цял свят. Това е една от причините популярния германски режисьор да смята, че филмът ще представлява интерес и за хора от всички религии, а не само от християнската. Той споделя също, че Папа Франциск е ярък пример за човек, който  държи на думата си и е абсолютно директен и спонтанен в искренноста си.\r\nСледете програмата на Киномания за информация за останалите прожекции на филма! Билетите са в продажба на касите на НДК, както и онлайн на tickets.ndk.bg.    Киномания е част от Календара на културни събития на Столична община за 2018 г.", "date": "2018.10.19", "title": "Показват новия филм на Вим Вендерс \"Папа Франциск: Човек на думата си\" на Киномания"}
{"url": "https://www.actualno.com/healthy/blizo-polovin-miliard-poveche-v-budjeta-na-nzok-za-2019-g-news_701045.html", "text": "   . Това е записано в проекта на бюджет на Здравната каса, съобщава bTV.     Осигурителната вноска се запазва – 8%. Бюджетът ще бъде Увеличението идва главно от нормативни промени – повишаването на минималната работна заплата и на максималния осигурителен доход.   Най-съществено нарастват разходите за медикаменти и за болнична помощ. Касата планира да отложи за догодина плащането на .", "date": "2018.10.19", "title": "Близо половин милиард повече в бюджета на НЗОК за 2019 г."}
{"url": "https://www.actualno.com/business/vaucherite-za-hrana-njama-da-se-oblagat-s-dds-news_701012.html", "text": "        На среща президентът на \"Подкрепа\" Димитър Манолов, министър Владислав Горанов и председателят на парламентарната комисия по бюджет и финанси Менда Стоянова с представители на Асоциацията на оператори на ваучери за храна е обсъдено и въвеждане на електронни ваучери, както  и разширяване на обхвата на стоките и услугите.   ", "date": "2018.10.19", "title": "Ваучерите за храна няма да се облагат с ДДС"}
{"url": "https://www.actualno.com/africa/katastrofa-zaradi-spukana-guma-pogubi-20-dushi-v-ujna-afrika-news_701039.html", "text": "  Най-малко 20 души загинаха при катастрофа в провинция Лимпопо в Южна Африка. Камион навлезе в насрещното движение след като спука гума и се вряза в идващите срещу него коли, предаде AFP.     Съобщава се и за ранени при инцидента, пише още БГНЕС.   От катастрофата са били засегнати няколко коли, каза министърът на транспорта на провинцията, Макомва Макурупете. „Гръмна гумата на камион. За съжаление, той влезе в насрещното движение и се удари в други четири превозни средства, едното от които такси“, посочи още министърът. Припомняме, че въпреки модерната пътна инфраструктура, в Южна Африка често стават фатални случаи по пътищата, за което основно биват обвинявани водачите, които шофират с несъобразена скорост.    ", "date": "2018.10.19", "title": "Катастрофа заради спукана гума погуби 20 души в Южна Африка"}
{"url": "https://www.actualno.com/burgas/absurd-ne-mojelo-da-ekstradirame-bylgarski-granichari-v-turcija-no-im-tyrsim-turski-advokati-news_700927.html", "text": "  Няма постановен съдебен акт от Военния съд в Сливен за случая с четиримата български граничари от 2008 година. Това е нещо много важно, коментира правосъдният министър Цецка Цачева по време на днешния парламентарен контрол, като уточни, че и съдът в Страсбург не е приел жалба на семейството на убит турски рибар т.е. и от ЕСПЧ няма съдебен акт. Имало обаче и друг международен акт – двустранно споразумение за правна помощ с Турция и точно по него България има ангажименти.     Припомняме, че случаят е още от 2008 година. Тогава граничният полицай Михаил Цонков застрелва турски рибар-бракониер, след като рибарят и колегите му биват засечени да ловуват незаконно калкан и оказват съпротива при опит на нашите граничари да бъдат задържани.   В България никога не е стартирано съдебно производство, за разлика от Турция, посочи Цачева в отговор на въпрос по време на парламентарния контрол. Не можем да се месим в действията на съда в Лозенград, но считаме, че е изключително важно да се осигури защитата на нашите сънародници, заяви правосъдният министър. Затова е имало среща на ниво \"консули\", на която е постигнато съгласие да се представи списък с адвокатски кантори в Турция, защото български адвокати не можело да работят на турска територия, и граничарите ни да си изберат турски правни защитници, като държавата да осигури пари. Същевременно Цачева обяви, че не било възможно българите да бъдат екстрадирани, но не можело и да спрем делото в Турция.\r\nЗадалият въпроса за положението с граничарите депутат Николай Тишев призова по случая да има дипломатически натиск и посочи като пример случая с американския пастор Андрю Брънсън, който Турция задържа и съдеше за тероризъм, но в крайна сметка Анкара го освободи, след като САЩ наложи санкции и спря изпълнението на сделка за на Турция.      На 17 април 2008 година при сблъсък с турски бракониери на калкан, нарушили морската ни граница, Михаил Цонков произвежда неволно изстрел от служебното си оръжие и ранява смъртоносно турски рибар - това е твърдението на българския граничар. Ситуацията се разиграва в българска акватория, а на смяна с Цонков са Живко Петков, Николай Костов и Николай Петков. Тогава турските рибари плуват с малка жълта гемия и не се подчиняват на заповедта, произнесена на три езика от българските граничари. В архивите пише, че бракониерите опитали да потопят патрулния катер, като го надупчили с канджи. Последвал ръкопашен бой.", "date": "2018.10.19", "title": "Абсурд - не можело да екстрадираме български граничари в Турция, но им търсим турски адвокати"}
{"url": "https://www.actualno.com/starazagora/razshiren-format-na-konkursa-za-scenarij-zlatnata-lipa-news_701008.html", "text": "  Спечелилите 1-во и 2-ро място филмови сценарии от конкурса за ученици, който се проведе миналата година сред възпитаниците на ГПЧЕ \"Ромен Ролан\" в рамките на Фестивала за ново европейско кино \"Златната липа\" през 2017 г. са публикувани в новия брой на сп. \"Кино\".     Днес Магдалена Ралчева, основател и директор на кинофестивала, подари на директора на ГПЧЕ \"Ромен Ролан\" Теодора Николова и на авторките на наградените сценарии броеве от списанието. Сценарият на единадесетокласничката Нона Петкова (I-во място) се казва \"Змейова невеста\" и е свързан с легенда от близкото село Змейово. \"Никой\" е заглавието на сценария на Богомила Китанова (II-ро място).   \"Всички изразихме желание този конкурс да продължи, защото младите киносценаристи трябва да получат своя шанс, да бъдат окуражавани, да пишат и да повярват в собствените си сили и талант\", каза Магдалена Ралчева. В новия конкурс ще могат да участват ученици от всички старозагорски училища.\r\nЗа желаещите да участват отново ще се организира уъркшоп с участието на изявени европейски кинотворци. Миналогодишният, воден от английския сценарист и режисьор Гарет Джоунс и сръбската писателка и сценарист на много успешни ленти Владислава Войнович, предизвика голям интерес.  В конкурса на \"Златна липа\" 2017 участваха 22-ма с 16 сценария. С разширяването на формата организаторите се надяват да се включат повече млади хора и да се родят повече и по-интересни сценарии.   ", "date": "2018.10.19", "title": "Разширен формат на конкурса за сценарий \"Златната липа\""}
{"url": "https://www.actualno.com/curious/naj-dylgijat-v-sveta-most-nad-moreto-zapochva-da-raboti-news_700966.html", "text": "  Идната сряда ще започне да функционира най-дългият мост в световните морета, свързващ Хонконг, Макао и континенталната част на Китай.     Във вторник в град Джухай ще бъде официалната церемония по откриване на моста, на която най-вероятно ще присъства и президентът Си Цзинпин.   Законодателите в Хонконг критикуват липсата на прозрачност за това кога ще бъде открит моста за трафика. Недоволство изразиха и местните автобусни компании, които също били държани „на тъмно“.\r\nСъоръжението е с дължина 55 км., включва виещ се като змия мост и подводен тунел и свързва хонконгския отстров Лантау с град Джухай и хазартната крепост Макао, предаде БГНЕС.  Изграждането на гигантския инфраструктурен проект започна през 2009 г. и беше белязано от неспазване на срокове, надхвърляне на бюджета, обвинения в корупция. Подкрепящите проекта го определят като инженерно чудо, докато други виждат в него скъп политически проект, целящ по-нататъшното интегриране на Хонконг с континентален Китай.   ", "date": "2018.10.19", "title": "Най-дългият в света мост над морето започва да работи"}
