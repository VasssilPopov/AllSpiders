{"url": "https://www.actualno.com/society/novinite-naj-vajnoto-za-denja-27-uni-news_763176.html", "text": "    Редакционният екип на ви представя най-важните новини за изминалия ден, 27 юни.       Заданието за корекции на Плана за Борисовата градина, което би трябвало да отрази стотиците възражения по проекта, ще бъде обявено на обществеността преди да бъде възложено за изпълнение на екипа архитекти, изготвящ плана.   През последните няколко месеца текат разгорещени дебати за бъдещето на българската електроенергетика. Централно място в тях заема бъдещето на въглищните ни централи. БЕХ не прие оставката на шефа на НЕК Петър Илиев, за която настояваха от бизнеса с аргумента, че цената на тока е манипулирана и НЕК действа като \"организирана престъпна група\". Бизнесът обаче продължава да иска оставката на Илиев. Това заяви в предаването \"Лице в лице\" по bTV експертът към национално представените работодателски организации Константин Стаменов.     Министър Кирил Ананиев излъга медицинските сестри. Така омбудсманът Мая Манолова коментира пред Actualno.com недоволството сред здравните работници, което продължава, въпреки преговорите със Здравното министерство. Столичният общински съвет (СОС) прие стратегически план за градската мобилност до 2035 година. Според обяснението, това всъщност е визия, която, ако бъде приета, тепърва ще се прави специализиран план за транспорта в София. Сегашният план беше наречен \"концепция\" от общинския съветник от ВМРО Карлос Контрера, като по думите му тази концепция не била обвързваща нито за сегашния СОС, нито за следващите му състави.    Немският автомобилен производител Volkswagen е избрал Турция за новата си инвестиция в завода, според съобщения в медиите. Турция може да преосмисли решението си за закупуване на американски изтребители F-35 заради технически проблеми и високи разходи. Турските власти смятат, че изтребителите на Lockheed Martin ще направят Турция зависима от Вашингтон, създавайки проблеми с доставката и поддръжката им заради възможни санкции от страна на САЩ. Първото масово недоволство срещу последиците от новопостроената близо до селото биоцентрала беше на 20 август 2016 година предиобед. Хората тогава не бяха много организирани, но единни в оплакванията си от фекалните миризми, настанени трайно във въздуха, от отпадъците, изпадащи от камионите, превозващи оборския тор, от вибрациите. Проблемът с лекарствата за онкоболни деца е от 2009 година, когато снабдяването е прехвърлено от министерство на здравеопазването (МЗ) към болниците. Така всяка една болница индивидуално трябва да се снабдява с лекарства, които са започнали да изчезват още тогава, поради липсата на интерес от страна фармацевтичните компании. Това каза Симона Караиванова от Сдружение \"Деца с онкохемаотологични заболявания\". В света има над 2100 милиардери през 2019 г., по данни на списание Forbes, но българите традиционно се вълнуваме кои са най-богатите хора в нашия регион – на Балканите.\r\nНай-богатият човек в региона е турчинът Ерман Иличак с 3,48 млрд. долара – състояние, натрупано основно в сферата на строителството, който е първи по богатство и в родината си Турция. През последните години турската икономика понесе значителни сътресения, довели до голямо обезценяване на лирата, което предизвика сериозни размествания в подреждането на местните богаташи. Остават само няколко дни до следващата среща на Доналд Тръмп и Владимир Путин в Осака, но Белия дом е в пълно мълчание за това, какво ще се постигне по време на Г-20, пише Андрю Вайс в анализ за изданието Politico, цитиран от БГНЕС.\r\nТрима високопоставени представители на властта, които имат опит в работата с Русия - генерал Джоузеф Дънфорд, председател на обединения съвет на началник-щабовете, и Фиона Хил, експерт по Русия за Съвета по национална сигурност и, според някои информации, посланикът на САЩ в Русия Джон Хънтсман скоро ще напуснат постовете си. Тези събития не са свързани по никакъв начин, но ни казват много за това как в действителност действа политиката към Русия в администрацията на Тръмп. ", "date": "2019.06.27", "title": "Новините: Най-важното за деня, 27 юни"}
{"url": "https://www.actualno.com/business/lidl-bylgarija-e-v-top-5-na-naj-jelanite-rabotodateli-v-stranata-news_763192.html", "text": "    Лидл България се нарежда на 5-то място в класацията за най-желаните работодатели сред работещите хора в страната. Това показват резултатите от първото и единствено по рода си национално проучване – EmployerofChoice, организирано от ToTheTopAgency.   Лидл България е единствената хранителна верига, която попада в ТОП 10 на класацията, което допълнително затвърждава силното ѝ присъствие като работодател в бързооборотния сектор. Това е поредното признание за компанията, след като само преди броени дни студентите също наредиха веригата сред най-желаните работодатели в класацията Graduate Survey.\r\nНад 12 000 души от цяла България взимат участие в проучването Employer of Choice в периода 14 януари – 15 май 2019. Изразявайки личните си предпочитания за №1 желан работодател и мнението си за него в онлайн анкета, те формират класацията ТОП 50 за най-предпочитаните работодатели у нас.\r\n„Изключително сме щастливи и благодарни за тази висока оценка. Заедно с признанието, което получихме само преди дни от младите хора в проучването Graduate Survey, това 5-то място е доказателство, че работодателските практики, които налагаме, допринасят за положителното развитие на трудовия пазар у нас.Присъствието на Лидл България като един от най-динамично развиващите се работодатели и компания, която подхожда с изключителна отговорност във всичко, което прави, е резултат от дългогодишни и целенасочени усилия, в които ще продължаваме да инвестираме и занапред“, коментира Милена Драгийска, главен изпълнителен директор на Лидл България.\r\nПроучването Employer of Choice се провежда веднъж годишно и показва как компаниите са възприемани като работодател сред работещите хора в България. Участниците оценяват избрания от тях работодател по серия от критерии като репутация, работна среда, възможности за кариерно развитие, заплата, сигурност, култура, лидерство, социална отговорност, продукти, услуги и други.\r\nБезспорно за положителната оценка, която Лидл България получава от работещите хора в страната, допринася цялостният имидж на компанията. В продължение на вече 9 години на българския пазар веригата се утвърждава като модерен smart discounter, който предлага висококачествени продукти с оптимално съотношение качество-цена, коректен и надежден работодател на над 2 700 души в цялата страна, както и социално отговорна компания, чийто политики и активности допринасят за един пълноценен и по-качествен начин на живот. ", "date": "2019.06.27", "title": "Лидл България е в топ 5 на най-желаните работодатели в страната"}
{"url": "https://www.actualno.com/europe/gyrcija-razreshi-na-2-kompanii-ot-sasht-da-prouchvat-za-neft-i-gaz-kraj-krit-news_763186.html", "text": "    Гърция предостави лицензи на ExxonMobil и Total за търсене на въглеводороди край остров Крит, което бе първото сериозно действие на страната за проучване за нефт и газ в региона, съобщава вестник Kathimerini.      Компаниите, в консорциум с Hellenic Petroleum, имат осемгодишен лиценз за проучване и експлоатация в два офшорни блока, разположени на юг и югозапад от Крит.   \"В рамките на две до четири години очакваме да имаме ясна представа за това какво и какви запаси има\", каза гръцкият премиер Алексис Ципрас в реч на церемонията по лицензирането.\r\nГърция има редица по-малки концесии предимно по западното си крайбрежие, но критските концесии обхващат 40 000 кв. км територия, която е неизследвана досега.  Страната се стреми да постигне успехите на страни като Израел и Кипър в проучването на офшорни резерви през последното десетилетие, въпреки че успехът на Кипър в откриването на природен газ подчертава дългосрочното напрежение около офшорната юрисдикция с Турция.\r\nМинали проучвания показват, че малко изследваният регион край Крит, разтърсван от сблъскващи се тектонични плочи, които образуват гънки или петролни капани – обещаваща геология, която сега изисква проучване, за да се потвърдят всички действителни залежи. ", "date": "2019.06.27", "title": "Гърция разреши на 2 компании от САЩ да проучват за нефт и газ край Крит"}
{"url": "https://www.actualno.com/analysis/politico-nejasnata-politika-na-trymp-kym-rusija-e-podaryk-za-putin-news_763111.html", "text": "     БГНЕС       Междувременно трима високопоставени представители на властта, които имат опит в работата с Русия - генерал Джоузеф Дънфорд, председател на обединения съвет на началник-щабовете, и Фиона Хил, експерт по Русия за Съвета по национална сигурност и, според някои информации, посланикът на САЩ в Русия Джон Хънтсман скоро ще напуснат постовете си. Тези събития не са свързани по никакъв начин, но ни казват много за това как в действителност действа в администрацията на Тръмп.   Отдавна вече е разпространено мнението, че странната политика на Тръмп по отношение на Русия (която той неизменно нарича „стремеж да се разбираме с Русия“) няма особено значение, доколкото останалите представители на властите в САЩ заемат по-твърда линия поради неприемливото поведение на Кремъл. При това се твърди, че що се отнася до санкциите, военното сътрудничество с Украйна или кибероперациите срещу руската критична инфраструктура, се взимат като цяло разумни решения.\r\nОпитните специалисти като посланик Хънтсман, генерал Данфорд и политологът Хил придаваха първостепенно значение на възстановяването на надеждните канали за свръзка с руските им колеги, които може да се използват за вършене на работа в отделни сфери. В случая с Данфорд благодарение на надеждната линия за спешна връзка с началника на генералния щаб на Русия Валерий Герасимов успешно беше намален (но не и отстранен) рискът от непреднамерени военни сблъсъци в Сирия, в бойно пространство с голям брой участници. И тримата с удивително търпение и твърдост се опитваха да насочат неотслабващия стремеж на своя шеф в по-реалистично русло и да насочат неговата енергия към борба с Кремъл, който не търси способ за сключване на ново споразумение, а продължава да засилва натиска.  Но независимо от това, както и преди е очевидно, че не е изработена главна комплексна стратегия по отношение на Русия, да не говорим за реализирането ѝ на практика. Днешната всекидневна политика на администрацията по отношение на Русия е реактивна и, може да се каже, непоследователна. Разбира се, много внимание се отделя на външната страна на противодействието срещу . Но недостатъчно внимание се отделя на това как най-добре да се поддържат враждебни отношения с Москва в дългосрочна перспектива. Твърдата реторика по такива въпроси като Венецуела или намесата в изборите в САЩ едва ли е изменила начина, по който Кремъл анализира рисковете. Когато различни членове на екипа на президента вървят в различни посоки, се стига до бъркотия от алтернативни подходи,които не допринасят за ефективна политика.\r\nДа разгледаме следния пример. Не минава и седмица, без Белия дом да не направи необоснована с нищо крачка, настройвайки срещу себе си Германия, която по-рано беше единственият, най-важният партньор на Америка при поддържане на отношенията с Русия. Честите нападки и оскърбления от страна на Тръмп по адрес на НАТО и другите съюзници на САЩ – това са подаръци за Кремъл, който непрекъснато се радва на това. Решението да разполагане на допълнителен контингент американски войски в Полша не способства за сдържане на Русия и служи основно за това да се изрази презрение към германците и при това да удовлетвори самолюбието на Тръмп, че е възможно той да създаде „форт Тръмп“.\r\nСитуацията се усложнява от склонността на влиятелните фигури да провеждат любимата си политик дори ако това очевидно не съответства на заявените от президента приоритети. В случая със съветника по националната сигурност Джон Болтън става дума за опити за разрушаване на каквото е останало от руско-американската система за контрол на въоръженията. Съдейки по всичко следващата му „мишена“ е договорът СТАРТ-3 за съкращаване и ограничение на стратегическите нападателни оръжия, чийто срок на действие изтича в началото на 2021 г. През последните месеци Болтън и неговият екип от скептици към контрола на въоръженията (в това число Тим Морисън), който ще замени Фиона Хил, говори за това, че ще бъдат поканени за участие в новите инициативи страни като Китай. Но изглежда, че това е само екран, зад който те се опитват да блокират споразумение с Москва за продължаване на новия договор за СНО.       Освен това съществува слабо прикрито напрежение между водещите играчи в националния съвет по сигурност, държавния департамент и Пентагона във връзка с това дали въобще има смисъл от взаимодействие с руснаците. Държавният секретар Майк Помпео сведе до минимум своите отношения с министъра на външните работи на Русия Сергей Лавров и пренасочи голяма част от работата по такива въпроси като Северна Корея, Сирия и Афганистан на специални посланици.\r\nОт своя страна Болтън активно се стреми към предразполагане на Николай Патрушев, секретар на Съвета за сигурност на Русия, в това число и чрез необичайни тристранни преговори в Йерусалим на 25 юни със своите израелски колеги.\r\nТова навежда на мисълта за съмнителната целесъобразност от . Тръмп продължава настойчиво да заявява, че публикуването на доклада на специалния прокурор Робърт Мълър означава, че в крайна сметка той ще може да пристъпи към управляване на процесите с Путин. Но какво точно има той предвид? Тръмп никога не е давал ясно обяснение защо Русия е така важна за неговото виждане по отношение на външната политика на САЩ. Заедно с това той се ограничи основно до радостни разговори, в които несръчно поддържа отричането на Путин на намеса в президентските избори през 2016 г. А също и с ужасните изявления, които направи, стоейки до Путин по време на през лятото на миналата година.\r\nСлед предишните срещи на Тръмп с Путин дори се появиха шеги за това, че най-добрият способ за избягване на по-нататъшно влошаване на руско-американските отношения е просто да не се допуска нова среща на двамата президенти. Путин без усилие заблуди доста по-неопитния си колега, който, както е известно, се отнася с пренебрежение към подготвителната работа и материалите от брифингите. Все някой помни как Тръмп подкрепи предложението на Путин за принудително репатриране на сирийските бежанци под егидата на режима на Асад, нали? Или предложението за създаване на „непристъпна кибергрупа“ да борба с хакерските атаки при избори, направено от Путин, на срещата на върха в Хамбург през юли 2017 г. (Последната грешка доведе до почти единодушното гласуване в Конгреса за нов Закон за санкции срещу Русия).\r\nОстаналата част от дневния ред на срещата в Осака изглежда празна и без съдържание. На фона на отменените в четвъртък въздушни удари от САЩ, руските власти подложиха на рязка критика , заявявайки, че Тръмп умишлено тласка региона към война. И сравниха твърдата риторика на САЩ по отношение на Иран, с „флакона бял прах“, използван от администрацията на Буш, като оправдание за нахлуването си в Ирак. Администрацията между другото обвинява Русия, че не е успяла да организира бързото отстраняване от власт и извеждане от страната на президента на Венецуела Николас Мадуро, макар че това преувеличава степента на руското влияние в Латинска Америка. Руснаците засилиха натиска върху новоизбрания президент на Украйна Владимир Зеленски, започвайки издаването на руски паспорти на жителите на Донбас. Суетният опит на Тръмп да постави като условие за всички бъдещи срещи с Путин освобождаването на 24-та украински моряци и три кораба, заловени в края на миналата година, благополучно беше забравен.      Дори в най-добрите времена, не би било лесно справянето с тези проблеми, да не говорим въобще за тяхното разрешаване. Но те се задълбочават от това, че Тръмп като ръководител извършва вопиющи грешки и както преди е неспособен по необходимия начин да окомплектова своя екип за национална сигурност. При тези условия по-скоро руско-американските отношения ще останат в задънена улица, независимо от каквито и да било красиви жестове от страна на Тръмп, насочени към превръщането на Путин в негов „най-добър приятел“. И ,за съжаление, екипът на Тръмп и по-нататък ще продължава да се отнася към такива контакти – като към срещата в Осака – не като към прекрасна възможност за прокарване на националните интереси на САЩ, а като към ритуал, провеждан с цел вредите да бъдат намалени до минимум. ", "date": "2019.06.27", "title": "Politico: Неясната политика на Тръмп към Русия е подарък за Путин"}
{"url": "https://www.actualno.com/europe/germanskoto-kontrarazuznavane-obvini-2-ruski-medii-v-propaganda-i-dezinformacija-news_763181.html", "text": "    Федералната служба за защита на конституцията (контраразузнаването на Германия) твърди в доклада си за 2018 г., че Русия се опитва прикрито да влияе на германското обществено мнение посредством правителствените медии RT Deutsch и \"Спутник\".      В документа се твърди, че Русия \"разпространява пропаганда и дезинформация по различни канали\". Като важни инструменти за влияние са посочени социалните мрежи, държавните и частните институции, различни агенти за влияние и руските държавни медии. Тези действия имат за цел отслабване позицията на федералното правителство, например, по отношение на удължаването на санкциите срещу Русия, се казва в доклада.\r\nС цел въздействие руската държава увеличава медийното си присъствие в Германия. Държавни компании биват представени като независими медии, за да прикрият принадлежността си към руската държава и да окажат влияние върху обществото. На първо място са поставени интернет-портала RT Deutsch и новинарската агенция \"Спутник\".\r\nВ свой коментар по темата РИА Новости пише, че германското контраразузнаване е допуснало фактическа грешка, тъй като и двете цитирани медии не са прикривали своя държавен статут.  В доклада се твърди, че специалните служби на Русия използват хакерски атаки, за да добият нужната им информация. Това представлява голяма опасност за Германия и е непрекъснато предизвикателство за контраразузнаването.\r\nВ средата на януари Германският съюз на журналистите призова компетентните органи да не издават лиценз за телевизионно излъчване на RT Deutsch, тъй като RT не е средство за информация, а \"инструмент за пропаганда на Кремъл\". Тогава секретарят на Съюза на журналистите на Русия Тимур Шариф нарече призива на немските си колеги \"крещящо и безпринципно нарушение на основни принципи на професията\" и заяви, че има намерение да постави въпроса с агресията спрямо руските медии на международно ниво.\r\nМВнР на Русия съобщи тогава, че Москва ще изпрати в най-кратки срокове информация в ОССЕ относно опитите за дискредитиране на руските медии в Германия.     ", "date": "2019.06.27", "title": "Германското контраразузнаване обвини 2 руски медии в пропаганда и дезинформация"}
{"url": "https://www.actualno.com/education/izdatelstvo-prosveta-lyja-e-che-dogan-e-spomenat-kato-uchen-v-nash-uchebnik-news_763185.html", "text": "    Издателство \"Просвета\" категорично опроверга твърденията, че почетният лидер на ДПС Ахмед Доган е определен като \"учен със съществен принос\" в техен учебник. Нещо повече, името на Доган изобщо отсъства от въпросния учебник, твърдят от издателството в съобщение до медиите.      По-рано днес депутатът от \"Обединени патриоти\" Милен Михов обяви на брифинг в парламента, че в учебно помагало Доган е представен като български учен със съществен принос и името му стои редом с имената на Радой Ралин, Валери Петров и Георги Марков.\r\n\"Любопитно е дали това е следствие на неговите дълбоки философски прозрения и занимания с философия или от приноса му в хидроинженерното строителство?\", коментира Михов.\r\nПо думите му поп-фолк иконата Софи Маринова пък е пресъздадена като \"изпълнител, прославил страната ни по света\".  Партията на Михов - ВМРО поиска от Министерството на образованието и науката (МОН) да провери учебното съдържание на всички учебници и да обяви публично резултатите. \"Във връзка с изявление на народния представител Милен Михов, че \"в учебник на \"Просвета\" по предмета \"Човек и общество\" почетният председател на ДПС Ахмед Доган е определен като учен със съществен принос\", екипът на издателство \"Просвета\" заявява, че това твърдение не отговаря на истината.    В действащия досега учебник по човекът и обществото за 4. клас името на г-н Доган отсъства. Това име не е споменато и в новия учебник по предмета за 4. клас, който ще влезе в училище от 15 септември 2019 г.\r\nВ учебник, разпространяван до 2014 г., г-н Доган е споменат, но като политик, какъвто - едва ли някой би оспорил - той е.\r\nСледователно в нито един вариант, а още по-малко в действащите варианти на учебник по човекът и обществото на Издателска група издателство \"Просвета\"Ахмед Доган не е определян нито като \"учен\", нито като \"учен със съществен принос\".\r\nНе отговаря на истината и твърдението, че \"името на г-н Доган стои редом с имената на Радой Ралин, Георги Марков и Валери Петров\".\r\nТака както ние в \"Просвета\" се отнасяме сериозно, отговорно и професионално към нашата работа да създаваме учебници и учебни помагала с най-високо качество, така очакваме и българските народни представители да бъдат компетентни, да проверяват фактите и да не разпространяват неистини и манипулации\".    ", "date": "2019.06.27", "title": "Издателство \"Просвета\": Лъжа е, че Доган е споменат като учен в наш учебник"}
{"url": "https://www.actualno.com/society/za-10-godini-bylgarija-e-platila-158-mln-lv-po-dela-v-strasburg-news_763174.html", "text": "    За последните 10 години България е платила почти 15,8 млн. лева обезщетения по дела, заведени в Европейския съд по правата на човека в Страсбург.      Присъдите на тази институция осъждат нарушение, извършено от орган на държавна власт, национален съд или публична администрация.\r\nНай-голяма сума страната ни е платила през 2009 г. – 3 534 000 лева, а най-малка през 2014 г. – 346 566 лева. За миналата година сме платили 1 725 200 лева. Това става ясно от отговор на депутатски въпрос на финансовия министър Владислав Горанов, цитиран от БГНЕС.   \"Европейският съд по правата на човека (ЕСПЧ) е органът, пред който се завеждат делата, а министерството на правосъдието разполага единствено с информация за броя на комуникираните на българското правителство жалби.  Този брой не съвпада с общия брой на \"заведените дела\", тъй като голям брой от тях са обявени за недопустими или явно необосновани, без изобщо да бъдат комуникирани на българската страна за становище. Така комуникираните на българската държава жалби от началото на 2009 г. са 901 броя\", отбелязва финансовият министър.\r\nЗа периода от 2009 до 2019 г. приключилите с решение на Съда в Страсбург съдебни производства са 751 броя, а висящите са 150 броя. От приключилите 751 броя дела пред ЕСПЧ, с осъдителен характер са 457 броя.\r\n\"Следва да се има предвид, че броят на решенията, по които има изплащане на обезщетение, е по-голям от 457 броя, колкото са осъдителните решения. Това е така, тъй като обезщетенията са изплащат и по одобрени от ЕСПЧ приятелски споразумение и едностранни декларации за признаване на нарушение\", пояснява финансовият министър Владислав Горанов.     ", "date": "2019.06.27", "title": "За 10 години България е платила 15,8 млн. лв. по дела в Страсбург"}
{"url": "https://www.actualno.com/business/biznesyt-vse-oshte-iska-ostavkata-na-shefa-na-nek-news_763205.html", "text": "     , за която настояваха от бизнеса с аргумента, че цената на тока е манипулирана и НЕК действа като \"организирана престъпна група\".      Бизнесът обаче продължава да иска . Това заяви в предаването \"Лице в лице\" по bTV експертът към национално представените работодателски организации Константин Стаменов.   Според Стаменов НЕК защитава интересите на определени играчи в ущърб на бизнеса. Като пример той посочи търга, организиран от Илиев преди 10 дни за продажба на ток на бизнеса, който \"прелял чашата\", тъй като условията за участието в търга били създадени за определен купувач.\r\n\"Един-единствен купувач трябва да купи 98 мегавата. Това означава, че няма да бъде допусната конкуренция, ако е само един купувач\", категоричен е експертът.  \"Нашите заключения са експертни. Дали БЕХ са организирана престъпна група е работа за установяване от правосъдието и разследващите органи\", заяви той.\r\nЕкспертът изтъкна, че от години един продуктов профил, който не получават – така наречения пиков продукт. \"Години наред ние им казваме, че искаме хляб, а те ни отговарят, че ни дават пасти и това е същото, а то не е същото\", каза Стаменов. ", "date": "2019.06.27", "title": "Бизнесът все още иска оставката на шефа на НЕК"}
{"url": "https://www.actualno.com/europe/ekrem-imamoglu-oficialno-zae-kmetskija-post-v-istanbul-news_763209.html", "text": "    Новоизбраният кмет на Истанбул Екрем Имамоглу от Народнорепубликанската партия (НРП) официално встъпи в длъжност, предадоха световните агенции.      Имамоглу , след като бе обявен за победител и на местните избори на 31 март, отбелязва Reuters.   Висшата избирателна комисия издаде отново мандат на Имамоглу, с което той официално встъпи в длъжност като кмет на най-големия град в Турция и региона.\r\nВисшата избирателна комисия отмени резултатите от изборите на 31 март в Истанбул на базата на възражения на управляващата Партия на справедливостта и развитието (ПСР). Повторението на кметските избори в Истанбул се състоя на 23 юни.  Екрем Имамоглу за кмет в Истанбул в неделя с 54,21 процента от гласовете пред съперника си от управляващата партия Бинали Йълдъръм, който получи 44,99 процента подкрепа. ", "date": "2019.06.27", "title": "Екрем Имамоглу официално зае кметския пост в Истанбул"}
{"url": "https://www.actualno.com/balkani/opozicijata-v-kosovo-poiska-ostavka-na-pravitelstvoto-i-predsrochni-izbori-news_763211.html", "text": "    Най-голямата опозиционна партия в Косово Демократичен съюз за Косово (ДСК) поиска правителството на Рамуш Харадинай да подаде оставка, след като конституционният съд обяви за незаконен държавния екип за преговорите със Сърбия.      Председателят на парламентарната група на ДСК Авдулах Хоти заяви пред репортери, че след решението на конституционния съд членовете на преговорния екип и правителството трябва да си връчат оставките и да се организират избори.\r\nСпоред ДСК  диалогът с Белград не трябва да се води от президента Хашим Тачи, а от легитимно правителство, което ще се формира след новите избори.\r\nИ втората по сила опозиционна партия в косовския парламент –Движението Самоопределение (ДС) е на мнение, че кабинетът на Харадинай трябва да се оттегли.   ", "date": "2019.06.27", "title": "Опозицията в Косово поиска оставка на правителството и предсрочни избори "}
{"url": "https://www.actualno.com/healthy/bsp-vraca-skochi-sreshtu-planovete-za-zakrivane-na-bolnicata-v-grada-news_763191.html", "text": "    Декларация против намеренията на здравния министър Кирил Ананиев за преструктуриране/закриване на специализирани отделения и клиники в МБАЛ „Христо Ботев“ – Враца изпрати до медиите Областния съвет на БСП – Враца.      В нея се казва, че в продължение на повече от две години БСП предупреждава и управляващите, и обществото, организира подписки и дискусии с една единствена цел, че с имитацията на загриженост, откровенни лъжи и  липсата на адекватни мерки изходът за МБАЛ “Христо Ботев“ ще бъде само един - ликвидация на Врачанската болница.\r\nОБЛАСТЕН СЪВЕТ НА БСП – ВРАЦА НАСТОЯВА:\r\n•  Незабавно да се прекрати “АВАНТЮРАТА“ с поредната порция по действия за закриване на отделения в МБАЛ „Христо Ботев“ – Враца;  •  Министерството на здравеопазването, като мажоритарен собственик на МБАЛ „Христо Ботев“ – Враца, да осигури необходимия финансов и кадрови ресурс, както и необходимите консумативи за нормалното и безпроблемно функциониране на лечебното заведение;\r\n•  Свикване на спешна среща между Министерството на здравеопазването, Местната власт, медицински специалисти и граждани от областта. Публична среща, която да се проведе на територията на Враца.\r\n•  Ще предприемем всички правни и политически действия за защита здравните права и интересите на жителите на област Враца;     Предложеното поредно закриване на отделения в МБАЛ „Христо Ботев“ – Враца обрича цялата област на липса на качествена, навременна и адекватна медицинска помощ. Лявата партия категорично се противопоставя на възможността пациенти от закритите отделения във Враца, да се пренасочват за лечение в други областни болници в страната, на стотици километри от родните им места.   В текста се подчертава, че БСП-Враца не приема съучастието на РЗИ, РЗК и Директора на болницата във Враца в ликвидирането на работещи отделения и клиники във врачанската болница.\r\nПо повод изразената подкрепа по позицията на министър Ананиев, НАСТОЯВАМЕ:\r\nДа бъдат уволнени представителите на горепосочените институции, участвали в срещата със здравния министър.   МБАЛ „Христо Ботев“ – Враца има своето място на здравната карта в страната и трябва да остане основен стълб на здравеопазването в област Враца.\r\nВ подкрепа на местната структура на БСП своя Декларация бе публикува и разспространи и ПГ на „БСП за България”. В нея категорично се казва, че: министърът на здравеопазването трябва да представи  какво има предвид с това предложение за решение и как то ще обезпечи медицинската помощ на българските граждани от Северозападна България. ", "date": "2019.06.27", "title": "БСП-Враца скочи срещу плановете за закриване на болницата в града"}
{"url": "https://www.actualno.com/europe/sasht-predupredi-evropa-da-si-pribere-djihadistite-news_763225.html", "text": "    САЩ предупредиха европейските страни, че взимат „лошо решение“ оставяйки техните граждани, които са се били на страната на \"Ислямска държава\" (ИДИЛ), в Сирия, вместо да ги репатрират и да ги изправят пред правосъдието.      След краха на халифата на ИДИЛ подкрепяните от САЩ сирийски бунтовнически сили държат хиляди чуждестранни бойци на ислямистката групировка и много западни държави не са склонни да ги вземат обратно поради опозицията на обществеността и опасенията, че биха могли да представляват заплаха.   Но Джеймс Джефри, специалният представител на САЩ за Сирия и посланик на Вашингтон в световната коалиция, победила ИДИЛ, заяви, че чрез избягване на отговорността им за своите граждани богатите страни рискуват ново насилие.\r\n\"Говорим за страни с доходи на глава от населението, приблизително същите като САЩ... да оставят бремето върху неофициалните местни власти, които са отделени от държавна структура в средата на военна зона\", каза Джефри пред репортери на среща на коалицията в Брюксел.  \"Това е лошо решение. Ако тези хора избягат - много от тях са опасни - ще убият хора.\"\r\nРепатрирането е чувствителен въпрос за западните държави, като Франция и Великобритания, които са претърпели атаки от отгледани в тези страни екстремисти и нямат голям интерес да видят повече от тях да се завръщат. ", "date": "2019.06.27", "title": "САЩ предупреди Европа да си прибере джихадистите"}
{"url": "https://www.actualno.com/balkani/syrbija-poluchi-180-mln-evro-ot-es-za-okolna-sreda-turizym-i-socialni-politiki-news_763227.html", "text": "    Министърът на европейската интеграция на Сърбия Ядранка Йоксимович и европейският комисар по разширяването Йоханес Хан подписаха в Брюксел пакета за предприсъединителна помощ по ИПА 2018 в размер на 179,1 млн. евро, предава агенция \"Макфакс\".      Това са невъзстановими средства от ЕС, предназначени да подкрепят Сърбия по европейския път.\r\nПрограмата ИПА 2018 предвижда подкрепа за проекти в областта на опазването на околната среда, иновациите, развитието на туристическата инфраструктура, както и подкрепа за уязвимите категории чрез устойчиви решения за жилищно настаняване и заетост.\r\nПрограмата предвижда и интервенции в областта на статистиката, процеса на европейска интеграция и хармонизация със стандартите на ЕС, предаде агенция \"Танюг\".  Чрез фондовете ИПА ЕС подпомага страните-кандидати за членство в ЕС. ", "date": "2019.06.27", "title": "Сърбия получи 180 млн. евро от ЕС за околна среда, туризъм и социални политики"}
{"url": "https://www.actualno.com/starazagora/112-deca-pokazaha-umenija-v-systezanie-za-zashtita-ot-bedstvija-news_763188.html", "text": "     112 деца от ученически отбори от 28-те области в страната два дни показваха знания и умения как се действа при бедствия, пожари, химическа авария и оказване на първа долекарска помощ на ХVІІ национално състезание \"Защита при бедствия, пожари и извънредни ситуации”. Надпреварата е част от Националния календар за извънучилищни дейности на Министерството на образованието и науката за учебната 2018/2019 г., а домакин за втори пореден път е община Стара Загора. \"Днес ще се състезавате и ще покажете какви умения имате за защита при бедствия, пожари и аварии. Напоследък времето ни изненадва и трябва да имаме готовност да се противопоставим на стихиите. Пожелавам на всички добро присъствие и участие, и нека най-добрият спечели,\" пожела на участниците заместник-кметът Иванка Сотирова. „Това, че сте тук означава, че вече сте победители, защото сте най-добрите от всяка област\", увери децата и Татяна Димитрова, началник на Регионалното управление на образованието, която даде начало на състезанието.      В първия кръг на състезанието вчера учениците решаваха тест с въпроси как трябва да се реагира при земетресение, наводнение, силен вятър, гръмотевична буря, радиоактивно и химическо замърсяване. Във втория кръг показаха практически умения, бързина и съобразителност като мериха сили, преминавайки през 4 учебни центъра. В „Защита при бедствия“ състезателите показваха уменията си за реакция при земетресение и наводнения, в „Защита при промишлени аварии и радиационно замърсяване“ - как се работи с противогаз, умения за херметизиране на прозорци, врати и отдушници, защита на продукти от радиоактивно замърсяване. В третия учебен център „Първа помощ“  те демонстрираха уменията си в оказване на първа помощ и подговяне на пострадал за транспортиране. Как се действа при пожари показваха в учебен център „Противопожарна защита“. За победител в оспорваната надпревара, журито с председател инспектор Джина Асенова и членове главен инспектор Стефан Стефанов и инспектор Владимир Николов, охредели отбора на област Видин от Математическа гимназия „Екзарх Антим“. На половин точка след тях се нареди тимът на Кърджали от Основно училище (ОУ) „Отец Паисий“ - с. Жълтуша, а трети е старозагорският отбор от Шесто ОУ „Свети Никола“. Учениците от ямболската Природо-математическа гимназия „Атанас Радев“ получиха специалната награда на Българския червен кръст (БЧК) в Стара Загора за най-добре представил се отбор в първа долекарска помощ. Наградите на победителите връчи областният управител Гергана Микова.\r\nСъстезанието проверява нивото на знанията за действие при екстремни ситуации, придобити при  обучението в училище и възпитава у децата чувство на взаимопомощ и ги учи да работят в екип при кризисни ситуации.\r\nОрганизатори на състезанието са Главна дирекция „Пожарна безопасност и защита на населението” в Министерството на вътрешните работи и Националният дворец на децата при образователното министерство в партньорство с община Стара Загора и старозагорското подразделение на БЧК   ", "date": "2019.06.27", "title": "112 деца показаха умения в състезание за защита от бедствия"}
{"url": "https://www.actualno.com/sliven/nad-3400-deca-ot-slivenska-oblast-ne-sa-stypvali-v-uchilishte-news_763216.html", "text": "    3 409 деца и ученици от област Сливен не са били обхванати в образователната система през последната учебна година.      Статистиката бе оповестена на заседание на Областния координационен център за обхват на учениците в образованието. 63 мобилни екипа, с участието на 587 различни специалисти, са посетили 4412 адреса на деца, застрaшени от напускане на училище. На терен е установено, че 1003 от тях са посещавали учебно заведение. Останалите 3409 обаче са били извън борда.\r\nСред основните причини за отпадането на сливенските деца от образователната система са миграцията на семействата в търсене на сезонна работа, отказът на родителите да запишат децата си на училище, както незаконните съжителства и ражданията от малолетни и непълнолетни майки. \r\nИздадените от четирите общини на областта стотици актове и наказателни постановления за санкциониране на родители, чиито деца не посещават училище, увисват - стана ясно по време на заседанието. Причината е, че семействата не могат да бъдат открити, и така постановленията не могат да бъдат връчени.  На заседанието бе коментирана и възможността в някои от малките населени места на областта да бъдат разкрити т.нар. обединени училища от I до Х клас, съгласно чл.38 ал.1 т.4 от Закона за предучилищното и училищното образование. Те ще имат право да предлагат и професионална подготовка. Това би облекчило в значителна степен семействата, тъй като няма да се налага децата им да пътуват до големия град, обосноваха се специалистите.\r\nИзглежда започва преосмисляне на т.нар. образователна реформа, довела до закриването на стотици работещи училища из страната, включително в Сливен и областта. Тази злощастна реформа донесе на страната ни прекрасна \"зестра\" - хиляди неграмотни и невежи деца, лишени от фундаменталното им човешко право на образование.\r\nЗа да открием тази \"топла вода\" обаче, ни бяха нужни повече от 20 години.     ", "date": "2019.06.27", "title": "Над 3400 деца от Сливенска област не са стъпвали в училище"}
{"url": "https://www.actualno.com/cosmos/pylno-slynchevo-zatymnenie-ochakva-ujna-amerika-news_763202.html", "text": "    Пълно слънчево затъмнение очаква Южна Америка на 2 юли. Максималната фаза ще настъпи в 22:23 ч. българско време. Продължителността ѝ ще бъде 4 минути и 33 секунди. Най-добре затъмнението ще се вижда от югоизточните части на Тихия океан, Чили и Аржентина, съобщава ТАСС.      Извън ивицата на пълното слънчево затъмнение, частично слънчево затъмнение ще има над Аржентина, Чили, Еквадор, Перу, Боливия, Парагвай, Уругвай и части от Колумбия, Бразилия, Венецуела и Панама, уточни НАСА.   През 2019 г. ще има общо пет затъмнения - три слънчеви и две лунни. Две от тях вече минаха - първото слънчево беше на 6 януари, а лунно – на 21 януари. Предстои пръстеновидно слънчево затъмнение на 26 декември.\r\nСледващото лунно затъмнение ще бъде частично – на 16 юли. То ще може да се наблюдава от Африка, Европа, Южна Азия и Австралия.  Продължителността на пълните затъмнения на Слънцето не надвишава 7,5 мин. Частичните могат да продължат до два часа. ", "date": "2019.06.27", "title": "Пълно слънчево затъмнение очаква Южна Америка"}
{"url": "https://www.actualno.com/lovech/otkriha-centyr-po-ekologija-v-profesionalna-gimnazija-v-teteven-news_763169.html", "text": "    На 26 юни 2019 г. в Националната професионална гимназия по горско стопанство и дървообработване \"Сава Младенов\" – гр. Тетевен бе  открит Център по екология. На официалната церемония присъстваха Председателят на Общинска фондация „Тома Васильов“ – гр. Тетевен и Председател на Общински съвет – Тетевен  - Мария Стойчева, Зам.-кметът на Община Тетевен – Борис Врабевски, Председателят на Синдиката на българските учители – д.ик.н. Янка Такева, Еленко Начев – Началник на Регионално управление на образованието – Ловеч, Наталия Митева – Програмен директор „Образование“ във Фондация „Америка за България“ и г-жа Ирина Илиева отново от Фондация „Америка за България“, проф. д-р Иван Палигоров – Председател на Съюза на лесовъдите в България, инж. Севдалина Димитрова – представител на Югозападно държавно предприятие – гр. Благоевград, спомоществователи, учители, ученици, деца от детски градини и граждани.      Директорът на НПГГСД \"Сава Младенов\" – гр. Тетевен – Инж. Златина Каталиева – Симеонова  откри церемонията с емоционална реч, припомняйки на всички, че центърът по екология ,във вида му днес, е плод на една мечта на Еко-клуба към училището и ръководителят му инж. Петя Кръстева, неуморните задружни усилия на колегите в гимназията, вярата и подкрепата на много организации, фирми и граждани. С най-голям принос е Фондация „Америка за България“ с 59% от необходимите средства, която се спряла на проекта за училище на бъдещето, както и на още 22 предложения, избрани сред 270 кандидатури. 23% от финансирането е собствен принос на училището. Проектът е бил подкрепен още от Общинска фондация „Тома Васильов“ – гр. Тетевен, Югозападно държавно предприятие – гр. Благоевград, фирми от  гр. Тетевен и региона, гр. Лозница, гр. София, граждани и е осъществен с неуморния труд на учениците от 12 „а“ клас на НПГГСД \"Сава Младенов\" – гр. Тетевен, випуск 2018 и служители на училището. Над проекта са работили арх. Славова и арх. Стайнова от Интегра Консулт Проект и арх. Николай Трайков от Фондация „Америка за България“, а за технологичното оборудване са се погрижили от Център за творческо обучение – гр. Пловдив.\r\nПредседателят на Синдиката на българските учители – д.ик.н. Янка Такева, която посети за първи път училището, благодари на екипа на  НПГГСД \"Сава Младенов\" – гр. Тетевен за всеотдайната работа, както по проекта, така и в класните стаи, като поднесе и подаръци от името на СБУ. Тя заяви, че е възхитена от случващото се в Община Тетевен, от ентусиазма за работа, който заварва, от това, че вижда обновени училища, от нивото на НПГГСД \"Сава Младенов\", което безспорно е заслужило статута си на национална гимназия и напомни, че никога преди образованието не е било поставено като толкова висок приоритет в националната политика и че се радва, че резултатите са видни.\r\nМария Стойчева – Председател на ОбС – Тетевен и Председател на Общинска фондация „Тома Васильов“ – гр. Тетевен сподели с присъстващите, че именно общинската фондация е била сред първите подали ръка на идеята центърът по екология да бъде изграден и се гордее, че след тези 3-годишни задружни усилия на толкова много хора резултатът е налице. Тя припомни и безспорния принос на инж. Зоя Петрова – бивш директор на училището за развитието му и успешното надграждане в лицето на инж. Каталиева – Симеонова.  Наталия Митева – Програмен директор „Образование“ във Фондация „Америка за България“ сподели, че е истински горда от постигнатото, защото това не е просто инвестиция в едно училище, а инвестиция в бъдещето, инвестиция с добавена обществена стойност. Проф. д-р Иван Палигоров – Председател на Съюза на лесовъдите в България пък поднесе на Инж. Каталиева – Симеонова почетния знак на СЛБ за принос към развитието на лесовъдството в България, с който поздрави колектива на НПГГСД \"Сава Младенов\" по случай 110-годишнината на училището, която бе отбелязана тържествено на 22 март 2019 г. Той си спомни за първите уроци по родолюбие, които е получил  именно в Тетевен от общественика Христо Спасунин и призова центърът и училището да пазят и създават именно обич към България и всичко, което тя притежава. На свой ред Севдалина Димитрова поднесе поздравителен адрес от инж. Дамян Дамянов – Директор на Югозападно държавно предприятие – гр. Благоевград, а Еленко Начев – Началник на РУО – Ловеч не пропусна да отбележи, че Област Ловеч е единствената в България с две национални гимназии, а НПГГСД „Сава Младенов“ е огромна гордост за града, областта и България.\r\nНаталия Митева - Програмен директор „Образование“ във Фондация „Америка за България“ обяви Центърът по екология за открит, прерязвайки символично лента пред вратите му, а официалната програма завърши с изпълнение на кавал на Николай Андреев – възпитаник от 10 кл. на НПГГСД „Сава Младенов“.\r\nЦентърът по екология е едно изключително модерно пространство, решено с технологии на бъдещето, които ще допринесат за още по-високото качество на образованието в националната гимназия, като същевременно ще предложи и достъп до познания за околната среда на децата в детските градини и учениците от основните училища на община Тетевен, поднесени по интересен и интерактивен начин. Той разполага с интерактивна стена с представени дървесни видове, дигитална лаборатория „Айнщайн“, три дигитални микроскопа, мобилни лаборатории за изследвания в сферата на екологията, два дигитални екрана, цялостно оборудване за семинари, пространство за отдих, ръчно изработени от екипа на гимназията креативни и образователни игри и метеорологична станция. Чрез него, а и след приключилите реконструкция, обновяване и оборудване на сградния фонд, НПГГСД \"Сава Младенов\" – гр. Тетевен, като едно съвременно училище на бъдещето, което безспорно е пример за неспирно развитие в крак с променящата се образователна среда, е готово да посрещне своите нови ученици на есен и да разшири познанията на тези, които вече се обучават в него.     ", "date": "2019.06.27", "title": "Откриха център по екология в професионална гимназия в Тетевен"}
{"url": "https://www.actualno.com/interest/otkriha-ostanki-na-35-mln-godini-v-ujna-turcija-news_763195.html", "text": "    Изследователи, работещи за Платформата за култура и туризъм, откриха останките от годишни морски вкаменелости отпреди 35 млн. години в южната провинция Караманмараш в Турция.      Според съобщения, откритието е направено в област, където експерти открили останки от морски създания върху камъни, скали и в земята, предава БГНЕС.\r\nИсторията на региона, смятан за продължение на планината Таурус, датира отпреди 35 млн. години, твърдят изследователи.\r\nПредседателят на Платформата за култура и туризъм в Караманмараш Ахмет Колутек заяви пред репортери, че са открили многобройни морски звезди, морски костенурки, морски таралежи и други морски създания във вкаменена форма.  Колутек заяви, че тяхната платформа ще предаде констатациите на съответните институции и ще търси тяхната помощ за започване на обширни изследователски проекти в областта.\r\n\"Регионът трябва да бъде официално регистриран, популяризиран и обявен за регион, в който има изкопаеми\", каза Колутек и добави, че вкаменелостите ще допринесат за регионалния туризъм. ", "date": "2019.06.27", "title": "Откриха останки на 35 млн. години в Южна Турция"}
{"url": "https://www.actualno.com/europe/sled-megasdelkata-za-azar-se-ocherta-nov-goljam-transfer-po-osta-chelsi-real-madrid-news_763063.html", "text": "    Челси и Реал Мадрид се споразумяха за постоянния трансфер на Матео Ковачич, съобщава Скай спортс.      През изминалия сезон хърватинът игра под наем на „Стамфорд Бридж\", а сега лондончани ще се възползват от възможността да закупят правата му. Рубен Лофтъс-Чийк се контузи тежко в края на сезона и Челси ще има нужна от опции в полузащита.   Всеизвестно е, че „сините\" имат забрана да привличат нови футболисти, но Ковачич е регистриран играч на клуба от миналия сезон и няма пречка да премине за постоянно сега. Челси трябва да приключи сделката до 30 юни, когато изтича наема на футболиста.\r\nСпоред медиите в Англия Матео Ковачич ще струва около 44 млн. паунда.   ", "date": "2019.06.27", "title": "След мегасделката за Азар се очерта нов голям трансфер по оста Челси - Реал Мадрид  "}
{"url": "https://www.actualno.com/curious/dneven-horoskop-za-28-uni-news_763141.html", "text": "           Този петък се обградете с приятели. Сега може да се отпуснете и да прекарате вечерта изцяло по ваш вкус и без никакви угризения. Днес ще получите добра новина. Напълно сте заслужили резултата от постигнатото с вашите усилия и упоритост. Ползвайте си ги със здраве.   Днес е ден, в който ще имате ясна представа за нещата. Това може да промени позицията ви по важни въпроси. Отчетете промените.     Сега е момент, в който да действате смело на личния фронт. Чакаха ви прекалено дълго и не е ясно дали изобщо все още имате шанс. Днес не си правете сметката без кръчмаря. Рискувате да загубите важна позиция. Вслушвайте се в съвета на по-опитните. Това не е ден за експерименти. Следвайте добрите стари правила и утъпканата пътека. Сега изненади не са ви нужни.   Това е ден, в който да покажете на другите какво можете, а то не е малко. Представете се в най-добрата си светлина.    Сега е моментът да поискате повече за труда и уменията ви. Не правете компромиси със себе си, знайте цената си. Това е ден, в който ще е добре да се консултирате с по-знаещи и можещи от вас. Моментът не е подходящ за грешки, така че - бъдете внимателни.    Този петък не прекрачвайте нечие лично пространство без покана. Най-добре изчакайте търпеливо да бъдете поканени. Този петък може да си позволите да изхарчите повече пари за себе си. Отдавна не сте се глезили и е време да наваксате. Този петък правете плановете си, като отчитате само вашето желание. Другите да се оправят, както искат - това не е ваш проблем. ", "date": "2019.06.27", "title": "Дневен хороскоп за 28 юни"}
{"url": "https://www.actualno.com/sofia/shte-se-vslusha-li-obshtinata-v-glasa-na-grajdanite-za-borisovata-gradina-news_762912.html", "text": "    Заданието за корекции на Плана за Борисовата градина, което би трябвало да отрази стотиците възражения по проекта, ще бъде обявено на обществеността преди да бъде възложено за изпълнение на екипа архитекти, изготвящ плана. Това заяви пред главният архитект на София Здравко Здравков след на проекта, на което бе констатирано, че за промени, дадени при първото обсъждане на плана, са убегнали от вниманието на градостроителите.      \"Протоколите ще се публикуват на страницата на Направление \"Архитектура и градоустройство\", увери Здравков.    Запитан дали ефектът от следващото обсъждане няма да е същият  и дали тогава също ще има възможност за ревизия на плана на Борисовата градина, той каза, че се надява следващият път да бъдат отчетени всички внесени предложения . \"Изтеглихме представянето на проекта в ранна фаза като предварителен, за да отчетем в този ранен етап предложенията и препоръките. Когато представим един проект в крайната му фаза, когато проектът е направен като окончателен вариант, много малко са възможностите за промяна\", добави Здравков.  На изричния въпрос на какви са възможностите за нова ревизия на плана, той даде уверения, че \"ако се наложи, планът отново може да бъде преработен\" и изрази надежда да не се стига дотам. \"Но в момента сме в ситуация на обсъждане на плановете на квартал \"Дружба 2\", които се преработват  четири пъти\", даде пример главният архитект на София.  Според очакванията му експертните съвети на трите района, в чиято територия влиза парка - \"Средец\", \"Лозенец\" и \"Изгрев\", ще приключат с обобщаването на възраженията и предложенията за промени в ПУП до един месец . Постъпилите възражения в някои от районите са над 300, в \"Изгрев\" са 400 още преди вчерашното, второ обсъждане, така че предстои огромна работа, посочи той. \"Трябва по всяко едно предложение, включително от втората дискусия, да се произнесат експертите. Трябва на всички тези възражения да намерим отговор, да ги систематизираме и обобщим – това е огромна работа, която вероятно ще продължи до края на септември, октомври, за да можем да дадем на проф. Атанас Ковачев задание за корекции в плана\", уточни Здравков.\r\nПо думите му, когато този план достатъчно добре съответства на проведената втора дискусия и на дискусията, която тепърва предстои, ще бъде внесен за разглеждане от Столичния общински съвет. При една добра организация това може да се случи в рамките на тази година , смята главният архитект. Според него всичко зависи от мобилизацията на екипа на проф. Ковачев и провеждането на дискусиите в обществото, всички да са убедени, че този план максимално е защитил интересите. \"Желанието ни е след направените бележки и предложения проектът да бъде доработен така, че да защити максимално съществуващата паркова инфраструктура и да запази максимално всички съществуващи зелени площи, без да се навлиза с намеси и ново строителство\", заяви Здравков.  Ще бъде предложено да отпаднат включените в проекта Музей на зелената памет на София, климатично училище, ново заведение на мястото на ресторант \"Тенекиите\", подчерта той и увери, че ще се търси най-доброто за парка \"Борисова градина\".       \"Столична община не е свикнала да се вслушва в мнението на хората, така че няма да се учудя, ако това е последното обсъждане за Борисовата градина\", коментира пред природозащитникът Тома Белев.\r\nБелев коментира по-подробно опасенията, че снощи е проведено окончателното  обсъждане на плана и че се пренебрегва гласа на гражданите. По думите му   проблемът в случая не опира до нормата – дали сроковете и реда за  обсъждания са спазени, а опира до желанието на общината да се вслушва  в гражданите. \"Ако имаме община, която е отворена към гражданите,  гражданите трябва да бъдат убедени в това, което прави общината, че е  добро. Ако имаме община, която се чувства всевластна, разпореждаща се:  \"Затваряме процедурата, каквото ние решим - това ще е\" - това е въпрос  на избор на кмета и на главния архитект на общината. Идват избори и те  ще трябва да обяснят на гражданите защо не се вслушват в тях, а се  вслушват в министър \"Х\" или защо изобщо не желаят да ги чуят\", посочи  той.\r\nСпоред него има необходимост от по-широка, задълбочена и продължителна дискусия. \"Столична община скриха от нас някои неща. Те се отнасят все едно за първи път виждат този проект за ПУП, а по наша информация са имали поне 15 срещи с изпълнителите на проекта и са спуснали към тях задължителни протоколи. Така че честно и отговорно главният архитект да публикува какво е задължил проектантите си с протоколите от съветите при него\", настоя Белев.\r\n\"Виждам разлики в представения от проектантите проект и представената тяхна първоначална идея и същевременно - различия, спрямо заданието, т.е. тези разминавания между устройствен план, задание, идея на екипа и това, което ни се представя в момента, на нещо се дължат и аз искам  да разбера откъде се появи например стадион \"Юнак\". Него го нямаше в заданието, в тяхната концепция, няма го в общия устройствен план..., а сега го виждаме като \"възстановяване на стадион \"Юнак\". Въпросът е принципен. Тези неща трябва да са публични, за да знаем за какво да критикуваме общината, за какво да критикуваме изпълнителя\", обобщи Белев. Автор:      ", "date": "2019.06.27", "title": "Ще се вслуша ли общината в гласа на гражданите за Борисовата градина?"}
{"url": "https://www.actualno.com/balkani/turski-biznesmen-e-naj-bogatijat-chovek-na-balkanite-news_763229.html", "text": "    В света има над 2100 милиардери през 2019 г., по данни на списание Forbes, но българите традиционно се вълнуваме кои са най-богатите хора в нашия регион – на Балканите.      Това можем да разберем благодарение на платформата How Much, която определя най-заможния човек в 73 държави в Америка, Европа, Азия и Африка, а заключенията ѝ са  цитирани от в. \"24 часа\". Най-богатият човек в региона е турчинът Ерман Иличак с 3,48 млрд. долара – състояние, натрупано основно в сферата на строителството, който е първи по богатство и в родината си Турция. През последните години турската икономика понесе значителни сътресения, довели до голямо обезценяване на лирата, което предизвика сериозни размествания в .\r\nДо миналата година Иличак отстъпваше водачеството на Мурат Юлкер. Юлкер обаче изгуби 1,1 млрд. долара от състоянието си и отстъпи на строителния бос, който се раздели в кризата “само” с 200 млн. Като цяло милиардерите в Турция са намалели, показва последното подреждане на Forbes и от 40 през 2018 г. днес са 29.  Ерман Иличак е собственик на строителния холдинг “Рьонесанс”, който днес се разпростира в няколко страни в Европа - в Швейцария, Холандия и Германия. 51-годишният бизнесмен получава много солидно образование. След като завършва колеж в Анкара, той се дипломира като инженер в Близкоизточния технически университет. След това специализира икономика във Виена и бизнес администрация в университета в Минесота, САЩ. Накрая става доктор по мениджмънт в Париж през 2011 г. Женен е и има 3 деца.\r\nЗапочва бизнеса си още като студент, като най-новата му придобивка през 2017 г. е хотел “Бодрум” в Йеликавак. Освен в строителство инвестира в енергетика, здравеопазване и образование. Холдингът му има договор с правителството за строителство и поддръжка на 12 големи правителствени болници. В света той се нарежда на 546-о място по богатство.   Милиардер №1 в съседна Гърция пък е прочутият колекционер на произведения на изкуството Филип Ниаркос със състояние от 2,8 млрд. долара . Той е най-големият син на Ставрос Ниаркос, един от най-големите корабни магнати в света и дългогодишен съперник на Аристотел Онасис. Майка му Евгения Ливанос също е дъщеря на голям корабен магнат – Ставрос Ливанос.    Завършил образованието си в Швейцария, Фипип е известен със слабостта си към изобразителното изкуство. Той е член на борда на Музея за модерно изкуство в Ню Йорк, както и на лондонската галерия “Тейт”. Наследява колекцията на баща си, която се смята за една от най-ценните частни колекции в света с платна на Пикасо, Ван Гог, Анди Уорхол и Маурицио Кателан.\r\nФилип Ниаркос има три брака, като последният е с Витория Кристина Гинес, която принадлежи на неаристократичния клон на прочутите производители на бира. Имат 4 деца. Една от дъщерите му - Евгения, е прочута дизайнерка на бижута. 65-годишният Ниаркос е на 804-о място по богатство в глобалната класация на сп. “Форбс”.\r\nОсвен колекцията с картини Филип Ниаркос наследи от баща си и 116-метровата яхта “Атлантис II”, която има 13 каюти за гости и 17-членен екипаж. Големият кораб за развлечение е струвал 100 млн. долара през 1981 г., когато е строен.\r\nВ Румъния през 2019 г. Forbes поставя на челна позиция бившата тенис звезда и професионален хокеист Йон Циряк , чиито 1,1 млрд. долара са натрупани основно в сферата на банките и застраховането. До миналата година първото място принадлежеше на Йоан Никулае, който има бизнес и в България. През 2018 г. обаче състоянието на собственика на футболния клуб “Астра” (Гюргево) спада от 1,2 млрд. до 700 млн. долара и той изпада от списъка на хората с богатство с 9 нули. Независимо от това Никулае продължава да е най-големият земеделски стопанин в Румъния и собственик на най-хубавите лозя.   Циряк обаче запазва стабилни позиции и днес може да се похвали с титлата най-богат румънец. В родината си е известен като Булдозера от Брашов. Тъй като е роден в Трансилвания, другото му прозвище е Граф Дракула. През 70-те години многократно стига до финали на купа “Дейвис”. След оттеглянето си от активния спорт дълги години е треньор и мениджър на звезди като Илия Нъстасе, Гийермо Виляс, Мери Джо Фернандес, Горан Иванишевич, Марат Сафин и Борис Бекер. След падането на комунизма бизнесът му започва със създаването на първата частна банка в Румъния, която носи името му – банка “Циряк”.   Впоследствие разширява портфолиото си в търговията, застраховките, автолизинга, авиокомпаниите. Притежава забележителна колекция от 350 автомобила, като се започне от уникати от 1899 г. и се стигне до модерни суперлуксозни возила. Периодично бизнесменът излага част от тях публично.Освен че това е единствената колекция в света с два “Ролс-Ройс Фантом IV”, в нея има и автомобили, принадлежали на Елтън Джон, Сами Дейвис, Бърни Екълстоун и други. През 2019 г. в списъка на Forbes Циряк се нарежда на 1818-о място в света по богатство.\r\nКолкото до богаташите в Сърбия и Македония, според Forbes никой от тях не е милиардер в долари през 2019 г. През 2007 г. Мирослав Мишкович бе в списъка с близо 2 млрд. състояние, но неприятностите му с правосъдието през последните години очевидно са сложили прът в спиците на имотното му състояние. В началото на годината той получи на втора инстанция 2,5 г. затвор за укриване на данъци.\r\nНай-богатият бизнесмен от сръбски произход е Филип Цептер с 5 млрд. долара., но отдавна малцина го свързват с корените му. Затова и в момента приза по богатство държи Боголюб Карич , чието състояние Forbes оценява на 800 млн. долара , натрупани в производство, търговия, електроника, телекомуникации, медии. Срещу него също имаше обвинения за пране на пари, поради което той прекара няколко години в Русия, където има строителен бизнес. През 2016 г. обвиненията срещу него отпаднаха и той се върна в Сърбия. Карич бе кандидат за президент през 2004 г.\r\nВ Македония открай време първенството се държи от Йордан Камчев, по-известен като Орце Камчев , със състояние от 238 млн. долара . Миналата година той също имаше търкания с прокуратурата и лежа 30 дни в ареста заради съмнения за измами и пране на пари. Неговият “Орка холдинг” е основан през 1990 г. и има различни дейности, сред които здравеопазване, медии, търговия на дребно, хотели, строителство, внос и износ. Компанията е основана от бащата на Камчев, Илия Камчев, който почина през 2009 г. ", "date": "2019.06.27", "title": "Турски бизнесмен е най-богатият човек на Балканите"}
{"url": "https://www.actualno.com/moresport/kubrat-pulev-se-razkaja-za-greshkata-s-djeni-sushi-i-otpravi-poslanie-news_763148.html", "text": "    Българската звезда в тежка категория в професионалния бокс Кубрат Пулев отново се разкая за случката с репортерката Джени Ривало преди няколко месеца, когато си позволи да я целуне по време на интервю.      Той обяви, че е завършил курса за сексуален тормоз, който беше задължен да посети. По думите му курсът е бил два часа.   \"Той ми помогна да разбера по-добре, че инцидентът от 23 март между мен и журналиста Джени Равало беше напълно неуместен\", написа Пулев във \"Фейсбук\".\r\nПреди три месеца той целуна Равало в края на кратко интервю след победата си срещу Богдан Дину в първия си мач в САЩ.  Джени Суши, нае известния адвокат Глория Олред и двете поискаха наказание за българина. Впоследствие спортната комисия в Калифорния спря правата му, глоби го и го задължи да посети образователен курс, свързан със сексуалния тормоз.\r\nНа 22 юли Пулев отново трябва да се яви пред комисията, за да докаже, че е бил на курса, защото в противен случай наказанието му ще се удължи на 12 месеца.   Преди два дни Равало заяви, че Пулев и промотърът му в САЩ Боб Аръм \"явно не разбират какво е сексуален тормоз\". Тя и Олред останаха недоволни от изказване на ръководителя на компанията \"Топ ранк\".    Какво още разказа за курса Кубрат Пулев и призивът към феновете му . ", "date": "2019.06.27", "title": "Кубрат Пулев се разкая за грешката с Джени Суши и отправи послание"}
{"url": "https://www.actualno.com/sciencelogy/razkriha-vyzmojnostite-na-novata-ruska-balistichna-raketa-sarmat-news_763218.html", "text": "    Създателите на най-новата руска междуконтинентална балистична ракета \"Сармат\" за първи път разкриха нейните тактико-технически характеристики по време на изложението \"Армия 2019\", съобщава РИА Новости.      Брошурата, достъпна за посетителите на форума, гласи, че далекобойността на \"Сармат\" е 18 000 км, изходното тегло е 208,1 тона, масата на полезния товар е по-малко от десет тона.\r\nМасата на горивото е 178 тона, дължината на ракетата е 35,5 метра, а диаметърът е 3 метра. Типът бойна глава е отделима бойна глава с блокове с индивидуално насочване.\r\nФорумът публикува и модел на ракетата. Според британския вестник Daily Star експерти са предупредили, че новата ядрена ракета на Русия ще направи бомбите, пуснати над Хирошима и Нагасаки, да изглеждат като детски пистолетчета. И наистина - тя е точно 2000 пъти по-мощна от тях. Ракетата има 16 ядрени глави.     \"Сармат\" (RS-28) ще замени най-тежката в света стратегическа ракета SS-18 \"Воевода\", наричана от НАТО \"Сатаната\". Новото оръжие вече е известно като \"Сатана 2\". Работата по разработване на проекта започна през 2011 г. Концепцията на комплекса \"Сармат\" е доставянето на бойни глави по траектории, които затрудняват унищожаването им дори от перспективни системи за противоракетна отбрана.    Миналата година Владимир Путин, в обръщението си към Федералното събрание, обяви началото на активната фаза на тестването на \"Сармат\". Първите серийни ракети трябва да влязат в експлоатация през 2021 г. ", "date": "2019.06.27", "title": "Разкриха възможностите на новата руска балистична ракета \"Сармат\""}
{"url": "https://www.actualno.com/europe/ostanki-ot-ptica-tri-pyti-po-goljama-ot-shtraus-otkriti-v-krimska-peshtera-news_763133.html", "text": "    Древните европейци са съжителствали с огромно \"пернато чудовище\", пред което възрастен 150-килограмов щраус - най-едрата птица, обитаваща Земята в наши дни, би изглеждал като канарче, съобщава CNN, позовавайки се на \".      В пещера на полуостров Крим палеонтолози попадат на изобилие от вкаменелости - кости от мамути, саблезъби, хиени, коне, малък вълк. Фосилите датират отпреди между 1,5 милиона и 2 милиона години. Най-интригуваща обаче се оказва бедрена кост от птица, причислена към вида Pachystruthio dmanisensis.   Според направения анализ на костта древното пернато е тежало около 450 килограма, а височината му е била около 3,5 метра, което го прави една от най-едрите птици, обитавали някога Земята.\r\nТова, което прави находката още по-вълнуваща, е местонахождението й. Досега кости от гигантски птици са откривани единствено в южното полукълбо - от моа в Нова Зеландия, от Епирносови (Слонски птици) на Мадагаскар и от Дроморнитиди в Австралия.  Откриването на вкаменелост от праисторическа едра птица на полуостров Крим в северната част на Черно море показва, че древните създания са били по-често срещани, отколкото се е смятало досега.    Учените допускат, че представителите на вида Pachystruthio dmanisensis са \"проправили\" пътя си до Крим през Южен Кавказ и Турция. Според палеонтолозите едрите птици са съжителствали в региона с най-ранните заселници на Европа, които са ги ловували за месо, кости, пера.    \"Тази забележителна птица е тежала два пъти повече от най-едрата моа и три пъти повече от щраус - най-голямата птица, обитаваща Земята днес. Теглото й е било приблизително колкото на бяла мечка\", казва палеонтологът д-р Никита Зеленков от Руската академия на науките.\r\n\"Когато за първи път усетих тежестта на птицата, чиято бедрена кост държах в ръката си, си мислех, че това трябва да е вкаменелост от Слонска птица, защото никога не е съобщавано за птици с такъв размер от Европа. Структурата на костта обаче неочаквано разказа друга история, отбеляза д-р Зеленков.\r\nВъпреки внушителните си размери птицата Pachystruthio dmanisensis отстъпва на рекордьора в пернатото царство - изчезнал вид Слонска птица, известен като Воромбе титан, бродил в древността на остров Мадагаскар. Представителите на вида са били с тегло до 860 килограма. ", "date": "2019.06.27", "title": "Останки от птица, три пъти по-голяма от щраус, открити в кримска пещера"}
{"url": "https://www.actualno.com/africa/pochina-prezidentyt-na-tunis-news_763146.html", "text": "    92-годишният президент на Тунис Беджи Каид Есебси почина в четвъртък, след като е бил отведен във военна болница, тъй като бил сериозно болен, съобщи тунизийската телевизия Еннахар, цитирана от БГНЕС.      Есебси \"беше сериозно болен и прехвърлен във военната болница в Тунис\", заявиха от президентството на своята страница във Facebook по-рано в четвъртък.\r\nСкоро след това ключовият съветник Фирас Гефрех каза в Twitter,  че президентът е в \"критично състояние\".   Съобщението дойде след два самоубийствени атентати в Тунис срещу  силите за сигурност, при които един полицай беше убит и осем души – ранени.  Есебси, първият демократично избран президент на страната, дойде на власт през 2014 г., три години след въстанието на Арабската пролет, свалило дългогодишния диктатор Зин Бен Али и предизвикало бунтове в няколко арабски държави.\r\nЕсебси бе за кратко хоспитализирана и миналата седмица.\r\nНаскоро той обяви, че няма да се кандидатира отново на изборите през ноември, заявявайки, че по-млад човек трябва да ръководи страната.     ", "date": "2019.06.27", "title": "Почина президентът на Тунис "}
{"url": "https://www.actualno.com/varna/obshtinski-syvetnik-poiska-ostavkata-na-upravitelja-na-gradski-transport-varna-news_763096.html", "text": "    Дебати между варненските местни депутати предизвика състоянието на дружеството \"Градски транспорт“, което е реализирало загуба от над 3 млн. лева. Това се случи на днешната сесия на Общински съвет-Варна. Според Борислав Гуцанов (БСП) ръководството на дружеството трябва да бъде сменено. Той изказа мнението си, че оставка на сегашния директор на \"Градски транспорт\" ЕАД инж. Злати Златев е трябвало да бъде поискана отдавна.      На общинската сесия стана ясно, че фирмата е в много лошо финансово състояние. Според годишния отчет за 2018 г. \"Градски транспорт\" отчита загуба от 3 093 000 лв., което е с 210 000 лв. повече от предходната 2017 г., когато загубата беше 2.8 млн. лв. Неразплатените задължения на фирмата са над 4 млн. лв.   От \"Градски транспорт\" изтъкват като причина за лошото финансово състояние това, че билетът е с непроменена цена от 1 лв. от 2006 година, а за този период разходите са увеличени неколкократно. Сериозно разходно перо са парите за авточасти, които дружеството дава заради остарелия парк. Очаква се тези разходи да намалеят, след като Варна получи нови екологични превозни средства. Общината е в процес на изготвяне на проект за закупуване на нови електробуси и тролейбуси, а през есента предстои да сключи договор с управляващия орган на ОП \"Околна среда“ за безвъзмездна финансова помощ. \r\nОбщинският съветник Григор Григоров също се изказа по въпроса. По думите му годишните социални разходи на дружеството надвишават 5 млн. лв., извън фонда за работни заплати, което е сериозен проблем. Съветникът смята, че след изборите управляващи или опозиция трябва задължително да предложат цената на билета да се увеличи.   ", "date": "2019.06.27", "title": "Общински съветник поиска оставката на управителя на \"Градски транспорт\" Варна"}
{"url": "https://www.actualno.com/starazagora/galina-stojanova-ochakva-izvinenie-kym-kazanlychani-ot-syvetnik-na-bsp-news_763143.html", "text": "     очаква кметът Галина Стоянова от Румяна Друмева, общински съветник от \"БСП лява България\".      На 20 юни от Друмева е внесено питане дали вече е представен в община Казанлък бизнес план от управителя на „Балканинвест“ ЕООД Петко Карагитлиев, както е обещал на сесията през април. Мотивите на Друмева са, че при липсата на такъв с натоварването на общинската фирма с нови дейности може да бъдат компрометирани заложените дейности и развитието на дружеството.\r\nОт на кмета на Казанлък става ясно, че управителите на общинските търговски дружества са внесли бизнес плановете в деловодството на общината през първата половина на март тази година. Сред тях е и внесеният от управителя Петко Карагитлиев входящ номер 68-02-9 от 13 март. \"Във връзка с отпадане на причините за Вашето „притеснение“ бих Ви посъветвала да се извините на гражданите за манипулативното Ви питане\", пише в отговора си Галина Стоянова до Румяна Друмева и напомня, че с и, само ако се констатират липси, да бъде запознавана обществеността с този факт и с опасения какво би произтекло от това.\r\nОбщинското дружество, което е предмет на питането на общинския съветник от \"БСП лява България\" е „Балканинвест“ ЕООД. Миналата година кметът Галина Стоянова внесе и съветниците одобриха предложение за промени в общинското дружество. Целта е общественият транспорт в Казанлък да се управлява от общинска, а не от частна фирма. който предвижда обновяване и модернизиране на градския транспорт със закупуването на , които да обслужват основните линии, и на , поставяне на и да .  Общата стойност на проекта, финансиран по Оперативна програма (ОП) „Региони в растеж”, е близо 3,69 милиона лева. От тях европейското финансиране е 2,78 милиона, близо половин милион са национално финансиране и малко над 500 хиляди лева собственият принос на община Казанлък. Очакваше се електробусите да започнат да возят казанлъчани още през втората половина на тази година, но  ", "date": "2019.06.27", "title": "Галина Стоянова очаква извинение към казанлъчани от съветник на БСП"}
{"url": "https://www.actualno.com/curious/minuvach-hvana-padashto-ot-terasa-bebe-spasi-go-video-news_763140.html", "text": "           Фаузи Забат, 17-годишен алжирец, се е разхождал в работническия квартал \"Фатих\", когато забелязал 2-годишно момиченце от Сирия да си играе до отворен прозорец на жилище през миналата седмица.   На видеото, публикувано тази седмица, се вижда как 17-годишният хваща момиченцето преди да падне на тротоара.\r\nМладежът показа скромност по време на интервюто си за Dogan news agency, която публикува кадрите.   , каза той.  ", "date": "2019.06.27", "title": "Минувач хвана падащо от тераса бебе, спаси го (ВИДЕО)"}
{"url": "https://www.actualno.com/prasspress/v-nelegalnost-li-preminava-politicheskata-karikatura-news_763155.html", "text": "    В света на карикатурата излезе една разломна новина, която вече не е толкова нова, а донякъде беше и предизвестена - международното издание на “Ню Йорк Таймс” взе окончателно решение да спре да публикува политически карикатури. (Офтопик. “Окончателното решение” е термин на нацистката пропаганда, използван по отношение на еврейския въпрос.)      Решението не касае американското издание на вестника, защото там политическата карикатура е спряна отдавна.\r\nТоест авторитетният “Ню Йорк Таймс” окончателно зачерква от страниците си политическата карикатура, прекъсвайки дълга традиция. Решението влиза в сила на 1 юли 2019, Джулай Морнинг.\r\nПиар отделът на вестника твърди, че решението е планирано и е подготвяно цяла година. Но се обявява в най-удобния от пиарска гледна точка момент, когато вестникът е критикуван за “скандална” карикатура на Тръмп като слепец, воден от куче, носещо чертите на израелския премиер Бенямин Нетаняху. Неин автор е португалският карикатурист Антонио Антунеш.  Карикатурата с Тръмп и Нетаняху предизвика остра реакция сред еврейските среди, редакцията на “Ню Йорк Таймс” се извини многократно за публикуването ѝ, а в крайна сметка и окончателно се отказа въобще от политическата карикатура. За развитието на този случай и още няколко подобни ПРАС-ПРЕС писа в брой 51 от 15 май 2019 - това не е изолирано явление.\r\nНа критика или сатира срещу Израел еврейските организации реагират с обвинения в антисемитизъм, кощунство, некоректност, оскверняване на чувствата, сравнения със стила на някогашния нацисти вестник Der Sturmer - и оттам нататък всеки разговор става сложен към невъзможен. Следват извинения, обяснения, уволнения…\r\nПринципно сатирата, особено карикатурата и най-вече политическата карикатура има такава природа, че колкото по-добре е направена, толкова по-големи неприятности може да предизвика. А неприятности никой не желае...    Пред натиска на лобитата се огъват силни медии - явно и най-силният си има причини да избягва такъв род конфликти - ако трябва и чрез отказ от този тип публицистично изкуство.\r\nИзвестно е, че други лобита и личности ползват и по-крайни методи. Да те уволнят или да ти откажат сътрудничество, разбира се, е не само неприятно, ала и удар по професията и жанра на карикатуриста. Издания с традиции се отказват или ограничават карикатурата, това като цяло намалява влиянието на карикатурата и то касае всички в професията.\r\nНо все пак е доста по-милостиво от това, което се случи на карикатуристите от френското списание “Шарли Ебдо”, които станаха жертва на ислямистки атентат през 2015. Тогава френското общество възприе като кауза спасяването и съхраняването на “Шарли Ебдо”. Но кое друго общество би реагирало така?\r\nДруги като Ердоган пък профилактират карикатуристите си с престой в затвора за осмисляне на някои вечни въпроси в живота и изкуството - ПРАС-ПРЕС публикува карикатура в подкрепа на затворника Муса Карт. В този ред на международни мисли - приемаме като добра новина загубата на кметските избори в Истанбул на Ердогановия кандидат тази неделя.\r\n***   Когато Бойко Борисов казва, че в “другите държави” рядко или никак не рисуват карикатури на държавниците си, що се отнася до Запада, естествено лъже - това не е вярно, ала е вярно, че и в тези общества, които приемаме за по-развити от нас, свободата на изразяване не е нещо извоювано веднъж завинаги.\r\nИ пак ще кажем - макар да има държави, където почти или никак не рисуват държавниците си, ние не искаме да сме като тези държави, в които не могат да рисуват.\r\nПри този световен световен натиск върху политическата карикатура ПРАС-ПРЕС обещава веднага след като освободи карикатурата в България - тръгваме да освобождаваме карикатурите и карикатуристите на други страни и народи.\r\nЗасега продължаваме борбата от скромното ни местенце в кьошето на издателския бизнес, което са ни отредили г-н Пеевски и българското общество. Автор:   ", "date": "2019.06.27", "title": "В нелегалност ли преминава политическата карикатура?"}
{"url": "https://www.actualno.com/help/daniel-ima-nujda-ot-nashata-pomosht-za-da-prohodi-otnovo-news_763139.html", "text": "    Даниел Маринов е само на 20 години, но съдбата вече го е изправила пред много тежки изпитания. През лятото на 2016 година той претърпява инцидент, вследствие на който остава обездвижен от врата надолу, разказва Нова телевизия.      Към днешна дата са му назначени 3 курса за терапия със стволови клетки, но необходимата сума е непосилна за него и семейството му. За да продължи лечението си, той има нужда от 23 200 евро.  Дани изпраща отворено писмо към всички хора с добри сърца.\r\nПубликуваме го без редакторска намеса:                 Ако искате да помогнете на Дани, може да го направите по следните начини:   По банков път:         ", "date": "2019.06.27", "title": "Даниел има нужда от нашата помощ, за да проходи отново"}
{"url": "https://www.actualno.com/burgas/betonomorie-poiska-naredbata-za-kympinguvaneto-na-carevo-da-se-ot-samoto-nachalo-news_763145.html", "text": "    Инициативата \"Бетономорие\" подаде сигнал до областния управител на Бургас заради новоприетата от Царево наредба за къмпингуването.      Причината за сигнала е, че според \"Бетономорие\" Царево приема наредбата като нова, а по същество по същия въпрос, като съдът я отмени. Освен това, природозащитниците са категорични, че новата наредба е приета със същия порок, с който и старата - без обществено обсъждане. Припомняме, че от , че техен представител не е бил допуснат на заседанието на общинския съвет в Царево, на което беше приета наредбата.\r\nОтделно от неспазените процедурни правила, в наредбата има незаконосъобразни текстове, които противоречат на Конституцията, ЗАН и Законът за ограничаване на административното регулиране и административния контрол върху стопанската дейност /ЗОАРАКСД/, казват от \"Бетономорие\".\r\n\"Бетономорие\" подчертават, че къмпинг-културата представлява все по-голям процент от модерния туризъм и мултимилионна индустрия и че за нея е нужна експертиза и анализ, а не забрани и гонения. Именно в резултат на досегашните политики в туризма, българските и чужди туристи предпочитат да прекарат часове на граничните пунктове за да стигнат до Гърция, но не и да посетят родното Черноморие. Инициативата иска от областния управител да върне за ново разглеждане въпросната наредба.    ", "date": "2019.06.27", "title": "\"Бетономорие\" поиска наредбата за къмпингуването на Царево да се от самото начало"}
{"url": "https://www.actualno.com/cars/kalashnikov-prodyljava-da-razviva-kolite-na-tok-news_763060.html", "text": "    Нова версия на електрическия модел \"Овум\" беше представен по време на изложението \"Армия 2019\", което се провежда в гад Кубинка, Московска област. Машината представлява компактна кола за града с 4 места, като е оборудвана със специално окачане и съвременна климатична система. Създател на \"Овум\" е оръжейният концерн \"Калашников\", който вече има опит в създаването на подобни превозни средства. Като концепция, новият модел прилича на Renault Zoe, но разполага с по-просторен салон и закрита конструкция на каросерията. Това позволява поставянето на съвременен климатик и на 4 седалки, а също така осигурява и високо ниво на безопасност. Засега техническите характеристики на електромобила на \"Калашников\" не се разкриват. От концерна съобщават само, че прототипът е преминал различни изпитания в реални условия. Част от произведените машини са били използвани от полицейските служби за осигуряване на безопасоста на мачовете от Световното първенство, проведено в Русия през миналото лято. В сравнение с открития вариант, показан преди година, новата версия е получила батерия с по-голям капацитет което означава и по-голям пробег (при първия вариант той беше 150 км). Освен това, \"Овум\" разполага с ново регулируемо окачване и по-производителна спирачна система. Преработена е и трансмисията на електромобила.       ", "date": "2019.06.27", "title": "\"Калашников\" продължава да развива колите на ток"}
{"url": "https://www.actualno.com/europe/armenija-vyvejda-bezplatno-zdraveopazvane-za-hora-pod-18-godini-news_763132.html", "text": "    Правителството на Армения обяви плановете си да предоставя безплатно здравно осигуряване за всички граждани на възраст под 18 години. Инициативата е част от по-широка \"спешна реформа\", съобщава арменски медии, цитирани от Emerging Europe.      \"Като част от промените, предложени в правителствената програма, списъкът на безплатните и преференциални здравни услуги, гарантирани от държавата и групата бенефициенти, ще бъде разширен\", заяви заместник-министърът на здравеопазването Анахит Аванесян при представянето на предложението.   Освен това пакетът от реформи включва над 8 млрд. драма (14,75 млн. евро) в допълнително финансиране за модернизиране на оборудването на доставчиците на здравни услуги, подпомагане на програми за социално уязвими групи и закупуване на оборудване за два медицински центъра в столицата Ереван. ", "date": "2019.06.27", "title": "Армения въвежда безплатно здравеопазване за хора под 18 години"}
{"url": "https://www.actualno.com/moresport/pochina-legendarnijat-trenior-hristo-mirjanov-news_763064.html", "text": "    На 85-годишна възраст почина легендарният треньор по борба Христо Мирянов. Той е напуснал този свят вчера на 25 юни, съобщиха от семейството му. Поклонението ще се състои в събота (29 юни) от 11:30 часа на Централните софийски гробища.      В над 35-годишния си стаж като треньор по класическа борба в ЦСКА Христо Мирянов е подготвил цяла плеяда български борци, завоювали 29 златни, сребърни и бронзови медали на Летните олимпийските игри в Москва през 1980 г., Световни, Европейски и Балкански първенства, както и един златен пояс на Международния турнир \"Никола Петров\", проведен в гр. Плевен през 1989 г.\r\nНегови възпитаници са десетки преуспели борци, сред които олимпийският шампион Георги Райков и медалистите Нено Ненчев, Цеко Попов, Стефан Лазаров, Петър Славчев и много други. През 1985-1986 г.   Мирянов е старши треньор на националния представителен отбор по борба на Република Ирак, с който завоюва отборно първо място на Арабските игри в Мароко с 2 златни, 4 сребърни и 2 бронзови медала.  През 1995 г. е избран за почетен председател на столичния спортен съюз по борба под егидата на Софийска голяма община.\r\nУчаствал е в организирането и провеждането на \"Празника на борбата\" с над 500 участнищи - деца и юноши, от столични спортни дружества, клубове и училища по класическа и свободна борба.\r\nПрез 2015 година Христо Мирянов е удостоен със званието \"Почетен гражданин на София\". Преди седмица правителството предложи на Президента на Република България да издаде указ за награждаване на Христо Мирянов с медал \"За заслуга\" за заслугите му към Република България в областта на спорта.     ", "date": "2019.06.27", "title": "Почина легендарният треньор Христо Мирянов"}
{"url": "https://www.actualno.com/society/marinov-dvama-policai-sa-zadyrjani-za-razprostranenie-na-narkotici-news_763128.html", "text": "    Има двама задържани полицаи от столично районно управление, потвърди за БГНЕС министърът на вътрешните работи Младен Маринов.      Двамата униформени са арестувани днес след проведено срещу тях разследване за разпространение на наркотици от Дирекция „Вътрешна сигурност“, в чието полезрение са попаднали още преди няколко месеца.\r\nВътрешният министър уточни, че сигналът за тяхната престъпна дейност е подаден от Столичната дирекция на вътрешните работи.   Полицаите са служителите на Четвърто районно управление в столицата.  „В момента вървят още процесуално-следствени действия, така че всяка друга информация ще попречи на разследването“, подчерта Маринов и увери, че веднага след приключване на следствените действия МВР и прокуратурата ще излязат с официална информация по случая.\r\n„Както съм казвал и преди – имаме абсолютна непримиримост към такива случаи. За съжаление това са млади служители, на 2-3 години служба.\r\nНие го наблюдаваме като тенденция, че тези, които постъпват, до 5-тата им година на служба има рисков период, в който има възможност те да се подадат на външен натиск и да тръгнат по лош път“, категоричен е министър Маринов.     ", "date": "2019.06.27", "title": "Маринов: Двама полицаи са задържани за разпространение на наркотици "}
{"url": "https://www.actualno.com/crime/stolichni-policai-sa-zapodozreni-v-plasirane-na-narkotici-news_763056.html", "text": "    Столични полицаи са били арестувани при акция на „Вътрешна сигурност” в кв. \"Лагера\", съобщи bTV.      От официално потвърдиха за операцията, но без данни за повода и резултата.   По неофициална информация поне един униформен от СДВР е задържан по подозрение, че е ангажиран в пласмента на наркотици. Още един човек е бил задържан на друг адрес.\r\nПо информация на bTV задържаните са от сектор \"Охранителна полиция\" на 4РУ.  На мястото на първия арест продължава огледът, като на място бяха броени пари, а свидетели разказват и за открита при акцията дрога.\r\nТе твърдят, че в \"Лагера\" свободно се продават наркотици и са подавали сигнали за това.    ", "date": "2019.06.27", "title": "Столични полицаи са заподозрени в пласиране на наркотици"}
{"url": "https://www.actualno.com/politics/bojko-borisov-inspektira-stroitelnite-dejnosti-po-izgrajdaneto-na-am-evropa-video-i-snimki-news_763080.html", "text": "    Най-бързо и ускорено довеждащият път за Индустриална зона Божурище трябва да бъде направен, разпореди министър-председателят Бойко Борисов при днешната инспекция на строителните дейности по        „Трябва да се стартира незабавно. Чухте какво казват от немските заводи – разпродадени са всички парцели на индустриалната зона. Не само че не си отиват, но идват и още повече. Като дойдат и още по-големите заводи и тази магистрала ще отеснее, още преди да я построят“, каза премиерът Борисов.     Министър-председателят провери строителството на трасето от АМ „Европа“ в участъка Драгоман – Сливница. Проектът стартира в средата на месец май тази година, ще бъде завършен до 2021 година и се изпълнява със средства от републиканския бюджет по програма „Ново строителство“ на Агенция „Пътна инфраструктура“.\r\n„След нас ще остане това. Всеки работник като си води децата ще им каже: „Аз съм го правил това!“, поколения ще знаят, че бащите им са работили тук“, посочи още Борисов по време на разговорите със строителите и работниците на АМ „Европа“.    Премиерът бе категоричен, че при строителните дейности трябва да се опазва археологията и природата.\r\n„Искам да вдигнем 10 процента доходите догодина, да дадем повече пари за медицинските сестри сега“, заяви Борисов и добави, че затова е важно възможно най-скоро да се реализират приходи и от тол системата, за да не се разчита само на готовите пари от приходните агенции.   В момента се работи или се извършват подготвителни дейности по двата участъка на магистрала „Европа“ -  от ГКПП „Калотина“ до Драгоман  и от Драгоман до Сливница. През есента се очаква да стартират реалните строителни работи и по участъка от ГКПП „Калотина“ до Драгоман.\r\nПътят София – Калотина е основна пътна артерия, част от Коридор № 10, чрез модернизацията на който ще се развие и подобри преразпределянето на транспортните потоци по Трансевропейските транспортни коридори №4 и № 8 в посока Бургас, Турция и Гърция.   Модернизацията на пътя ще подобри пропускателната способност и безопасност на движение в участъка, ще се облекчи високата интензивност на транзитното движение от и за централната част на Европа по транспортен коридор „Ориент/ Източно-Средиземноморски“.\r\nВ днешната инспекция на АМ „Европа“ заедно с министър-председателя Бойко Борисов бяха вицепремиерът Томислав Дончев, министърът на финансите Владислав Горанов и заместник-министърът на регионалното развитие и благоустройството Николай Нанков. ", "date": "2019.06.27", "title": "Бойко Борисов инспектира строителните дейности по изграждането на АМ „Европа“ (ВИДЕО и СНИМКИ)"}
{"url": "https://www.actualno.com/europe/ungarija-njama-da-ekstradira-gruevski-news_763061.html", "text": "    Бившият македонски премиер Никола Груевски няма да бъде екстрадиран обратно в родината си. Това реши съдът в Будапеща, предаде БГНЕС.      Според местните медии \"не са изпълнени всички условия за неговото екстрадиране\". Тази сутрин Груевски бе доведен в съда с белезници, които той се опита да скрие със сакото си. Властите в Скопие поискаха Никола Груевски да бъде върнат обратно в страната, за да излежи двегодишната си ефективна присъда за злоупотреба с власт. Груевски избяга миналата година нелегално от родината си.   Преди две седмици македонският министър-председател Зоран Заев каза, че \"Груевски е напуснал страната, укрит в багажник\". Груевски избяга през Албания, Черна гора и Сърбия. Властите в Будапеща в изключително кратки срокове одобриха искането му за политическо убежище.\r\nПрипомняме, че Никола Груевски управлява с желязна ръка Македония в продължение на 10 години от 2006 до 2016 г., когато беше принуден да подаде оставка заради масовите протести в страната. Неговият авторитарен стил превърна Македония в изолирана държава, която имаше проблеми в отношенията с всичките си съседи. Той контролираше изцяло Македония – от бизнеса до съда и медиите. Несъгласните с него имаха само един вариант – да напуснат страната.  През 2015 г. тогавашният лидер на основната опозиционна партия СДСМ, а сега премиер Зоран Заев започна да вади така наречените бомби – записи на разговори на Груевски с неговите подчинени, които разкриха огромния размер на корупцията и бандитските методи, с които лидерът на ВМРО-ДПМНЕ буквално притежаваше Македония. ", "date": "2019.06.27", "title": "Унгария няма да екстрадира Груевски "}
{"url": "https://www.actualno.com/crime/domashen-arest-za-kmeta-na-kostenec-news_763089.html", "text": "    Кметът на Костенец Радостин Радев излиза от ареста. Апелативният специализиран съд му определи втората по тежест мярка за неотклонение - \"домашен арест\", съобщи БНР.      Радев е обвинен, че е предложил 30 000 лв. подкуп на местен общински съветник, за да гласува по определен начин. Според прокуратурата това гласуване е било в полза на другия обвиняем по делото - бизнесменът Ивайло Пашов. Първоинстанционният наказателен съд беше определил мярка за неотклонение на Пашов 10 000 лв., която днес съдиите от Апелативния спецсъд увеличиха - на 30 000. Решението на съда е окончателно.   Припомняме, че на 17 юни Радостин Радев, заедно със собственик и управител на търговско дружество, бяха задържани по досъдебно производство на Специализираната прокуратура. Радев е обещал на общински съветник сумата от 30 000 лв., за да упражни правото си на глас общинският съветник в полза на приемането на определено решение, което е касаело кмета и другия съучастник, който е управител на търговско дружество, спечелило обществена поръчка, съобщи преди дни наблюдаващият прокурор по делото Десислава Христова.\r\nТя обясни, че решението на Общинския съвет, което е минало на гласуване на 14 юни, предпоставя упълномощаване на кмета на Костенец да подпише запис на заповед към ДФЗ с оглед стартиране на плащанията по изпълнението на обществената поръчка. Съучастникът е управителят на търговското дружество. \"Двама са привлечени като съизвършители на корупционно престъпление т. нар. активен подкуп\", съобщи тогава зам.-главният прокурор Иван Гешев. Той посочи, че основният разговор е воден с един общински съветник. „Но идеята е била той да привлече към подкрепящите кмета още двама общински съветници. Не мога да ви кажа дали това се е случило“, посочи преди време Гешев.   ", "date": "2019.06.27", "title": "Домашен арест за кмета на Костенец"}
{"url": "https://www.actualno.com/showbusiness/ema-stoun-si-schupi-ramoto-na-koncert-na-spice-girls-news_763138.html", "text": "    Холивудската актриса и модел Ема Стоун счупи рамото си и постави под заплаха продължението на снимките за новия си филм, съобщи британският The Sun.      Премиерата на новия й филм се очаква да се състои през 2020 година. Но сега снимките са под заплаха, защото 30-годишната актриса си счупи рамото на концерт на групата \"Spice Girls\" на стадион Уембли в Лондон. Стоун ще се възстановява от нараняването в рамките на два месеца, съобщиха лекарите й.   \"Ема е голям фен на \"Spice Girls\". Тя енергично се забавляваше на концерта, седнала на раменете на приятеля си, когато внезапно падна. Отначало помислихме, че е само синина, но после фрактурата стана очевидна. Тя трябва да е в отлична физическа форма за ролята, защото в нея е включено преследване на кучета\", казва източник, близък до актрисата. за мюзикъла \"Ла Ла Ленд\", припомня БГНЕС. Сред другите известни филми с нейно участие са \"Бърдмен\", \"Добре дошли в Зомбиленд\", \"Маниак\", \"Фаворитката\", \"Битката на половете\".   ", "date": "2019.06.27", "title": "Ема Стоун си счупи рамото на концерт на \"Spice Girls\""}
{"url": "https://www.actualno.com/politics/sled-pyrvo-chetene-prieha-idejata-za-otdelna-borsa-za-tyrgovija-s-gaz-news_762983.html", "text": "    Либерализация и на газовия пазар чрез създаване на отделна борса за търговия с газ - това е основната идея на приетите на първо четене .      Те минаха през пленарна зала със 107 гласа „за“, един „против“ и 61 въздържали се.   Текстовете регламентират организирането на борсов пазар за газ, както и отварянето му към Европа. Има и изключения - на борсата няма да има газ по договорите, които \"Булгаргаз\" е сключил, преди законът да е влязъл в сила. Това изискване не засяга и компании, които са си изградили газопроводи и могат да сключват договори за доставки по тях.\r\nВ проекта за закон има график какви количества \"Булгаргаз\" да продава на борсата. Започва се от 7% от потреблението в страната през 2020 година и се стига до 34 на сто през 2024 година.  Количествата се освобождават след разрешение от КЕВР и договор между \"Булгаргаз\" и оператора на борсата. Добивните предприятия са задължени да продават 25% от газа. В мотивите е записано, че предлагането на борсата през 2020 година започва от 910 млн. куб. метра, за да стигне до 2,150 млрд. куб. метра през 2024 година.\r\nТърсенето в първата година се очаква да е 694 млн. куб. метра, като ще стигне до 2,485 млрд. куб. метра през 2024 година. На борсата газ ще може да се продава за България, Гърция, Турция, Румъния, Македония, Сърбия.\r\nИма идея и продаваните количества да отиват до Централна Европа - или през Сърбия, Унгария и Австрия или през Румъния до Украйна по сегашния трансбалкански газопровод.       Сроковете и стъпките на либерализация са обвързани със строителството на интерконекторните връзки, както и на газопровода от турската граница към Провадия и оттам до границата със Сърбия. Дебати Притеснения от промените изразиха от парламентарната група на БСП. \"Имаме съмнения, че промените в Закона за енергетиката ще доведат до .\" Това каза народният представител от левицата Драгомир Стойнев. „Газовият хъб „Балкан“, с който правителството толкова много се хвали, все още е медиен проект. Разбира се, че го подкрепяме, но все още не виждаме даден старт освен интерконекторната връзка“, посочи Стойнев. „Имаме съмнения по този законопроект, защото няма как да не се притесняваме от пазарни манипулации. Ние ще се въздържим, защото манипулациите на тази борса, която ще създадем, ще доведат и до манипулации на газовата борса“, каза още той. „Само от вчера имаме два примера – две дружества са купували 50 мегавата на ниски цени . И неслучайно българите са притеснени, защото за тях не остава евтина енергия. Искаме да се гарантира, че ще бъде на прозрачен принцип и ще се гарантира, че ще се предоставя конкурентна цена. Законопроектът е нужен, но сме притеснени и ще гласуваме „въздържали се“, заяви депутатът от БСП. Либерализацията на пазара на природен газ в България се случва в точния момент. Това  заяви министърът на енергетиката Теменужка Петкова. Склонни сме да приемем всяка критика, когато тя е градивна и ще доведе до добри резултати за България. Министерството на енергетиката приема изцяло предложения законопроект , защото това, което се цели да бъде постигнато с тези промени ,е изключително важно за българската енергетика“, посочи Петкова. „Чуха се изказвания, че сме закъснели с либерализацията на пазара на природния газ в България. Може би на всички ни се е искало това да се случи по-рано, но няма как да бъде либерализиран пазарът, щом имаме един единствен доставчик. Когато те се увеличат, ще има различни условия и конкуренция, което ще е в интерес на потребителите. И смятам, че този момент е назрял сега, защото няма как да търгуваме с нещо, ако не можем да го получим от няколко места“, каза още тя. Енергийният министър посочи, че с изграждането на инфраструктурните проекти се създават условия да имаме доставка на природен газ от различни източници . „И следващият момент е изграждането на борса за търговия на природен газ. Така че смятам, че моментът е абсолютно адекватен на ситуацията“, коментира тя. Във връзка с изказани съмнения за манипулация на газовата борса, Петкова посочи, разчитам, че ако има подобни съмнения, КЕВР ще се самосезира, за да бъде направена проверка и всички да са спокойни. Управляващите не трябва да се занимават с дребни неща като името „Балкански поток“ или „Герберски поток“, а да се постараят да има доставки на газ в България . Това каза народният представител от ДПС Рамадан Аталай.  „Чрез създаването борсов пазар за газова енергия ще се позволи да се създаде и развие свободен пазар на природен газ и отпадане на регулирания , за което толкова време мечтаем. Този закон е приет със закъснение“, посочи Аталай. Той посочи, че пазарът трябва да бъде либерализиран. „Но ако не направим така, че да осигурим средства и не направим възможно реализирането на хъб „Балкан“, няма как да увеличим тези 3% газоразпределение . Говорихме да направим заседание с газоразпределителните дружества в България, които са завладели териториите и други не могат да влязат там и да създадем условия и други участници да влязат. Иначе ще тъпчем на едно място и ще се чудим дали имаме или нямаме диверсификация“, коментира Аталай. Той посочи, че в закона има неща, с които не е съгласен и които трябва да се прецизират между първо и второ четене. „Призовавам управляващите да не се надпреварват дали ще се казва Балкански поток - Герберски поток, ако искате го наречете. Но направете всичко възможно доставките на газ в България да се случат. Защото закъсненията, които в момента притесняват народните представители с интерконектора с Гърция и строителството на газопровода до Сърбия, доказват,че ние се борим с дребните неща. Опитваме се да убедим г-н Путин, че като го наречем „Балкански поток“ , Европа ще прегърне проекта“, заяви Аталай и посочи, че управляващите трябва да започнат да се занимават с темата сериозно. „Не искам да съм пророк, но като че ли закъснението, което се случва в момента, и опитите да се преодолее всичко, което се случва със Закона за обществените поръчки,ще навреди на България“, коментира той.    ", "date": "2019.06.27", "title": "След първо четене: Приеха идеята за отделна борса за търговия с газ"}
{"url": "https://www.actualno.com/curious/2-te-zodii-koito-sa-bili-predavani-naj-mnogo-news_762993.html", "text": "    Предателството боли най-много. В живота на човек има много епизоди, в които той трябва да преглътне горчилката от предателството. Това са 2-те , които са били предавани най-много пъти:          Голямото сърце на Телците вещае големи проблеми. Макар и да имат добри намерения, не могат да проумеят, че хората срещу тях не винаги им мислят доброто.   Светът на тази зодия е съвършен по детски. Те не се замислят за лошото в живота и се опитват да отсеят само положителното. Мечтаят много, вярват в хората и не предполагат колко коварни могат да са те. Най-големите предателства в живота на Телеца са идвали именно от най-близките им приятели. Те остават малко неразбрани в стремежа си да са прекалено откровени. Приятелите им се засягат и не оценяват честността и искреността им. Предателствата идват в най-неочакваните моменти и от най-неочакваните хора. Най-голямата мъка на Телците винаги ще си остане това, че са неразбрани от другите… колкото и да опитват.  ", "date": "2019.06.27", "title": "2-те зодии, които са били предавани най-много"}
{"url": "https://www.actualno.com/curious/zodiite-koito-se-vryshtat-pri-bivshite-si-news_762995.html", "text": "    Всяка жена е имала момент, в който е била пред дилемата „Да се върна ли при бившия?“. Има такива, които са склонни да го направят, но има и други, според които това е най-голямата глупост.      Те пазят достойнството си и според тях щом нещо е затворено в миналото, трябва да си остане там. За тях може да е много трудно да се разделят с половинката си, но когато това се случи, те просто продължават напред и не се връщат при никакви обстоятелства.     - те са решителни и прекратят ли дадена връзка, то е завинаги. Представителите на тази зодия харесват адреналина и тръпката от новото начало. Възможно е точно в този момент да страдат по бившия си, но пренебрегват този факт и гледат само напред.    - те са много емоционални и обикновено обичат много силно. Държат на взаимоотношенията с половинката си. Ако уважението и тръпката обаче ги няма, те са готови да прекратят връзката. Взимат много трудно това решение и често това им отнема много време но решат ли го, то е окончателно. Лъвовете обаче изключително много уважават бившите си гаджета и винаги биха им помогнали.    - това са хора, които постоянно търсят нови и нови предизвикателства. Когато страдат и ги боли се опитват по всякакъв начин да се разсейват. Само дни след раздялата им те вече мислят за десетки неща, които са на преден план. Те няма да слушат тъжни песни и да плачат. Напротив, започват да търсят нови и интересни запознанства, които да ги оттърсят от мисълта за бившия.      ", "date": "2019.06.27", "title": "Зодиите, които се връщат при бившите си"}
{"url": "https://www.actualno.com/smolyan/tyrsejki-lipsvashti-ovce-sled-signal-ekoinspektori-otkriha-mechka-news_762999.html", "text": "    При обход след сигнал за мечи нападения край боринското село Буйново екоинспектори днес не можаха да открият липсващите две овце, но намериха мечката, която е била прогонена от тях, съобщава РИОСВ – Смолян.      От началото на месеца групата за бързо реагиране при екоинспекцията е проверила 10 сигнала за нападение на мечки над селскостопанско имущество.\r\nЧетири от щетите са нанесени в района на  община Баните, в землищата на селата Сливка и Дебеляново. Останалите щети са регистрирани в района на град Чепеларе и селата Туховища (община Сатовча), село Смилян (община Смолян), село Букова поляна (община Мадан) и село Буйново (община Борино).   Последно вчера - 26 юни, Групата за бързо реагиране е проверила сигнал за нападение на мечка над стадо овце в село Буйново.  При последваща проверка от тази сутрин е установена липсата на още две овце от същото стадо. При предприетите обходи на местността овцете не са открити, но мечката е била на място. Същата е прогонена от Групата за бързо реагиране, съвместно с горска полиция.\r\nПредвид зачестилите нападения на проблемните видове мечки в населените места в община Баните, както и в село Буйново съответните Държавни горски стопанства  - в  с. Славейно и в с. Борино, ще предприемат законови мерки, съобразно компетенциите си.\r\nЗа настоящия месец екоинспекцията в Смолян отчита спад в броя на щетите, нанесени от кафява мечка.     ", "date": "2019.06.27", "title": "Търсейки липсващи овце след сигнал, екоинспектори откриха мечка"}
{"url": "https://www.actualno.com/analysis/sabah-turcija-izboryt-na-volkswagen-za-novata-mu-mega-investicija-news_763045.html", "text": "    Немският автомобилен производител за новата си инвестиция в завода, според съобщения в медиите.      Информацията започна да се появява, след като изпълнителният директор на VW Херберт Дис посети Турция миналата седмица и се срещна с президента Реджеп Тайип Ердоган. Управлението на Volkswagen, съобщава \"Сабах\", е взело окончателно решение след срещата в Анкара на 19 юни.     В началото на тази година автомобилният гигант обяви, че ще построи нова фабрика в Източна Европа за производство на версии на някои от основните му модели с конвенционални двигатели (бензин /дизел), тъй като ще произвежда електрически превозни средства в немските си заводи за ограничаване на емисиите в Европа.\r\nГерманската група се е договорила и с американския Ford да произвежда леки търговски превозни средства в заводите на Ford Otosan в Турция.  Първоначално е имало пет страни кандидатки за новата фабрика за VW. Броят им в крайна сметка е спаднал до две, като на масата са останали само Турция и Новият завод на немския производител на автомобили, който ще бъде създаден с инвестиция до 2 милиарда евро , се очаква да започне производство през 2022 година.\r\nСпоред новини и събития, , Турция изглежда надделява над България. Твърди се, че администрацията на VW е взела своето решение в полза на Турция, но официално съобщение все още не е обявено , съобщи германският всекидневник “Ханделсблат“.\r\nСъщо така беше съобщено, че посещението на главния изпълнителен директор Дис миналата седмица е поредното в Турция в последно време и че той е идвал и установявал контакти няколко пъти преди това.       „Ханделсблат“ подчертава още, че високоразвитата преработваща промишленост на Турция е повлияла на решението, както и приемливите разходи за труд. Освен това, въпреки значителния спад в автомобилния сектор тази година, VW е най-добре продаваната марка в Турция в продължение на много години. Редица правителствени организации ползват някои от моделите на компанията като официални автомобили, което е важно за привлекателността на марката.\r\nОчаква се да осигури заетост за около 5 000 души , като заводът ще произвежда моделите на VW „Skoda Karoq“ и „Seat Atecа“. Заводът ще стартира производство през 2022 г. и ще служи като една от най-важните производствени мощности в региона.\r\nТурция има автомобилна история вече почти 50 години. Като една от водещите в света страни в автомобилния сектор, Турция е получила инвестиции от много марки като Fiat, Renault, Mercedes-Benz, MAN, Otokar, Isuzu, Honda, Hyundai, Toyota и Temsa, за производство на автомобили, лекотоварни търговски превозни средства, камиони и автобуси. В допълнение към солидната инфраструктура за доставки в автомобилната индустрия, Турция има също и квалифицирана работна ръка с опит в сектора. Според „Ханделсблат“, управлението на Volkswagen се стреми да инвестира в Турция още от самото начало. Изданието твърди, че инвестиционните стимули на турското производство и по-ниските разходи за труд в сравнение с държавите от Източна Европа, са били от решаващо значение за решението на VW.      От своя страна „Франфуркт Алгемайне Цайтунг“ похвали Турция като привлекателно място за производство на новия завод на VW. Пред вестника говорителят на VW заяви, че Турция провежда \"солидни преговори\" и \"преговори на най-високо ниво\".\r\nВсъщност Турция се стреми да накара VW, една от най-продаваните марки, да инвестира в страната от 14 години. Най-напред поканата е отправена през 2005 г. на автомобилното изложение в Женева. През следващите години този призив е повторен много пъти от страна на Анкара. ", "date": "2019.06.27", "title": "Сабах: Турция - изборът на Volkswagen за новата му мега инвестиция "}
{"url": "https://www.actualno.com/africa/vzrivove-v-tunis-news_763065.html", "text": "    Четирима души са пострадали след взрив в центъра на Тунис. Сред пострадалите има полицаи, съобщи Sky News Arabia.      Малко по-късно очевидци са съобщили за , съобщи РИА Новости. Най-вероятно става въпрос за камикадзе.   По-рано бе съобщено, че експлозията е станала до полицейска кола на няколко стотици метра от френското посолство и сградата на министерството на вътрешните работи. ", "date": "2019.06.27", "title": "Взривове в Тунис "}
{"url": "https://www.actualno.com/pleven/kuklenijat-festival-shareno-petle-v-pleven-shte-predstavi-naj-dobroto-ot-izminalija-teatralen-sezon-news_762994.html", "text": "    Второто издание на фестивала за куклено изкуство за всички възрасти „Шарено петле” ще събере от 4 до 8 юли в Плевен театрални трупи и независими спектакли от страната. Програмата му се опитва да отрази най-новите тенденции в развитието на кукленото изкуство. На плевенска сцена ще бъдат представени част от най-добрите продукции от изминалия творчески сезон. Организатори на фестивала са Драматично-куклен театър „Иван Радоев“ и Община Плевен.      През петте фестивални дни публиката ще може да види 11 представления, от които три са за деца, пет са за възрастни и три – за цялото семейство.   Постановките ще бъдат в различни пространства пред плевенския театър и в залите му. Фестивалът ще бъде открит с постановката на старозагорския театър „Фолклорна магия“. Зрителите ще могат да видят и независимите спектакли „Аз, Сизиф” и „Кокошка с брошка”, които вече имат участия във фестивали на три континента. Бургаският театър ще представи „Филифьонката, която вярваше в бедствия” по Туве Янсон, отличена с „Икар” за куклено изкуство. На 7 юли вечерта Столичния куклен театър ще представи своя мюзикъл „Авеню Кю”, който е с възрастово ограничение – за зрители над 16 г. На финала на фестивала ще бъде представена перформативната инсталация на Християн Бакалов „PURE”.\r\nВходът за всички представления е свободен, но ще става с пропуски, които вече са пуснати на касата на ДКТ „Иван Радоев”.   ", "date": "2019.06.27", "title": "Кукленият фестивал \"Шарено петле\" в Плевен ще представи най-доброто от изминалия театрален сезон"}
{"url": "https://www.actualno.com/crime/slujitel-na-babh-e-zadyrjan-s-podkup-news_763073.html", "text": "    Служител на Областната дирекция по безопасност на храните (БАБХ) в Пловдив е задържан с подкуп. Това съобщи на брифинг заместник-окръжният прокурор на Пловдив Галин Гавраилов, предаде радио „Фокус“.      Задържаният служител е на длъжност главен инспектор в сектор „Здравеопазване на животните“ и отговаря за община Първомай. „На 24 юни той е осъществил контакт със земеделски производител, регистриран като такъв в Министерството на земеделието, храните и горите (МЗХГ), който се занимава с отглеждане на животни в първомайско село и с производство на млечни екологични продукти за реализация на местния пазар. Служителят е преценил, че в близкото минало, в рамките на около месец-два назад във времето, земеделският производител и негов съдружник са извършили административни нарушения, свързани с транспортиране на селскостопански животни и отглеждането им във ферма в близост до град Първомай. Това е обуславяло, от гледна точка на спазването на закона, съответната реакция от страна на длъжностното лице – констатиране на нарушението, съставяне на акт и последваща санкция. Грубо казано, длъжностното лице е предложило на същия земеделски производител и на съдружника му да неглижира тези си задължения, тоест да наруши задълженията си като не констатира въпросното административно нарушение. За да направи това е пожелал да се облагодетелства с дар – пари на стойност 1000 лева, също определено количество млечни продукти“, каза заместник-окръжният прокурор.   Той посочи, че на следващия ден, след отправяне на предложението, е сигнализирано на органите на полицията и е започнало разследване. В рамките на вчерашния ден е била осъществена среща между замесените лица, като длъжностното лице е получило поискания подкуп в района на град Първомай. Малко след това инспекторът е бил задържан за срок от 24 часа. Предстои да му бъде повдигнато обвинение за престъпление – че е получил неследващ му се дар, като е изнудвал земеделския производител, за да не изпълни своите задължения.\r\n„Парите и продуктите са намерени в автомобила на задържания. Извършени са съответните процесуално-следствени действия за приобщаване на доказателства, веществени такива, както и събиране на гласни доказателства“, каза Гавраилов.  Той допълни, че след повдигане на обвинение, главният инспектор от Областната дирекция по безопасност на храните ще бъде задържан за 72 часа с постановление на наблюдаващия прокурор. „Ще бъдат преценени доказателствата и това дали има необходимост да бъде внесено в съда искане за вземане на най-тежката мярка „задържане под стража“‘ коментира заместник-окръжният прокурор на Пловдив. \r\nЗа престъплението, извършено от длъжностното лице, законът предвижда от 3 до 10 години лишаване от свобода и до 20 000 лева глоба.    ", "date": "2019.06.27", "title": "Служител на БАБХ е задържан с подкуп"}
{"url": "https://www.actualno.com/starazagora/starozagorskite-syvetnici-reshiha-bedechka-shte-e-park-shte-se-pregovarja-sys-sobstvenicite-za-obezshtetjavane-news_763059.html", "text": "    „Нашите решения са последователни и са в синхрон с гражданите на Стара Загора“, каза днес кметът Живко Тодоров по повод одобрения с 35 гласа \"за\" от общинския съвет проект за подробен устройствен план (ПУП), с който се изменят Плана за регулация и Плана за застрояване на територията на парк/квартал „Бедечка“. Тъй като мнозинството старозагорци искат зеленина и парк в тази част на града, с приемането на ПУП-а общината вече ще има правно основание да започне преговори за обезщетяване на собствениците, коментира още Тодоров.      Сред 50-те решения, които съветниците на Стара Загора взеха на днешната си сесия е и внесеното преди броени дни предложение общинската администрация и „Тролейбусни и автобусни превози“ ЕООД да кандидатстват с проектно предложение по Приоритетна ос 5 „Подобряване качеството на атмосферния въздух на Оперативна програма (ОП) „Околна среда 2014-2020 г.”. Проектът ще позволи да се получи финансиране за доставка на електрически автобуси за нуждите на обществения транспорт и да се изграждат зарядни станции. 45 милиона лева е общият размер на безвъзмездната финансова помощ за Стара Загора, която е една от 11-те общини, които са бенефициенти по процедурата „Мерки за адресиране на транспорта като източник на замърсяване на атмосферния въздух”. По време на заседанието на общинския съвет стана ясно, че общината ще осигури за проекта 18 милиона лева е размерът записна заповед, които ще бъдат възстановени след приключването на проекта. Според ресорния заместник-кмет Йордан Николов работата за подобряване на качеството на въздуха в Стара Загора е изключително важна, макар че през последните две години не са отчитани превишения на нормите. Той уточни, че ще се изготви и нова транспортно-маршрутна схема, с която максимално да се покрият нуждите на пътуващите.   Старозагорските съветници приеха и промяна по общинския бюджет, с която се преразпределят средства от обекти, които ще се изпълнят по-късно през годината, и от обекти, приключени на по-ниска стойност от предвиденото, към такива, за които е нужно неотложно финансиране. Основната част от преразпределените разходи ще се използват за авансовите плащания по договорите за обекти за изграждането на ВиК-мрежа в кварталите „Самара“ 1 и 2 и за реконструкция на водопровода от „Долен Беш бунар“. Част от средствата ще се използват за изграждане на асансьор на газово отопление и климатична система в Центъра за даровити деца. С друга ще се подменят газовите котли в спортна зала „Берое“ (БСФС), в залата за баскетбол ДЗУ, в сградата на общинското „Инвеститорско звено“, в Средно училище (СУ) “Христо Ботев“ и ще се газифицира обновената Детска градина N 2 „Зорница“.\r\nС промяната в общинския бюджет ще се изграден нов по-голям общински приют за безстопанствени животни. Функциониращият от 2004 г. приют в кв. “Зора“ работи в съответствие със законовите разпоредби и националните програми, но е с малък капацитет и има множество жалби от жителите на квартала. Предвидени са средства за разширение на Гробищния парк в село Хрищени, за допълнителни дейности по ремонта на физкултурния салон на СУ „Васил Левски“ и за дейности по други обекти.   ", "date": "2019.06.27", "title": "Старозагорските съветници решиха: \"Бедечка\" ще е парк, ще се преговаря със собствениците за обезщетяване"}
{"url": "https://www.actualno.com/europe/merkel-otnovo-se-raztreperi-na-oficialno-sybitie-news_762969.html", "text": "    Германският канцлер отново се разтрепери на официално събитие. Това стана на официалната церемония по назначаването на новия министър на правосъдието в Берлин днес.      Заедно с президента Франк-Валтер Щайнмайер в официалната резиденция на президента, Ангела Меркел беше заснета с ръце пред гърдите, а краката й изглеждаха видимо треперещи. Видеото бе публикувано от n-tv.de, но по-късно изтрито.   Спекулации за здравословни проблеми на Ангела Меркел започнаха да кръжат в пространството, след като тя бе забелязана да трепери на церемонията по посрещането на новоизбрания украински президент Владимир Зеленски в Берлин миналата седмица, припомня БГНЕС.\r\nНа последвалата пресконференция 64-годишната Меркел обясни състоянието си с дехидратация.  „Изпих поне три чаши вода, от които очевидно имах нужда, а сега съм много добре“, каза тя.\r\nСпоред редица коментари в медията, причината този път може да е била адската топлинна вълна, обхванала Германия и Европа този месец.    ", "date": "2019.06.27", "title": "Меркел отново се разтрепери на официално събитие  "}
{"url": "https://www.actualno.com/cars/ford-zatvarja-zavodi-i-sykrashtava-12-000-slujiteli-v-evropa-news_763153.html", "text": "    Американският автомобилен гигант Ford ще съкрати 12 000 работни места в Европа до края на следващата година, за да се опита да върне бизнеса си на печалба.      Действията на компанията са част от вълната на намаляване на разходите в автомобилната индустрия, изправена пред застой и огромни инвестиции за производство на автомобили с ниски емисии, предава Reuters.   Предизвикателството да инвестират в електрически, хибридни и автономни превозни средства, докато се налага да ремонтират двигатели с вътрешно горене, за да отговорят на новите правила за чистия въздух, принуди европейските производители на автомобили да намалят фиксираните разходи и да рационализират списъка на моделите си.\r\nБизнесът на Ford в Европа губи пари от години, а натискът да се преструктурира се засили, след като главният съперник General Motors увеличи печалбите си, продавайки европейските си марки Opel и Vauxhall на френската Peugeot.  Ford ще затвори 3 завода в Русия, по една фабрика във Франция и Уелс, и ще намали смените в заводите във Валенсия, Испания и Саарлуис, Германия.\r\nСлед като продаде завода за двигатели Kechnec в Словакия на Magna, производствената дейност на Ford ще бъде намалена до 18 съоръжения до края на 2020 г. от 24 днес.   \"До голяма степен сме приключили консултациите със социалните партньори по отношение на дейностите по преструктуриране\", заяви пред Reuters Стюарт Роули, президент на Ford of Europe.    Около 12 000 работни места ще бъдат засегнати в изцяло притежаваните от Ford съоръжения и консолидирани съвместни предприятия в Европа до края на 2020 г., главно чрез доброволни програми за разделяне.\r\nОколо 2000 от тях са на фиксирани щатни бройки, които са включени сред , които Ford намалява в световен мащаб. Останалите са работници на почасови договори или работници на агенции. ", "date": "2019.06.27", "title": "Ford затваря заводи и съкращава 12 000 служители в Европа"}
{"url": "https://www.actualno.com/showbusiness/ico-hazarta-stava-juri-v-bylgarija-tyrsi-talant-news_763078.html", "text": "    Хитовият рапър Ицо Хазарта ще бъде жури на новия сезон на „България търси талант“ по bTV. За втори път той ще коментира и оценява уникалните качества на стотиците таланти, които ще се качат на най-голямата шоу сцена в страната. Авторът на албума „Неправилен рап“, който взриви меломаните през май, ще се придържа към автентичния си градски, критичен и модерен поглед към богатата палитра от човешки способности. „Съвременният поет“ ще използва отличния си арсенал от хумор и сатира, за да усмихне и развълнува зрителите на bTV със своя прочит на невижданите способности на претендентите за голямата награда от 50 000 лева.      „Мислех си кое е по-трудно – да оценяваш или да бъдеш оценяван. Но съм много оптимистичен за това, което ще видим ние и зрителите, защото този сезон ще бъде различен“, коментира той. „Има таланти, които дори не съм си представял, че може да съществуват. Лесно е да оценяваш, когато видиш нещо оригинално, представено с увереност. Много е трудно, когато става дума за силно амбициозни родители, които желаят да видят своите деца в ефир и ги окуражават в дейности, в които не са чак толкова добри. Трудно е, защото тогава си в положение да говориш на детето, а ти трябва да говориш на родителя”.    ", "date": "2019.06.27", "title": "Ицо Хазарта става жури в \"България търси талант\""}
{"url": "https://www.actualno.com/cinema/pochina-lubim-aktior-ot-seriala-alf-news_762911.html", "text": "    Актьорът Макс Райт, известен с ролята на патриархалния баща Уили Танер в комедията „Алф“, почина на 75 години, съобщава Върайати.      Семейството на Райт потвърди смъртта му пред TMZ. Актьорът е починал в дома си в Хермоса Бийч, Калифорния, след години борба с рака. Райт е диагностициран с лимфоза през 1995 година, предаде БГНЕС.   Райт е най-известен с ролята си на осиновител на Алф, извънземен, катастрофирал на Земята. Сериалът се излъчваше от 1986 до 1990 по NBC и беше с участието на Райт през всеки сезон. Другите му телевизионни изяви включват участия в „Норм“, „Мърфи Браун“, „Приятели“, „Бар „Наздраве“, „Бъфало Бил“, „Такси“ и „Дрю Кари Шоу“.\r\nРайт беше и номиниран за „Тони“ за сценичен актьор. Неговият дебют на Бродуей идва с постановката от 1968 г. \"Големите надежди“. Номинацията си за „Тон“ получава за ролята си в пиесата \"Иванов\" на Антон Чехов през 1998 година.  Макс Райт има две деца. Съпругата му Линда Ибарондо почина през 2017 година. ", "date": "2019.06.27", "title": "Почина любим актьор от сериала \"Алф\""}
{"url": "https://www.actualno.com/healthy/bsp-poiska-objasnenie-ot-ananiev-za-zakrivani-bolnichni-otdelenija-news_762930.html", "text": "    Настояваме здравният министър да дойде в парламента, за да обясни решението си да бъдат болнични отделения.      За това призова народният представител от БСП доц. Георги Йорданов, който прочете декларация от името на парламентарната група.   „Повод за нашата декларация е изказването на министъра на здравеопазването от вчера, който прави срещи, на които се запознава със състоянието на здравеопазването в различните региони“, заяви доц. Йорданов\r\nТой припомни, че вчера министър Кирил Ананиев е бил в Северозападна България.  „Ананиев каза, че болниците не могат да изпълнят своите задължения като обем помощ и не могат да достигнат определените лимити. Каза още и че тези отделения, които не могат да дадат достатъчно заплащане, ще бъдат закрити.\r\nС това решение той нарушава конституционното право на всеки български гражданин да получи медицинска помощ“, заяви доц. Йорданов и посочи, че областните болници са гръбнакът на българското здравеопазване.   „В резултат на това ние сме бомбардирани от множество сигнали на разтревожени граждани. Затова искаме да поканим министъра в Народното събрание, за да обясни това свое решение“, посочи доц. Йорданов.     ", "date": "2019.06.27", "title": "БСП поиска обяснение от Ананиев за закривани болнични отделения"}
{"url": "https://www.actualno.com/europe/v-germanija-se-karat-za-monokinite-news_763003.html", "text": "    \"В Мюнхен обсъждат голите гърди.\" Това пише германският вестник BILD в статия, посветена на нова разпоредба в баварската столица, която забранява на представителките на нежния пол да костюм.      Съответната забрана е наложена от частна охранителна фирма, наета от властите за гарантиране на реда по градските плажове на река Изар. „Морална охрана по Изар? Кметството не мисли така“, подчертават от редакцията, като привеждат думитет на вицепредседателя на „Зелени“ Доминик Краузе: „Това е атака срещу прословутите либералност и космополитизъм на баварската столица“.   Политикът е категоричен, че подобна забрана – при това само за единия пол – е несправедлива и остаряла. Герхард Майер (ГСДП), член на Градския съвет, е категоричен: „Жените трябва сами да решат дали искат или не да правят слънчеви бани без горнища“.\r\nТака по настояване на управляващия в Мюнхен Християнсоциален съюз (ХСС), Градският съвет взе единодушно решение, че жените на плажовете по река Изар може да се излежават на слънце по „голи гърди“ и извън нудистките зони, допълва агенция Фокус.   ", "date": "2019.06.27", "title": "В Германия се карат за монокините"}
{"url": "https://www.actualno.com/viewpoint/dyrjavata-iska-deca-kato-brojka-no-ne-kato-otgovornost-news_762685.html", "text": "    Една майка, нейното умиращо от коварна болест дете, незаслужило тази съдба и отстрани – държавицата, която уж стимулира раждаемостта, но когато трява да помогне се скрива в ъгълчето и си пуши цигарата. Обичайна каритна.      Погребаха Мими, защото нямаше 14 000 лева за нея, но за сметка на това имаше 118 млн. лв. бонуси за чиновниците.  (Хей, ще се видим на Слънчака, бюрократи) Но Мими не е просто Мими, тя е всяко едно дете, нуждаещо се от помощ и уловено в капана на здравеопазването, борещо се със сетни сили да оживее. А всеки чиновник и държавник имитира патриотизъм и грижа за другите, само когато може да получи облага от това, но не и когато трябва да ги прояви. \r\nИ докато ние си мислим, че сме господари на себе си и на тялото си, се обажда скритата в ъгъла държава, събрала нови сили и готова да ни убеди в това, че поне едно дете. Чувстваме се длъжни към нашата Родина и го раждаме, но дотам. Държавата го иска като бройка, но не и като отговорност, не и като дълг. Държавата съществува, когато тя реши и действа както тя прецени. Според последните идеи на Сидеров, трябва да забраним абортите, понеже животът е свещен. Но не толкова свещен, колкото държавата да се грижи за него. \r\nОт всичко казано до момента, става ясно, че държавата се разпорежда с нас и нашия живот, както изнасилвач с жертвата си – прелъстява я, прави белята и хоп - когато детето се роди, него вече го няма. Принципът е: „Оправяйте се, не мога да се занимавам“.  Поредното дете, което беше убито от системата. Няма никакво значение колко трудна е била ситуацията. Мария вече няма да е бреме за скапаната си държава. “Държавата” няма да харчи повече пари за нея и така ще има повече пари за къщи за гости на главни прокурори и вип апартаменти с асансьори за управляващи задници. Важното сега е да спасим следващите поколения от тези безобразия и да спрем парите към тези сребролюбци. Но от много години е важно и от много години не става. Автор:       ", "date": "2019.06.27", "title": "Държавата иска деца като бройка, но не като отговорност"}
{"url": "https://www.actualno.com/burgas/novi-avtobusi-radvat-burgazlii-no-cenata-na-bileta-ne-e-po-vkusa-im-news_762996.html", "text": "    Разширяването на бизнеса в Бургас е наложило създаването на автобусна линия до \"Пети километър\". Тя ще превозва хората, които работят в новосъздадените фирми в тази част на града. Мястото е на изхода на Бургас в посока София.      Линия № 5А все още е експериментална. Тя ще обслужва Северна промишлена зона и ще работи само през делничните дни. От началото на месец юли ще обслужва района по разписание:\r\n1. В сутрешните часове , то е от Терминал Изгрев: 06:40; 07:10; 07:40 и от 5-ти километър: 06:50; 07:20; 07:50   2. Следобед автобусите тръгват от Терминал Изгрев: 17:05, 17:30 и от 5-ти километър: 17:15, 17:40 часа.  Пътуващите по линията могат да ползват електронни карти за градския транспорт или билети, които ще продава шофьорът на автобуса. Те могат да се възползват от възможността да пътуват с един билет в рамките на 45 минути от една до друга линия. В района на Терминал \"Изгрев\" може да се прави прекачване по линиите Б1 и Б11, автобуси с номера 11, 12 и 15, които спират по улица \"Транспортна\".\r\nВъпреки улеснението, много бургазлии не са доволни от цената на билета за градския транспорт. Това стана повод, група общински съветници да входира докладна записка за намаляване стойността на билетите и картите за градския транспорт в Бургас. Мярка се предприема заради граждани, които са направили подписка по този повод. Те изразяват недоволство от качеството на услугата от общинския превозвач и смятат, че цените трябва да бъдат намалени. Общинските съветници, кото са вносители на предложението, имат наблюдения от други градове в страната, като Пловдив и Варна, където цените на билетите и картите за градския транспорт са по-ниски. Тяхното предложение е в Бургас, стойността на билета да е един лев. Имайки предвид исканията на гражданите, съветниците настояват цените на картите също да бъде коригирана.     ", "date": "2019.06.27", "title": "Нови автобуси радват бургазлии, но цената на билета не е по вкуса им"}
{"url": "https://www.actualno.com/varna/mejdunarodno-systezanie-po-artistichno-pluvane-shte-se-provede-vyv-varna-news_762987.html", "text": "    Морската ни столица ще бъде домакин на международно състезание по един от най-красивите спортове - артистично плуване. Във Варна своите умения ще демонстрират около 200 синхронистки от България, ЕС и Русия. Талантливи момичета на възраст от 7 до 18 години ще се съревновават помежду си както самостоятелно, така и в дуети, ансамбли и комбо изпълнения.      Освен от България, участнички ще има от Русия, Словакия, Малта, Кипър. Международното състезание се организира от Състезанието от варненския клуб „Торпедо“ съвместно със сдружение „Россияне 21 век“ при подкрепата на генерално консулство на Русия във Варна, Община Варна и Дирекция \"Спорт\" при Община Варна. Варненци и гости на града ще могат да се насладят на изпълненията на грациозните състезателки по артистично плуване от днес до 30 юни в плувен комплекс „Приморски“.    ", "date": "2019.06.27", "title": "Международно състезание по артистично плуване ще се проведе във Варна"}
{"url": "https://www.actualno.com/sofia/stolichna-obshtina-poema-stopanisvaneto-na-majmunarnika-i-veseloto-selo-news_762961.html", "text": "     , които в момента се стопанисват от \"Софийски имоти\", да се върнат под управлението на Столична община т.е. да ги управлява дружеството \"Паркове и градски градини\", което няма право на търговска инициатива и дейност - това реши Столичният общински съвет (СОС) с пълно единодушие на редовното си заседание, по предложение на кметицата на София Йорданка Фандъкова.      Става дума за кръглото кафене \"Кривите огледала\", детски кът – \"Водно каналче\", Велописта и \"Трите дансинга\". В поисканите терени в момента се намира ресторантът \"Веселото село\", Маймунарника (Трите дансинга) и автокъща \"Капитолия\", заради която е заведено и спечелено дело на първа инстанция от Столична община. Зад автокъщата стои братовчед на застреляния преди време Филип Найденов-Фатик - Салех Асил.   \"След моя проверка през 2017 г. \"Софийски имоти\" ЕАД прекрати договорите  за наем на земята и задължи наемателите да предадат държането на  недвижимите имоти, като терените трябва да бъдат освободени от всички  вещи и почистени. Също по моя заповед директорът на дирекция „Общински  строителен контрол“ към Направление \"Архитектура и градоустройство\"  издаде заповеди за премахване на незаконни строежи на терените на \"Капитолия\" и \"Веселото село\". И двете заповеди са обжалвани пред  Административен съд София град. Обжалвани са и прекратяванията на  договорите за наем, с които се иска предаване на терените на „Софийски  имоти“, като до момента на първа инстанция в полза на „Софийски имоти“  приключи делото с наемателя на терена на автокъща „Капитолия“, в доклада си.\r\n\"Не знам как Столична община си връща имоти от дружество, на което  Столична община е принципал. Тези четири имота били ли са в капитала на  \"Софийски имоти\" или са дадени на дружеството за управление и  стопанисване и какво е пречело след 2005 година да бъде предложено това  решение\", критикува общинският съветник от ДСБ Марта Георгиева. Тя попита и как ще се отрази решението на наемателите, като цитира решение на СОС от 2005-та година, касаещо именно връщането на тези имоти, а зам.-председателят на СОС и общински съветник от ГЕРБ Николай Стойнев отвърна, че кметът на \"Средец\", който е от ДСБ, бави и не подготвя административни действия. \"Защо г-жа Ачкова (районният кмет) не е предприела нито една стъпка за приемането на Конната база и да проведе конкурс за нея, след като има решение на СОС\", попита още Стойнев.  Борислав Иванов пък извади документи и одити как по времето на Иван Костов и Стефан Софиянски са раздадени имоти през \"Софийски имоти\", където са вкарвани като апортни имоти на тройно по-ниска цена, по думите на Иванов. Посочен беше и тенис центърът в \"Погребите\" на семейство Берберян, като сделката била директна - 21 декара срещу няколко панелки, при цена от 10 млн. лева. Иванов добави и, че \"хората на Георгиева\" т.е. СДС са дали 54 декара от Южния парк зад хотел \"Хилтън\" през \"Софийски имоти\". Георгиева пък отвърна, че ДСБ е създадена като отговор на \"модела Софиянски\" и добави, че всички граждани могат да се поинтересуват какво участие има Иванов в в \"Стрелбище\" (бел. ред. - ). Колегата на Георгиева - Иво Божков, поиска от Иванов да публикува всички доклади и одити за \"Софийски имоти\", за които говори - иначе ще си остане само \"говорене пред другарчето\". А независимият съветник Войслав Тодоров попита дали с един такъв доклад ще се върнат като общински \"София ленд\" и къпалнята \"Мария Луиза\" . Николай Стойнев обаче обяви, че съпротивата да има Подробен устройствен план (ПУП) на Борисовата градина ще позволи в крайна сметка строеж на голям хотел при \"Мария Луиза\".\r\nСъщевременно Фандъкова призна, че одобрила доклад за Борисовата градина и преустройството ѝ, но уточни какво пишело там - трябвало да се прецезират и класифицират велосипедните трасета, както и да се преосмисли предложението за строеж в резерватната част на Борисовата градина, като се съобрази с препоръките на журито. Препоръките били да не се допуска такова, според кметицата.   Тя заяви и, че има визия как къпалнята \"Мария Луиза\" да не е спорна зона що се отнася до собствеността, но не сподели каква е. Гледната ѝ точка обаче била да няма обезщетения за десетки милиони - за хора, \"на които навремето са им били подарени тези терени\".     ", "date": "2019.06.27", "title": "Столична община поема стопанисването на \"Маймунарника\" и \"Веселото село\""}
{"url": "https://www.actualno.com/business/vasil-velev-ne-uspja-da-dade-zakonovo-dokazatelstvo-che-ostavashtijat-shef-na-nek-zloupotrebjava-news_762896.html", "text": "     Не са ясни аргументите, но при всички случаи става за недобро управление на НЕК – очевидно не в полза на икономиката, в полза на нашите членове, които дават работа на 82% от наетите в България, които формират 86% от БВП . Това заяви председателят на АИКБ Васил Велев, който е част от Асоциацията на работодателските организации в България, в която членува и КРИБ, начело на която е собственикът на Нова телевизия Кирил Домусчиев . Велев коментира след като стана ясно, че оставката на досегашния директор на НЕК Петър Илиев.      Именно пред Нова телевизия Велев припомни, че работодателите считат поведението на НЕК що се отнася до управлението на системата. Председателят на АИКБ напомни, че , заради който се вдига шум – той бил за три месеца напред, като \"днес до обяд като купувач ще разберете колко енергия ще имате – може да е 0 мегавата, може да е 500 мегавата\". Заради това работодателите считат, че търгът е нагласен – защото такава енергия можело да купи купувач, който е в сговор с продавача. Ако не сте правилния човек, в пиковите часове ще ви продадат нула. Нормативно обаче няма проблем , призна самият Велев.   С половин уста Велев отново посочи Христо Ковачки като стоящ зад схемата, но уточни, че \"няма значение кой е\". Очевидно хората, за които работи Петър Илиев, са се преборили за неговия пост, настоя председателят на АИКБ. Той добави, че за днес пак имало търг, \"с приблизително същите условия\" – макар да била модифицирана, имало нерегламентиран почасов профил.\r\nНа въпрос как реагират работодателите, като е законно, Велев се обърна към еврозаконодателството – не можело да се извличат печалби от злоупотреба. Но Велев така и не посочи юридическо основание да се говори за злоупотреба - по смисъла на закона . По-скъп ток, по-малко пари за заплати и по-скъпи стоки, обобщи председателят на АИКБ. Той не коментира и защо въобще трябва работодателите да влизат в търга за ток, щом говорим за свободен пазар, където би трябвало да има и други производители, а може да се купува ток и директно от производители, на нарочно организирани от тях търгове.  Тепърва работодателите ще мисля какво да правят и дали да има среща с премиера Бойко Борисов. ", "date": "2019.06.27", "title": "Васил Велев не успя да даде законово доказателство, че оставащият шеф на НЕК злоупотребява"}
{"url": "https://www.actualno.com/ruse/mejdunarodno-izlojenie-v-ruse-predstavja-vina-ot-dunavskija-region-news_763009.html", "text": "    На 29 и 30 юни в Русе ще се проведе четвъртото издание на Дунавско винарско изложение BLUE WINE EXPO. Във форума ще участват винопроизводители от Дунавския регион в България, Румъния и Сърбия. Изложението в крайдунавския град се организира от Община Русе и ОП „Русе Арт“ в сътрудничество с Организацията за управление на Дунавски туристически район.      Откриването ще бъде на Международния ден на река Дунав - 29 юни, от 13 ч. във фоайето на Доходно здание, а половин час по-рано за доброто настроение на посетителите ще се погрижи Биг Бенд – Русе с диригент Димчо Рубчев.   Наред с дегустацията на качествени вина от различни райони, посетителите ще могат да се включат в разнообразни инициативи. В събота, с помощта на художничката Петя Кирилова, гостите ще бъдат предизвикани да рисуват върху чаши от вино. Освен това, в два поредни уъркшопа - от 14 и от 15 ч., ценителите на виното ще могат да разкрият творческите си способности и да нарисуват своя картина на по чаша от любимата напитка под ръководството на екипа на Paint Wine. И през двата дни на изложението, Дунавската задруга на народните художествени занаяти и Школата по изобразително изкуство „Палитра“ към ОМД - Русе ще привличат вниманието на русенци и гостите на града с традиционни занаяти и интересни работилници, разположение пред Доходно здание.\r\nИзложението популяризира потенциалa, произтичащ от сертифицирането на „Пътя на римските императори и Дунавския път на виното“ като културен маршрут на Съвета на Европа, в който е включена Община Русе.   ", "date": "2019.06.27", "title": "Международно изложение в Русе представя вина от Дунавския регион"}
{"url": "https://www.actualno.com/vraza/bezplatni-i-raznoobrazni-zanimanija-za-decata-vyv-vraca-prez-ljatoto-grafik-news_762920.html", "text": "    Община Враца организира безплатни и разнообразни летни занимания за децата. Инициативата е традиционна и цели да направи ваканцията в градски условия максимално забавна.      За весело прекарване на летните дни в града са сформирани групи по интереси  - в областта на науката, спорта и изкуството.\r\nВ инициативата „Ваканция с Община Враца“ са включени курсове, събития и занимания, които ще се провеждат в ЦПЛР „Център за работа с деца“,  Регионална библиотека „Христо Ботев“, Младежки дом, Младежки център, читалища и спортни клубове.          ", "date": "2019.06.27", "title": "Безплатни и разнообразни занимания за децата във Враца през лятото (ГРАФИК)"}
{"url": "https://www.actualno.com/crime/katastrofa-blokira-tramvai-v-centyra-na-sofija-news_762938.html", "text": "    Катастрофа между два леки автомобила затрудни движението на кръстовището пред \"Пирогов\" в София. Инцидентът е станал при пресичането на трамвайните релси, предаде Нова телевизия.      Шофьорът на единия от автомобилите отказа да премести колата си от релсите до пристигането на служители на \"Пътна полиция\", а трамваите останаха блокирани на кръстовището повече от 40 минути.     ", "date": "2019.06.27", "title": "Катастрофа блокира трамваи в центъра на София"}
{"url": "https://www.actualno.com/sofia/obedinena-sofija-sreshtu-zastrojavaneto-segashnijat-sos-da-spre-da-priema-podrobni-ustrojstveni-planove-news_762935.html", "text": "    \"Винаги проблемът тръгва от Столична община, от мнозинството в Столичния общински съвет – затова искаме той да не приема Подробни устройствени планове. На днешното заседание има две такива точки – едната е за \"Люлин-център\", където имаше протести заради големите промени на уличната инфраструктура. Защо трябва да ангажираме цели квартали и бъде предопределяно развитието им за десетилетия напред, след като след месец не се знае дали половината от този състав на СОС ще е пак в него наесен, включително и аз?\" Това заяви независимият общински съветник Войслав Тодоров, който подкрепя новата инициатива \" \".       В новата инициатива са обединени десетки инициативни комитети от различните квартали в София, като обединението е по три оси – опазване на междублоковите пространства от прекомерно гъсто застрояване, да не се пръсват безразборно небостъргачи на различни места в столицата, без да има съобразяване с трафика, с кварталния изглед и ниво на застрояване, както и да има опазване на зелени парков площи. А основата са \"порочни устройствени планове\", по думите на Тодоров. Кои инициативни комитети влизат в инициативата и какви са всичките им искания към столичната кметица Йорданка Фандъкова – !   Това не са предизборни агитации, а беше Християна Тодорова, член на ИК \"За Зелен Младост\". А Борис Бонев от \"Спаси София\", която също подкрепят \"Обединена София срещу презастрояването\", добави – ако беше мислено при правенето на подробни устройствени планове, нямаше сега да говорим за проблеми с инфраструктура, със зеленина, с детски градини дори. Бонев каза и друго – трябва да се прекрати феноменът \"ремонт на ремонта\", за да може все някога да се живее нормално в столицата. Освен всичко друго, този феномен не позволява ремонти в кварталите, а се гледат постоянно само знакови обекти. Бонев направи и прогноза – че със сигурност ще има ремонт на ремонта и на ул. \"Граф Игнатиев\". А за оценката му е, че става въпрос за лош ремонт и че не може постоянно при дъжд да се обяснява как и в чужбина се наводнява - нас ни интересува тук да не се наводнява, е мнението му.\r\nЗа финал от \"Спаси София\" предупредиха, че за тях политическата тема е отворена – може да решат да издигнат кандидати за кмет и общински съветници и за предстоящите местни избори, но до момента не са взели решение по въпроса, както и по въпроса дали въобще да опитат да влязат в Столичния общински съвет политически.     От представителите на групата за Борисовата градина поискаха пред Фандъкова да изпълни решението на СОС Борисовата да е публична. Те припомниха, че в градината има неустановени собствености и настояват градоначалника да ги актува.\r\nНа събитието дойде и омбудсманът Мая Манолова, която освен всичко друго заговори за реституцията и дали тя е законна, като поиска това да бъде проверено. ", "date": "2019.06.27", "title": "\"Обединена София срещу застрояването\": Сегашният СОС да спре да приема подробни устройствени планове"}
{"url": "https://www.actualno.com/business/do-manipulacii-na-gazovata-borsa-shte-dovedat-promenite-v-zakona-za-energetikata-smjatat-ot-bsp-news_762954.html", "text": "    \"Имаме съмнения, че ще доведат до манипулации на газовата борса.\"      Това каза народният представител от БСП Драгомир Стойнев по време на дебатите по промените в Закона за енергетиката в парламента.   „Газовият хъб „Балкан“, с който правителството толкова много се хвали, все още е медиен проект. Разбира се, че го подкрепяме, но все още не виждаме даден старт освен интерконекторната връзка“, посочи Стойнев.\r\n„Имаме съмнения по този законопроект, защото няма как да не се притесняваме от пазарни манипулации. Ние ще се въздържим, защото манипулациите на тази борса, която ще създадем, ще доведат и до манипулации на газовата борса“, каза още той.  „Само от вчера имаме два примера – две дружества са купували 50 мегавата на ниски цени. И неслучайно българите са притеснени, защото за тях не остава евтина енергия.\r\nИскаме да се гарантира, че ще бъде на прозрачен принцип и ще се гарантира, че ще се предоставя конкурентна цена. Законопроектът е нужен, но сме притеснени и ще гласуваме „въздържали се“, заяви депутатът от БСП. ", "date": "2019.06.27", "title": "До манипулации на газовата борса ще доведат промените в Закона за енергетиката, смятат от БСП"}
{"url": "https://www.actualno.com/pernik/mashtaben-protest-shte-blokira-glaven-pyt-e79-zaradi-reshenie-na-api-news_762948.html", "text": "    Мащабен , който ще блокира главен път Е79 след Владая в посока Перник, ще проведат жителите на с. Владая, с. Драгичево, с. Мърчаево, с. Рударци, с. Кладница и градовете Перник, Радомир, Кюстендил, Дупница и Благоевград. Това съобщиха от \"Инициативен комитет Драгичево\".      Причината е, че от АПИ от 01.07.2019 г. спират реверсивното движение, което всяка сутрин се извършва чрез поставяне на конуси, които осигуряват движението посока гр. София в две ленти.\r\nПо конкретно от Агенция пътна инфраструктура (АПИ) са поставили мантинела, която затворя северния изход на Драгичево, в резултат на което голяма част от жителите на селото са принудени да карат допълнителни 8 километра, за да излязат на пътя за София. Протестите са с две категорични искания:   1. Изграждане на постоянна система за реверсивна организация на движението;\r\n2. Отваряне на северният изход на с. Драгичево посока гр. София.\r\nПроведени са редица разговори от Инициативните комитети на селата Владая и Драгичево, кметовете на селата Драгичево и  Рударци, както и представители на администрацията от Перник с ръководители на МРРБ, АПИ, Столична община и СДВР-КАТ.    В крайна сметка се стигнало да договорка, да бъдат изготвени проектите за постоянна реверсивна организация на движението в пиковите часове, регулирана и контролирана от светофарни уредби и подходяща пътна маркировка.\r\n\"Най-голямата грешка би било изоставянето на подобна мярка и липсата на продължение и надграждане чрез постоянна реверсивна организация на движението\", посочват от инициативния комитет.\r\n\"Важно е да отбележим, че също така в рамките на този проект се очакваше да бъде решен и проблемът на жителите на с. Драгичево, на които им бе обещано, че ще бъде проектиран и изграден светофар на северния изход на селото.\r\nПо наблюдения на ползвателите на този участък, както и на членовете на Инициативния комитет резултатите досега надминават и най-смелите очаквания и се изразяват в следното:\r\n1. Намаляване на времето за пътуване с минимум 20 минути в пиковите часове като за периода между 7 и 8 часа сутринта намалението надхвърля 30 минути. Това означава между 20 000 и 25 000 часа дневно икономисано време за ползвателите;   2. Намаляване на изразходеното гориво за автомобилите с 2 000 литра дневно в резултат на ускореното придвижване;   3. Намаляване на емисиите от вредни газове с минимум 30%;\r\n4. Намаляване на шумовото замърсяване в района на участъка;\r\n5. Подобряване безопасността на движението – на практика през пробния период имаше само едно леко произшествие, макар че по-голямата част от този период беше през зимните и влажните пролетни месеци;\r\n6. Повишаване на работоспособността на гражданите, пътуващи по този път вследствие ускоряване на придвижването им до/по работа и обратно.\r\nОт инициативния комитет на 19.06.2019 г. проведохме среща в МРРБ с главния секретар на Министерството и началника на кабинета на министъра.   Бяха изложени проблемите по пътя София-Перник и настоявахме временната реверсивна организация на движението да бъде продължена за период от още 6 месеца или до окончателното реализиране на проекта за постоянна система за реверсивно движение.\r\nЛично главният секретар на МРРБ днес ни информира, че при проведени разговори на МРРБ и АПИ с кмета на район Витоша Теодор Петков, последният категорично се е противопоставил не само на проектите за въвеждането на постоянна организация, но дори и за временното й продължаване с още 6 месеца.\r\nРезултатът е, че сега се противопоставят гражданите от Владая на онези от Княжево и в частност от Мала кория, тъй като кметът Петков заявил, че причината да бъде против реверсивното движение, е недоволството на жителите на Мала кория и е информирал МРРБ и АПИ, че ако реверсивното движение продължи те щели да организират протест.\r\nСлед като стана ясно, че АПИ от понеделник спират временната организация на реверсивното движение, а кметът на р-н Витоша спира проектът за реверсивно движение обяснявайки, че тепърва ще прави обществени обсъждания.\r\nТова са мероприятия, които според нас целят ново противопоставяне на гражданите, се взе решение да се проведе протест, който да блокира Е79 в Неделя, 30.06.2019 от 17 ч., като протестът ще продължи и през следващата седмица, когато вече няма да има реверсивно движение. ", "date": "2019.06.27", "title": "Мащабен протест ще блокира главен път Е79 заради решение на АПИ"}
{"url": "https://www.actualno.com/cite/ili-da-osigurjat-lekarstva-za-decata-ili-da-zakrivat-bolnicite-i-da-otivame-v-chujbina-vsichki-news_762943.html", "text": "    \"Или да осигурят лекарства за децата, или да закриват болниците и да отиваме в чужбина всички - децата, лекарите.\" Това каза Симона Караиванова от Сдружение \"Деца с онкохематологични заболявания\" пред Нова телевизия. Вижте какво още каза и майката на 6-годишната Мими, която почина от левкемия в .       ", "date": "2019.06.27", "title": "Или да осигурят лекарства за децата, или да закриват болниците и да отиваме в чужбина всички"}
{"url": "https://www.actualno.com/books/roman-metafora-v-stila-na-kafka-i-ken-kisi-predlaga-cheshka-pisatelka-news_761904.html", "text": "    Зузана Брабцова създава текстове, които дълго се помнят      „ТАВАНИ“ (издание на Персей, превод Деница Проданова) носи на Зузана Брабцова най-важната награда на чешката литературна сцена, „Магнезия Литера“. Неочаквано се оказва и върхова точка в кариерата ѝ. Няколко години по-късно, едва на 56, писателката напуска света ни.\r\nА книгата е посветена точно на времето – на слабостите, които дишат в душата на всеки от нас… Именно протичащото време е като лупа, увеличава ги до безкрай, прави ни пионки в живота и вселената.\r\nЕдна жена на средна възраст е изправена пред болезнена равносметка. Пристрастена към хапчетата, тя се озовава в най-голямата пражка психиатрична клиника. Оттам започва пътуването ѝ навътре – към болезнените спомени. Към неизживените провали. И към всичко онова, което пренебрегваме ден след ден, за да скрием най-важното – собственото си нещастие.     Смисълът се разпада по страниците на „ТАВАНИ“ – и думите заживяват свой собствен живот. Създават образи фантастични и гротескови, понякога плашещи, едно съновидение, в което най-ужасното се оказваме самите ние.\r\nАко имате смелост да последвате Ема Черна, ще научите много… ще се запознаете с Рибката и ще разберете как падащите снежинки също прогарят дупки в кожата… като пламъчето на цигара, изгасне ли то, свършил е и човешкият живот.\r\nФилософията на „Замъкът“ от Кафка и поривът към свобода на „Полет над кукувиче гнездо“ на Кен Киси са се отпечатали по страниците на „ТАВАНИ“. Така се е родила тази книга, фина и изплетена от страхове, но водеща към освобождение.    Сравнително краткият литературен път на Зузана Брабцова е изпълнен с успехи. Привлича вниманието към себе си, казвайки винаги най-важното – истината. Голям скандал около личността ѝ създава публикуването на определяния като „лесбийски роман“ „Годината на перлите“ през 2000 г. Тогава Брабцова решава да се оттегли и издава следващата си творба 12 години по-късно. Това е именно „ТАВАНИ“, която затвърждава още веднъж славата ѝ на успешен писател!\r\nКнигите на Зузана Брабцова обаче са далеч от плиткото, плоското… Основна тема в тях по правило е смъртта и раздялата, болката, която носим в себе си.   Уникална в това отношение е и „ТАВАНИ“. Тя преплита в себе си изкуство, религия и философия. Образите, които писателката описва, са тъмни и наситени, запомнящи се. Допълнителна стойност придава това, че книгата на практика е и автобиографична.\r\nИначе като червена линия през целия роман преминава усещането за една картина – „Градината на земните удоволствия“ от Йеронимус Бош. Така авторката стоварва в типичния си стил истината върху всички ни… Че сме пропити от греха. И предлага да влезем в чистилището. Да разбием всички тавани. През чистилището на Зузана Брабцова (думи за размисъл от „ТАВАНИ“):    „Паднахме чак на дъното, на най-дълбокото дъно, до което може да стигне човешкото същество, провалихме се като майки, съпруги, дъщери, любовници…“\r\n„Поне за миг да не съм, поне за мъничък, милосърден миг.“   „И как така никой не ни учи да умираме? Защо и ние не четем на глас на умиращите пътеводител?“\r\n„Срамната съдба е лакирана с кал.“\r\n„За какво най-много копнея, като се махна оттук? За тишина. Пълна.“\r\n„От детето, което беше, тук остана само шумолене, полет и шепа пера.“\r\n„Или всичко това още изобщо не се е случило, или пък тепърва предстои да се случи.“ ", "date": "2019.06.27", "title": "Роман-метафора в стила на Кафка и Кен Киси предлага чешка писателка"}
{"url": "https://www.actualno.com/society/dazd-prizova-da-se-pazjat-decata-na-pytja-news_762914.html", "text": "    \"Нашите деца, не са малки възрастни, а са изключително крехки създания, които са в процес на израстване. Те имат нужда от нас, възрастните, да мислим за тях, и вместо тях. Ние сме тези, които сме им пример и за пресичане на пешеходната пътека, и за шофьори, които спазваме правила.\" Това заяви д-р Елеонора Лилова, председател на Държавната агенция за закрила на детето във връзка със зачестилите , които отнемат живота на деца, техните родители и близки. Д-р Лилова призовава всички пораснали деца към специално внимание и повече толерантност на пътя, защото всеки човек е важен и всеки човек носи живия живот в себе си.      Поведението и действията ни на пътя са и начин да спазваме правилата на толерантност на един човек към друг. Правилата са човешки начин да признаем правото на ред. Затова, когато сме с деца на пътя като пешеходци или шофьори зад волана, все едно трябва да ни светва червена светлина при вида на всяко едно човешко същество: „Внимание! Трябва да мисля за Детето. То може да не внимава, но Аз ще внимавам и заради него.“   Д-р Елеонора Лилова отбеляза: „Бих искала да се обърна към всички участници в пътното движение да се съобразяват с поведението на децата ни, когато се движат по тротоара, когато пресичат уличното платно. В техния водещи са емоцията, игрите, мобилния телефон, а липсата на житейски опит ги прави неопитни и уязвими спрямо колите, автобусите, камионите. И нито една акция на МВР, на новата Държавна агенция за пътна безопасност, и нито една инициатива не може да предпази децата ни, ако ние, родителите и обществото, не ги научим отговорно да пазят самите себе си. В забързаното си ежедневие забравяме, че заедно можем да спасим животи, както на децата, така и на всеки един от нас. Вярвам, че повече толерантност на пътя е равно на по-малко произшествия, за да се приберем живи и здрави при всички, които ни обичат и чакат вкъщи!\"\r\n\"За съжаление, за отговорността, която носим на пътя, се сещаме едва тогава, когато станем свидетели на поредното произшествие с фатален край. Статистиката, за броя на загиналите в пътни инциденти за страната ни всяка година, е все по-голяма, за това в качеството си на председател на Държавната агенция за закрила на детето, тя призова всички хора да бъдат отговорни към бъдещето на децата и техните родители и близки.  В основата на хилядите пътнотранспортни произшествия се корени факторът човешка грешка. Грешка, породена от липса на грижа за другия, забързаност и пренебрегване на правилата. В такава ситуация няма по-малко виновни, всички носим една и съща отговорност за поведението си. Ето защо всички ние – шофьори, велосипедисти, мотористи и пешеходци, следва да сме по-търпеливи, по-добри и отговорни, когато сме на пътя.\r\nДали и кога нашите улици в страната ще станат безопасно място за преминаване, никой не може да каже. Това зависи от много фактори, но най-вече и от самите нас. Всеки от нас е важен за спасяването на животи. „Уверена съм, че ако обществото ни е единно, всички заедно можем да изиграем важна роля и заедно можем да спасим животи. Нека всички се пазим и бъдем живи с децата ни“, заключи тя.    ", "date": "2019.06.27", "title": "ДАЗД призова да се пазят децата на пътя  "}
{"url": "https://www.actualno.com/healthy/sdrujenie-deca-s-onkohemaotologichni-zaboljavanija-vsichki-po-verigata-znajat-za-problema-s-lekarstvata-news_762918.html", "text": "    Проблемът с лекарствата за онкоболни деца е от 2009 година, когато снабдяването е прехвърлено от министерство на здравеопазването (МЗ) към болниците. Така всяка една болница индивидуално трябва да се снабдява с , които са започнали да изчезват още тогава, поради липсата на интерес от страна фармацевтичните компании. Това каза Симона Караиванова от       По думите ѝ МЗ е сезирано непрекъснато: \"Няма министър, който да не ни познава от Десислава Атанасова до днес. Всички по веригата знаят за проблема с лекарствата.\"   Караиванова допълни, че лекарствата са непосилни за родителите, но за държавата не са скъпи. \r\nПо времето, когато Петър Москов е министър на здравеопазването, се разпорежда да се плащат от Фонда за лечение на деца, но това не било решение, тъй като самият Фонд имал наредба, която отпуска лекарствата индивидуално.   Надя Мирчева, която почина от левкемия съобщи пред Нова телевизия, че на 18 юни с нея са се свързали от НЗОК да пусне декларация, че се отказва от дарителската сметка, за да може да ѝ помогнат от Касата.\r\nТя допълни, че не е имало забавяне на лечението на Мария, но в началото на заболяването По-късно от НЗОК са признали, че персоналът на касата не е бил добре инструктиран и затова не са приети документите на Мария.   Теодора Арменкова от Сдружение \"Деца с онкохемаотологични заболявания\" допълни, че през ноември миналата година зам.-министър Жени Начева е обещала, че ще поиска централно снабдяване на болниците с лекарства на онкоболните деца.     ", "date": "2019.06.27", "title": "Сдружение \"Деца с онкохемаотологични заболявания\": Всички по веригата знаят за проблема с лекарствата"}
{"url": "https://www.actualno.com/society/za-pone-30-000-uchenici-njama-fizkulturni-saloni-news_762849.html", "text": "    В около 200 школа в страната с поне 30 000 ученици няма изградени физкултурни салони, сочат данни на просветното министерство, предоставени на „Монитор“.      Най-често без подходящо място за спорт са училища, които се намират извън градовете. Във Варненска област общо 9 селски училища нямат физкултурни салони, сред които са тези в Кичево, Любен Каравелово, провадийското село Житница. Ако приемем, че в едно такова школо учат поне по 150 хлапета, това означава, че над 30 000 ученици няма къде да се научат да играят волейбол, баскетбол или да ходят по греда. \r\nВ 400 школа без зали пък използват пригодени класни стаи за провеждането на спортните си заниманията. В Добрич всички общински школа имат физкултурни салони с изключение на ОУ „Хан Аспарух“.   В по-големите средни училища пък имат дори по два физкултурни салона - голям за учениците от 5-и до 12-и клас и малък, обикновено от две съединени класни стаи, за учениците от 1-ви до 4-ти. Няколко са школата във Варна без физкултурен салон, като за сметка на това те разполагат с най-модерните новоизградени спортни площадки. Сред тях е училище „Найден Геров“ с над 1300 ученици, където заниманията по физкултура се провеждат все още в две класни стаи.  Столичното 119-о СУ „Акад. Михаил Арнаудов“ разполага с един голям физкултурен салон за големите ученици и два малки, пригодени за децата до 4-ти клас, както и спортна площадка в двора. „В големия салон има повече пространство и учениците могат да практикуват различни занимания, сред които подвижни щафети и спортни игри. В пригодените изборът на упражнения и игри е по-ограничен“, сподели пред „Монитор“ учителят по физическото в школото Андрей Андреев. Неговият колега Живко Жечев допълни, че и големият салон става тесен за всички ученици, ако се съберат два класа по едно и също време.\r\n„Определено ни трябва още един за лошо време. Когато е хубаво, учениците излизат навън да спортуват, но ако е лошо или студено, се търсят други алтернативи“, сподели той. Големият салон на 119-о е оборудван за баскетбол, волейбол, има подвижни врати за хандбал, минифутбол, греда. Той е пригоден и за бейзбол.\r\n„Това е много иновативно и може би го има само в още две училища. Ние имаме и специалист, който обучава по спорта, и децата са доста запалени“, обясни учителят по физическо Тони Ценов за извънкласните занимания на своя колега Данаил Тренев. В големия салон имат и фитнес, в който обаче могат да се съберат само за 3 - 4 деца. Той е оборудван с бягаща пътека, 3 спининг байка, лежанка.       В пригодените зали хлапетата също могат да правят упражнения, заложени в учебния план.\r\n„Имаме постелки, които се нареждат, и децата могат да изпълняват различни гимнастически упражнения“, сподели Жечев. Според Андреев малкият салон е по-подходящ за тях, защото преподавателите са по-близо до децата и могат да имат контрол над всички. Не всички подвижни игри, за които се изисква по-голямо пространство, обаче могат да се практикуват в малките салони. Сред тях е „Рибари и рибки“, в която децата се гонят и става опасно, обясниха педагозите в 119-о.\r\nВ проекти на стойност над 15 млн. лв. ЕС ще финансира модернизация на спортната инфраструктура. По оперативна програма „Региони в растеж 2014-2020“ Министерството на образованието и науката е сключило 8 договора, които предвиждат строителство на нови физкултурни салони в 8 гимназии на обща стойност 4 624 000 лв., 4 219 000 лв. - за ремонт в 59 гимназии, а 6 275 000 лв. - за такъв на спортни площадки в 67 гимназии. \r\nС бюджета си МОН също е ангажирано за състоянието на спортните съоръжения на училищата в страната. За ремонт на физкултурни салони и изграждане на нови спортни площадки са предоставени финансови средства на 14 държавни училища в размер на 898 967 лв. за периода 2014 - 2018 г. През 2016 - 2018 г. на 6 общински училища пък са отпуснати 2 065 040 лв. за ремонт или изграждане на нови физкултурни салони, а на 12 училища са отпуснати 562 912 лв. за спортни площадки. ", "date": "2019.06.27", "title": "За поне 30 000 ученици няма физкултурни салони"}
{"url": "https://www.actualno.com/america/trymp-pochna-da-se-oplakva-i-ot-twitter-news_762863.html", "text": "    Американският президент Доналд Тръмп обвини социалната мрежа Twitter, че го цензурира, твърдейки, че платформата го затруднява в разпространяването на съобщенията му.      \"Те се опитват да влияят върху изборите,\" каза Тръмп в интервю за  любимата си Fox News, предаде БГНЕС.   Обвинявайки технологичната компания за пристрастия към демократите и \"омраза\" на републиканците, той каза, че са необходими съдебни дела или законодателство, за да се регулира неговата власт.\r\nTwitter и други социални медии са подложени на натиск да ограничат речта на омразата и екстремистката пропаганда, като блокират акаунтите на много потребители, които разпространяват екстремистки и конспиративни съобщения. Но Тръмп и неговите съюзници твърдят, че това \"прочистване\" е заглушило гласовете на консерваторите.  Тръмп има 61 милиона последователи в Twitter и използва платформата като мощен политически инструмент, но се оплаква, че посланията му биват блокирани.\r\n\"Това, което ми направиха от Twitter, е невероятно. Имам милиони и милиони последователи, но ще ви кажа, че за тях е все по трудно да се свържат с мен в Twitter\", каза Тръмп. Президентът на САЩ обвини социалната мрежа, в \"ужасни неща, които правят\" и каза, че сигурно би получил по-справедливо отношение, ако стане демократ.   Междувременно Тръмп заяви, че очаква \"добър разговор\" с руския президент Владимир Путин по време на срещата на Г-20 в Осака. Според помощника на руския президент Юрий Ушаков лидерите ще обсъдят въпроси за стратегическата стабилност, регионалните конфликти, включително тези в Сирия, Афганистан, Украйна и Венецуела, както и иранския проблем. Тръмп нарече лидерите на Г-20, с които ще се срещне, \"мили момчета\".     ", "date": "2019.06.27", "title": "Тръмп почна да се оплаква и от Twitter"}
{"url": "https://www.actualno.com/music/plasido-domingo-otmenja-koncerti-news_762854.html", "text": "    Известният тенор отмени спектакъл в „Мариинския театър” на 25 юни поради влошено здравословно сътояние, а именно - частична загуба на гласа. Това се е случило непосредствено преди спектакъла в Санкт Петербургсия театър, съобщиха от пресслужбата на РИА Новости.      Пласидо Доминго трябваше да участва в операта \"Симон Боканегра\" на 25 юни.   „Непосредствено преди спектакъла той реши да отмени участието си заради частична загуба на глас, поради факта, че това решение бе взето точно преди артистите да излязат на сцената, художественият директор на Мариинския театър Валери Гергиев лично се извини на зрителите\", гласи съобщението на пресслужбата на театъра.\r\nВ момента Мариинският театър води преговори с певеца за посещение в Санкт Петербург и негово ново представяне през следващите месеци.  \"Всички заявки да връщане на билети на публиката за спектакъла на „Симон Боканегра \" бяха приети преди края на антракта на спектакъла на 25 юни, съобщиха от пресслужбата на Мариинския театър. ", "date": "2019.06.27", "title": "Пласидо Доминго отменя концерти"}
{"url": "https://www.actualno.com/politics/dps-vyrna-parite-ot-subsidiite-news_762928.html", "text": "    ДПС е превело на Министерство на финансите средствата, които подлежат на връщане заради надвзетата партийна субсидия, стана ясно от думите на лидера на партията Мустафа Карадайъ, предаде репортер на БГНЕС.       министерство сумата възлиза на 1 625 892 лв.    Карадайъ отново потвърди, че в политическите консултации, на които ще бъде обсъждана възможността за намаляване на размера на държавното финансиране на партиите и коалициите. На първо четене мнозинството вече подкрепи предложението на Министерски за 1 лев субсидия на получен действителен глас.  „Сроковете са изтекли. И ново заседание на комисията да има, с какви предложения ще се занимава? Няма какво да обсъждаме. Вариантите са сегашната ситуация, предложението от Министерски съвет за 1 лев субсидия и нашето предложение, направено в срока, а нула лева субсидия и отворен модел на финансиране на политическите партии“, обясни Карадайъ.\r\n„ Разговорите с управляващата партия приключиха. Ако те не си държат на думата, си е техен проблем. Един лев – оставаме, да видим какво ще направят те. Ако се извъртят, те ще се извъртят “, заяви от своя страна депутатът от движението Делян Пеевски. Според него въпросът за партийни субсидии вече е приключил, тъй като няма възможност за нови предложения между двете четения на законопроекта. „Това е смешно, което се случва в момента. Субсидията е приета на второ четене на комисия 1 лев и този въпрос е свършил. Какво променяме? Докладът е изготвен. Как ще го направят? Ако ще нарушаваме парламентарните правила, ние няма да гласуваме на комисия друго – да си гласуват“, заяви още Пеевски.   ", "date": "2019.06.27", "title": "ДПС върна парите от субсидиите"}
{"url": "https://www.actualno.com/analysis/turcija-prevzema-ikonomicheski-gruzija-news_762855.html", "text": "    Докато протестиращите в столицата на Грузия в предполагаема експанзия, Батуми, столицата на грузинската република Аджария се превръща в турски град, пише БГНЕС. Каква цена ще заплатят грузинските региони за това, че са съседи с Турция?      Докато протестите, водени от силни антируски настроения, вече ограничиха притока на руски туристи в страната, след като спиране на въздушния трафик към Грузия, възниква въпросът дали руските бизнесмени наистина \"навлизат\" в страната.   Турците най-големите купувачи на недвижими имоти в Батуми. \"Те са много чисти, приятелски настроени ... Не са алчни ... Собственикът от последния етаж ми дава подаръци за празниците ... И когато синът ми си счупи крака, други собственици, от третия етаж, ми дадоха пари за лечение ... имам четирима от тях, собственици, добри ... говорят само на турски, но аз почти го научих, но когато не разбирам, синът ми идва и превежда \", казва Циала, жител на Батуми и бивш биолог.\r\nНяма статистически данни, показващи колко апартамента са закупени от турците в Батуми през последните години. Турските семейства обаче живеят в почти всяка нова сграда в града. И все пак турците обикновено купуват недвижимите имоти не за жилища, а за нуждите на бизнеса, идвайки със собствен персонал и наемащи местни жители за нископлатени работни места.  Кутаиси, централната улица на Батуми, отдавна е наричана \"турският квартал\". Турският език се говори по-често от грузинския. Наблизо се намира джамия. Цялата улица искри с надписи и неонови надписи на турски. В един момент може да забравите, че сте в Грузия.\r\n\"Тук е по-лесно да се прави бизнес\", казва Омар Фарук, служител в турски ресторант. \"В Батуми икономиката и инфраструктурата току-що започнаха да се развиват, така че е изгодно да дойдем тук и да започнем нов бизнес\".   \"В Грузия персоналът струва максимум 10 долара на ден, а в Турция струва 20-30 долара. Жилищата са по-евтини\", обяснява Фарук. \"Животът е по-евтин, бизнесът е по-лесен, всеки говори турски - животът е красив, чувствам се като у дома. Хотели, ресторанти, общежития и заведения за бързо хранене в района принадлежат на турците. Само сервитьорките са грузинци”, казва турския бизнесмен пред Спутник.    От втората половина на XIX-ти век Аджария преминава от Османската империя в Русия и обратно до 1921 г., когато районът се прехвърля на Съветския съюз, в съответствие с Договора от Карс. Споразумението бе постигнато при условие, че мюсюлманските грузини ще получат автономия. Така автономната република Аджария, регион в съвременна Грузия, граничеща с Турция, е основана през 1921 година.\r\nДесетилетия по-късно границата на Аджария с Турция беше официално отворена през 1989 година. В началото на 90-те години, след разпадането на Съветския съюз, турският бизнес започна да прониква в Аджария. Турците предоставиха големи търговски кредити на търговските си партньори в региона, формирайки протурски бизнес елит. Тази тиха експанзия бе съпроводена от насърчаване на ислямското образование сред грузинската младеж. ", "date": "2019.06.27", "title": "Турция превзема икономически Грузия"}
{"url": "https://www.actualno.com/asenovgrad/asenovgradchani-veche-mogat-da-chetat-ribnija-bukvar-svobodno-v-bibliotekata-news_762891.html", "text": "     С Рибния буквар се сдоби Градска библиотека \"Паисий Хилендарски\" в Асеновград.  Творбата ще е със свободен достъп за разглеждане от читатели. Рибният буквар ще бъде показван и по време на изложбени експозиции в града по различни поводи. Произведението ще бъде представяно на гражданите и при мероприятия, като масово четене и други, каквото бе първата \"Читалня на открито\" в Асеновград.      Участници в събитието бяха ученици от ПГ „Цар Иван Асен II” в града. Те прочетоха избрани откъси от Рибния буквар и се запознаха с нравоученията от миналото, които се оказват валидни и до днес. \"Когато изперво видях по другите места, че децата начеват да четат на книги, написани по техния си език, познах колко зле струват по нас учителите и колко напразно муки теглят горките деца. ... Защо, като преминат младостта си в школата със толкози страх и треперение, излазят и не знаят барем името си да пишат, нито да си смятат. И с толкова ще бъдат приети за студенти.\"\r\nТези няколко реда доказват, че колкото и да са се променили българското образование и език до наши дни, проблемите в системата остават почти същите, нерешени и до днес. Самото издание е много атрактивно и луксозно. Интересното в него е, че на едната страница е фототипно представена страница от Рибния буквар, а на следващата е направен текст с използването на днешния съвременен правопис, но звучащ архаично. Така, както е звучало във Възраждането.\r\n\"За нас беше много вълнуващо, защото благодарение на учениците, които публично прочетоха части от творбата, се пренесохме назад във времето и бяхме по-близо до първите български будители\", каза за директорът на Градската - Милена Марковска. Тя обясни, че най-ценното за учениците от проведеното мероприятие е било точно това, че подрастващите са получили възможността да четат на един архаичен език и да направят сравнение с настоящия му вид.     Това е бил един от първите европейски светски учебници. А самото представяне на знанието в него е много по-различно от сега. Това говори колко много се е променило образованието и в същото време, макар светът да се изменя постоянно, проблемите, пред които сме поставени в образователната система сега, наподобяват тогавашните.\r\nПредставянето на юбилейното издание на Рибния буквар в Асеновград се проведе по повод \"Паисиеви дни\" в града. Те се организират през последните години в града, тъй като се предполага, че Паисий Хилендарски е починал в квартал \"Амбелино\", някогашна Станимака, през 1773 г. Тази година се навършват 195 г. от написването на Рибния буквар и 220 г. от рождението на автора му. Представено бе и изданието „250 г. История славянобългарска”.    И двете книги са съставени от сканирани копия на оригиналите и адаптирана част на съвременен български език. Произведенията бяха презентирани от писателя Димитър Томов. Представянето премина под надслов \"Словото на първите будители\". По време на срещата специалният гост разказа защо българската история е толкова важна и защо се преиздава това произведение. Той подчерта, че всеки един българин трябва да го има в своята домашна библиотека, да го предава на поколенията и заедно да четат, за да не забравят .\r\n\"Това е и посланието от проведеното мероприятие в Градска библиотека \"Паисий Хилендарски\" в Асеновград, а именно - никога не трябва да забравяме историята си и това, което са направили хората преди нас и за да не забравяме, трябва нека да четем повече\", сподели Марковска. ", "date": "2019.06.27", "title": "Асеновградчани вече могат да четат Рибния буквар свободно в библиотеката"}
{"url": "https://www.actualno.com/america/zasega-senatyt-ne-dade-miliardi-za-podobrenie-na-migrantskite-centrove-na-granicata-s-meksiko-news_762859.html", "text": "    Американският Сенат отхвърли проект за отпускане на 4,5 млрд. долара за гранична защита, предаде БГНЕС.      Законопроектът беше одобрен от Камарата на представителите, но не мина в Сената. Нова версия ще бъде внесена в Камарата на представителите за разглеждане.   Законопроектът, по-специално, включва установяването на строги стандарти за центровете за нелегални имигранти. Вълна от обществено възмущение беше предизвикана по-рано от репортажи за нехуманните условия в подобен център в Тексас, където стотици деца са били държани без достъп до чисти дрехи, вода и сапун.\r\nАмериканският президент Доналд Тръмп заяви по-рано, че е загрижен за условията на живот на децата в мигрантските лагери, но обвини своя предшественик Барак Обама, че при неговото управление условията са били много по-лоши.   ", "date": "2019.06.27", "title": "Засега Сенатът не даде милиарди за подобрение на мигрантските центрове на границата с Мексико"}
{"url": "https://www.actualno.com/africa/pravitelstvoto-v-libija-se-pohvali-s-uspeh-sreshtu-haftar-news_762856.html", "text": "    Проправителствените сили в Либия си върнаха контрола над град Гарян - стратегически град в западната част на страната, предаде БГНЕС.      \"Гарян е под нашия пълен контрол\", каза Мустафа ал Меджии, говорител на силите, верни на международно признатото правителство на националното споразумение.   Десетки бойци на маршал Халифа Хафтар бяха убити в тази битка, а 18 бяха задържани, съобщи Меджии. ", "date": "2019.06.27", "title": "Правителството в Либия се похвали с успех срещу Хафтар"}
{"url": "https://www.actualno.com/chronicles/otkrito-e-chetvyrtoto-obiknoveno-narodno-sybranie-news_762858.html", "text": "    4-тото Обикновено народно събрание (IV ОНС) е народно събрание на Княжество България, заседавало от 27 юни 1884 г. до 6 септември 1886 г.[1] Четвъртото обикновено народно събрание заседава в салона на читалище „Надежда“ в Търново и в бившото Военно училище в София (Централен дом на армията, сега Централен военен клуб). От втората извънредна сесия (28 май 1885) народните представители се събират в новопостроената сграда на Народното събрание.      Изборите за IV ОНС са насрочени с Указ № 58 от 28 март 1884 г. Парламентарните избори се провеждат 27 май / 3 юни същата година и са спечелени от крайните либерали, които отменят антиконституционните актове, приети при Режима на пълномощията. Избрани са 195 народни представители, към които след Съединението на Княжество България и Източна Румелия се присъединяват още 91 депутати от бившата автономна област. Крайният им брой наброява 286 народни представители. Избирателната активност е 28,9%.    ", "date": "2019.06.27", "title": "Открито е Четвъртото Обикновено Народно събрание"}
{"url": "https://www.actualno.com/society/novini-ili-novini-kartinata-na-pechata-za-27-uni-news_762846.html", "text": "             БАБХ е установила спад в измамите със зехтин, пише \"Сега\". Много по-рядко имало фалшиви етикети, подвеждащи съдържания и прочие весели работи. Искате позитивна новина - ето ви я. И съвет - на негативните им слагате малко зехтин отгоре и нещата се оправят.   \"Чака ни климатичен апартейд\", пише \"24 часа\", цитирайки експерт в ООН, който рисува апокалиптична картина и е докладчик по проблемите за крайната бедност. Според него горещините ще предизвикат увеличаване на пропастта между бедни и богати и в бъдеще богатите ще могат да се справят с последствията от екокатастрофите, но бедните не. Накратко: сега просто нямаш пари. След време: няма да имаш пари и ще ти е жега.      Превърнаха историята в женски пазар - едно за теб, друго за мен, твърди историкът Георги Марков в интервю пред \"Труд\". Марков визира последните договорки с Македония, които трябваше да изчистят проблемите с важни исторически събития, за да стане Македония Северна. Според него трябва да сме безкомпромисни. Според нас също. Обмислят червена зона в центъра на София, пише \"Монитор\". Идеята е най-представителната част от центъра да бъде още по-скъпа за паркиране и за по-кратко място. Ние подкрепяме идеята и мислим, че трябва да се направи всичко възможно всеки, който наистина има достъп до метро, но се движи с кола, щото му е гот, да се оръси колкото може повече, защото нито сме длъжни да му търпим изпаренията, нито задръстванията. ", "date": "2019.06.27", "title": "Новини или Novini - картината на печата за 27 юни"}
{"url": "https://www.actualno.com/europe/the-guardian-mogat-li-deputatite-da-sprat-boris-djonsyn-za-brexit-bez-sdelka-news_762847.html", "text": "    Какво могат да направят депутатите, за да спрат Brexit без сделка. Тъй като Борис Джонсън настоя, че като премиер ще изкара Обединеното кралство от Европейския съюз до края на октомври на всяка цена, това е въпрос, който ще бъде задаван често през следващите месеци, пише британското издание The Guardian в материал, преведен от \"Фокус\". Ето какво още се казва там:      \"Ако, както се очаква, Джонсън се нанесе на Даунинг стрийт номер 10 следващия месец, той няма да има достатъчно време да договори нова сделка за Brexit с ЕС. Нещо повече, той смята, че заплахата от излизане без споразумение е ключова, за да се спечели концесия от Брюксел в последната минута. От това следва, че правителството на Джонсън ще се старае да запази опцията на масата.   Проблемът? Въпреки настояването на Джонсън, че депутатите се приближават до идеята, парламентаристите са страстно против и обещават да направят каквото могат, за да го спрат. Но какво всъщност могат да направят тези депутати, за да спрат Брекзит без сделка?\r\nВ изказване пред програмата „Днес“ в четвъртък сутринта, доскорошният претендент за лидерското място в Консервативната партия и сегашен твърд поддръжник на Джонсън Доминик Рааб, предположи, че като премиер бившият кмет на Лондон може просто да игнорира парламентарните усилия за спиране на Brexit без сделка. Той посочи, че всяко предложение на депутатите по този въпрос „ще има нулев правен ефект“ и може да бъде заобиколено.  Този възглед се споделя от много парламентарни поддръжници на Джонсън. Те твърдят, че независимо че парламентът може да гласува многобройни предложения, призоваващи Джонсън да отложи член 50 ли да изключи сценария без сделка, той може да ги игнорира. Дори предложение за наказание, според което народните представители могат да блокират заплатата на премиера в протест срещу такова решение няма да има голям ефект. Едва ли Джонсън е зле с парите, или ще се засегне.\r\nПоддръжниците на Джонсън твърдят, че за разлика от Тереза Мей, той наистина е готов да реализира Brexit без сделка. Както ми каза един от министрите на кабинета: „Проблемът с Брекзит без сделка не беше, че депутатите няма да го направят, а че министър-председателят няма да го направи.“ Според някои Мей не е направила реални усилия в борбата срещу поправката Куупър/Летуин, която принуждава правителството да иска удължаване на член 50.\r\nАко предложението се провали, има драстичен вариант на вот на недоверие към правителството. Ако мнозинството от депутатите гласува против правителството, то ще падне. Ако не бъде сформирано ново правителство, ще последват избори. Никой не може да предположи как след това общините ще спрат Брекзит без сделка - но ако Обединеното кралство проведе общи избори, очакваме Брюксел да предостави кратко удължаване, за да разреши въпроса.       Има ли достатъчен брой гласове? И Амбър Ръд и Тобиас Елууд казсват, че знаят за достатъчно депутати от торите, които биха гласували срещу правителството, ако моментът е подходящ. Но и двамата подчертаха, че самите те не биха стигнали толкова далеч да гласуват срещу собственото си правителство.\r\nЕдинствените двама народни представители от Консервативната партия, които обявиха публично, че биха се решили на такава стъпка са Кен Кларк и Доминик Грийв. Със заплахите, че повече няма да бъдат номинирани за депутати, може на повърхността да излязат още парламентаристи, които сметнат, че няма какво повече да губят. Но ще трябва да са повече, предвид това, че няколко евроскептични лейбъристи може да се въздържат и да способстват излизането на Великобритания от ЕС.\r\nОттук следва, че всякакви схеми на лейбъристите за вот на недоверие преди лятната ваканция – която ще започне веднага щом встъпи в длъжност новият премиер – ще бъдат преждевременни. Повечето консерватори на ръба казват, че ще обмислят подобни действия, ако вярват, че всяка възможност е изхабена и вече няма шанс за Brexit със сделка. Съюзниците на Джонсън смятат, че най-вероятно такъв вот може да има през есента, когато всичко около Брекзит ще е по-ясно.\r\nПредвид това, че вот на недоверие се възприема като червена линия, няма друга опция за сваляне на правителството и предотвратяване на Brexit без сделка. Консерваторите може да откажат да да гласуват бюджета и по този начин да спрат парите на правителството и да го блокират. Излизането в стачка може да изпрати ясно послание, без да се преминава към сваляне на собственото си правителство. Но това също е много смел акт.\r\nИ накрая, имаме Джон Бекроу, описван като „председател активист“ от някои тори. Много проевропейски консерватори се надяват на Бекроу – че той ще намери начин как да реализира тези планове без да има нужда да се гласува срещу правителството.      Оттук следва, че парламентарният конфликт около Brexit без сделка, най-вероятно ще се превърне в игра на блъфове - и лагерът на Джонсън залага на това депутатите да мигнат първи.\" ", "date": "2019.06.27", "title": "The Guardian: Могат ли депутатите да спрат Борис Джонсън за Brexit без сделка"}
{"url": "https://www.actualno.com/asia/piloti-zaginaha-no-spasiha-pytnicite-video-news_762893.html", "text": "    Руски пътнически самолет АН-24 се е запалил при аварийно кацане. Инцидентът е станал в северната част на руската република Бурятия. Загинали са . Сред пътниците няма жертви, съобщи ТАСС.      Самолетът е кацнал на летището в Нижнеангарск. Спасени са 42 възрастни и едно дете. Седем пътници са ранени.     По предварителна информация при кацането машината излязла от пистата и се сблъскала с постройка, след което избухнал пожар, допълва Интерфакс.    Заглавна снимка:     ", "date": "2019.06.27", "title": "Пилоти загинаха, но спасиха пътниците (ВИДЕО)"}
{"url": "https://www.actualno.com/cosmos/asteroid-udari-do-puerto-riko-news_762870.html", "text": "    Масивен астероид със силата на 5-килотонна бомба падна в южната част на Пуерто Рико, предаде БГНЕС.      Астрономите потвърдиха, че 10-метров астероид е ударил Земята и се е приземи на юг от Пуерто Рико на 22 юни, произвеждайки взрив, еквивалентен на приблизително 5 килотона TNT.   Според EarthSky въпреки голямото количество енергия, излъчвано от сблъсъка на астероида със земята, не се смята, че в резултат на инцидента има разрушения или смъртни случаи.\r\nОсвен взривът, предизвикан от астероида, наречен Asteroid 2019 MO, най-удивителният факт около него е, че ударът му със земята е бил предвиден от астролозите. Астрономът Питър Браун отбеляза в неотдавнашно свое съобщение, че инфразвукова станция, разположена на Бермудските острови, е успяла да засече астероид при влизането му в атмосферата на Земята.  Експерти от Националната служба по аеронавтика и космическа администрация на САЩ посочиха, че събития, подобни на ударът на Asteroid 2019 MO се случват около веднъж или два пъти годишно. Заглавна снимка:   ", "date": "2019.06.27", "title": "Астероид удари до Пуерто Рико "}
{"url": "https://www.actualno.com/balkani/mrysnijat-vyzduh-unishtojava-akropola-news_762867.html", "text": "    Изменението на климата заплашва древните гръцки паметници, сред които Акропола, един от най-посещаваните археологически обекти в света, казват учените.       и киселинните дъждове подкопават мрамора. Екстремните метеорологични явления като суша или проливни дъждове са довели древните храмове до структурни проблеми.   Въпреки че хълмът на Акропола, където стои Партенонът, е най-добре запазеният археологически обект в Гърция, има признаци, че изменението на климата все повече засяга паметниците, които са на хълма, предаде БГНЕС.\r\n\"Стените на (древния) град страдат от повече ерозия, отколкото в миналото\", каза Мария Влазаки, генерален секретар в гръцкото министерство на културата.  „В продължение на десетилетия се полагат усилия за опазване и защита на Акропола и неговите паметници, операция, която е ускорена от средата на 70-те години. Но страната има стотици, ако не и хиляди открити археологически обекти.”, каза тя пред вестник „Екатимерини”.\r\n\"Всяка година даваме повече пари, извънредни пари, за да защитим стените на (древните) градове, които преди не са имали проблеми, за да защитят крайбрежната зона\", каза Влазаки.   През последното десетилетие зоната около Атина е силно засегната от смъртоносни наводнения и горски пожари. Горски пожар от 2007 г. на полуостров Пелопонес заплашви да унищожи храмовете и стадионите на древна Олимпия, родното място на Олимпийските игри.    Христос Зерефос, професор в Атинския Академия, заяви, че необичайните метеорологични явления стават все по-чести и внезапните колебания от периоди на наводнение до суша дестабилизират паметниците на културата. ", "date": "2019.06.27", "title": "Мръсният въздух унищожава Акропола "}
{"url": "https://www.actualno.com/crime/banev-ostava-v-aresta-prestojat-mu-vyv-frenskija-arest-njama-da-se-broi-news_762836.html", "text": "    Специализираният наказателен съд остави в ареста Николай Банев. Молба за промяна на мярката му беше внесена от адвоката му Христо Ботев, според когото Банев стои в ареста осем месеца без да е внесен обвинителен акт, предаде БГНЕС.      \"Доказателствата по делото бяха правилно интерпретирани от съдията. Това е единствената адекватна мярка към този момент за извършеното престъпление. Осемте месеца не са изтекли от както е взета мярката му от българския съд\", заяви прокурорът Мария Дойчева.    Оказа се още, че съдът не признава срокът, в който Николай Банев е бил в ареста във Франция и беше категоричен, че това по никакъв начин не е в разрез с правата на обвиняемия, както и че това не противоречи на европейската практика .\r\n\"Когато няма правосъдие, не говорим\", каза адвокатът на Банев Христо Ботев, според когото осемте месеца от задържането на Банев са факт.  Решението на съда може да бъде обжалвано в тридневен срок от днес пред Апелативния  специализиран наказателен съд. Заседанието е насрочено за 4 юли от 10 ч.\r\nПреди произнасянето на спецсъда по мярката му, Банев говори пред журналисти. Той подчерта, че откакто е в ареста, от 6.12.2018 г. досега не е бил разпитан нито веднъж. \"Как се води дело когато основният обвиняем не е част от процеса на разследване\", попита задържаният бизнесмен и добави, че хората, които са били разпитвани са давали неправдоподобни и неверни обяснения.\r\nБанев е категоричен, че от това дело ще изгуби единствено държавният бюджет.  Той се оплака и от лошите условия в ареста.       ЮУсловията в ареста са абсолютно нечовешки. Няма въздух, няма светлина, няма слънце, няма топла вода. Тоалетната е в стая с 3-4 човека, като през цялото време все някой е в нея. В помещенията има мухъл, влага, хлебарки и дървеници. Цялата флора и фауна са там. За 24 часа разходката е в каре по-малко от 20 квадрата като понякога в него са по 15 човека. В този един час непрекъснато се пуши, обездвижването е тотално\", разкри Банев и добави, че историята с къщата на ул. \"Невена Коканова\" е постановка, както и че целият процес срещу него и съпругата му Евгения Банева са поръчка, но все още не знае от кого точно.\r\nБанев коментира, че показаната в медиите къща на ул. \"Невена Коканова\" в София не е негова, а е корпоративна резиденция на \"АКБ форес\", собственост на \"Партнерс комерс\", което е търговско дружество то холдинга.\r\n\"Първо такива задължения няма, защото ние водим дело срещу НАП. Въпреки всичко се съгласихме публичен държавен изпълнител да продаде част от имуществото на \"Партнерс комерс\" на съоръжения от пристанището на Варна Запад. Тези милион и половина не са платени от Красимир Дачев, а от дружеството собственик на сградата\", твърди Банев, който не отрича, че се познава с Дачев, от когото е купена сградата в груб строеж.\r\nВъпреки, че веднъж вече къщата беше обявена за публична продан, тя отново ще бъде обявена на търг от частния съдебен изпълнител Милен Бъзински като офертите за нея ще се приемат до края на месец юли.\r\nНаказателната отговорност на Николай Банев и Евгения Банева се ангажира за 7 престъпления от общ характер. Според прокуратурата от 2005 г. до задържането им в Ница Баневи източили четири предприятия, укрили десетки милиони данъци и изпрали повече от 1 млрд. лв. В сряда майката на бизнесмена Мария Банева също се сдоби в обвинение. 77-годишната жена ще отговаря за участие в организирана престъпна група за данъчни престъпления, присвояване и пране на пари.       ", "date": "2019.06.27", "title": "Банев остава в ареста, престоят му във френския арест няма да се брои"}
{"url": "https://www.actualno.com/sofia/idei-za-ogranichavane-na-kolite-v-sofija-chervena-i-jylta-zona-za-parkirane-news_762880.html", "text": "    Идея за нова промяна на паркирането в София - да се появи \"червена зона\", към досегашните синя и зелена. Това е една от мерките в плана за осигуряване на устойчива градска мобилност до 2035 година, който се очаква да бъде гласуван днес (27 юни) от Столичния общински съвет (СОС).      Според плана до 2025 година трябва да се обособи нова, червена, зона за паркиране от бул. “В. Левски” през бул. “Ал. Дондуков” до бул. “Витоша”, оттам през ул. “Алабин” и по ул. “Граф Игнатиев” - обратно до “В. Левски”. Там ще може да се спира само до 1 час, паркирането ще е най-скъпо, но не е ясно колко, твърди в. \" \". Освен червената зона в плана е заложено и въвеждане на жълта - става дума за спирането около обществени сгради и болници. Там също ще се паркира до 1 час, когато жълтите места са в червена и синя зона, и до 2 часа - в зелената.   Предвижда се и поскъпване на синята зона - с 1 лев, т.е. за 1 час паркирането вече да струва 3 лева. Председателят на бюджетната комисия към СОС Зафир Зарков обаче увери, че това било \"стратегически документ\" и още не се предвиждало поскъпване на паркирането.\r\nСпоред \"страгическия документ\" обаче се очертава по-скъп винетен стикер за паркиране за живеещите в зоните. Ще има ограничение до 2 стикера за имот, а в червената зона - само един. Друга идея е паяците да контролират паркирането и в неделя, когато зоните не работят.  Планът съдържа и други обещавани от години мерки - като изграждането на буферни паркинги и нови велоалеи, които така и не се изпълняват за разлика от решенията за вдигане на цените на платеното паркиране. Мисли се да се извади директно трафика при Ларгото т.е. от там само да се преминава. Другият вариант е прекъсване на движението по бул. “Цар Освободител”, после затваряне на част от улиците и накрая спиране на преминаването при Ларгото. Заложено е и да се изграждат буферни паркинги около центъра, както и да има градска толсистема за влизане на товарни автомобили.\r\nИндикатор за постигането на заложените цели е 80% от всички пътувания през 2035 г. в София да са пешеходни, с колело или обществен транспорт, а само 20% - с лични коли. За целта ще са нужни 3,8 млрд. лв. - от еврофондове, общинския бюджет и др.    ", "date": "2019.06.27", "title": "Идеи за ограничаване на колите в София - червена и жълта зона за паркиране"}
{"url": "https://www.actualno.com/society/prognoza-za-vremeto-27-uni-chetvyrtyk-news_762835.html", "text": "    Над планините ще се развива купеста облачност, като валежи са малко вероятни. Ще духа слаб до умерен северен, в Дунавската равнина – западен вятър. Максималните температури ще са между 30° и 35°. Това съобщи за Агенция „Фокус“ дежурният синоптик в Националния институт по метеорология и хидрология (НИМХ) Георги Цеков. Над Черноморието времето ще бъде слънчево. Преди обяд вятърът ще е слаб от север, а около и след пладне ще духа бриз откъм морето. Максимални температури 30°-32°. Температурата на морската вода е 26-27°. Вълнението на морето ще е 2 бала, на север от н. Калиакра временно до 3.      Над планините ще е слънчево, след обяд с купеста облачност и е малко вероятно да превали. Вятърът ще е умерен от северната четвърт. Максималната температура на височина 1200 метра ще е около 24°, на 2000 метра – около 17°.\r\nАтмосферното налягане бързо ще се понижава и към края на деня вече ще е около и малко по-ниско от средното за месеца.\r\nВ петък още преди обяд ще се развие купеста, в следобедните часове – и купесто-дъждовна облачност и отново на места ще има краткотрайни валежи, придружени с гръмотевични бури. Локални интензивни явления са възможни главно в Централна България. В западната половина от страната вятърът ще се ориентира от северозапад, в източната ще бъде от север-североизток, до умерен. Температурите в по-голямата част от страната ще се понижат с 1 до 3 градуса и максималните ще са между 28° и 33°; по-високи ще останат в крайните югозападни райони. В събота вятърът ще се усили, особено в планините. С него ще захладнее. В събота все още на отделни места ща превали и прегърми, с по-голяма вероятност в Централна България. В неделя в Западна България вятърът чувствително ще отслабне, в Източна ще се обърне отново от североизток. Ще преобладава слънчево време, с временни увеличения на облачността след обяд, без валежи. В планините, по откритите била и върхове, през почивните дни ще бъде много ветровито.   ", "date": "2019.06.27", "title": "Прогноза за времето - 27 юни (четвъртък)"}
{"url": "https://www.actualno.com/interview/deputatyt-otgovarjasht-za-serovygleroda-vyv-vraca-ne-e-opasen-otpadyk-news_762830.html", "text": "            с  Г-н Попов, факт ли е договорът ви с фирма \"Балкан Ресурс\" ЕООД – Перник, и какво касае той? Да, договорът е сключен през май месец. Преди да се стигне до него, взеха проби, за да установят качеството на продукта, което е потвърдено. И качеството на продукта ги удовлетворява. Договорът, който впоследствие сключихме, е за изкупуването и извозването на този продукт от базата на \"Химко\" - Враца.   В какъв срок е договорено това да стане? Първоначално срокът беше малко по-кратък. Но се оказа, че за транспортирането на серовъглерода са нужни специални цистерни, които не можаха да открият в България. Закупиха ги от Ротердам, Холандия. И от миналата седмица имам писмо, в което се казва, че цистерните ще бъдат в България до 10-ти юли. На тази база е определен и срокът, в който започва товаренето на серовъглерода до 15-ти юли.      От Ваша страна каква подготовка се изисква? Оттук-нататък вече не. Това, което се изискваше от нас, сме го направили за съхранението. Без системата за оповестяване, за което аз обявих, че си понасяме последствията и няма смисъл да я изграждаме, тъй като продуктът няма да се съхранява там. Всичко останало от нас е изпълнено. Фирмата сега трябва чисто юридически да се подготви с всички институции за самия начин на извозване. Тоест, нямате вече ангажименти?    Моят ангажимент е това \"нещо\" да излезе от региона на \"Камибо\". Оттук-нататък вече те са специалистите, които ще преценят кое как да се направи. Ние сме сключили договор с тях. Те са хората, които имат възможността, ресурса и познанията да извършат дейностите по извозването. Ние оказахме нужната помощ. Нужен им беше дебит на вода, електричество и др. Осигурени са.  Чуждестранни специалисти ли ще се ползват или дружеството си има свои? Мисля, че няма да има нужда от чуждестранни специалисти. Няколко пъти вече обяснявам - това не е някакъв опасен отпадък, това е продукт. Произвеждали са го десетки години и е пътувал из цялата страна. Доставян е до няколко предприятия и този процес е бил ежеседмичен, превозът е бил в тонове. Затова не можах да разбера и сега като казаха, че транспортирането било истински опасно. Напротив. Това се е случвало в едни години, когато техниката за безопасност и всичко останало изобщо не беше на това високо ниво. И няма регистриран нито един инцидент. Използвал се е за производство на изкуствени коприни, за каучук и др. А цистерните, в които ще се транспортира, са с двойно дъно, във водна риза са. Реално цистерните ще са същите, какъвто е сега резервоарът. Тъй като в България вече няма индустрия, която да работи с този продукт, затова се наложи да се търсят цистерни в чужбина и това доведе до забавяне от рода на около 15 дни. По първоначален график трябваше да приключим до 10-ти юли, но нямаше нужните цистерни. Има ли Ваши служители в базата? Служители винаги е имало. Охрана винаги е имало. В медицински справочници пише следното: \"Вдишването на въглероден дисулфид (серовъглерод) предизвиква дразнене на дихателните пътища с кашлица, хрипове и затруднено дишане, главоболие, умора, психични промени, депресия на централната нервна система, кома, парализа на дишането и смърт. Гадене, повръщане, виене на свят, промени в настроението, летаргия, замъглено зрение също могат да се установят при хора, изложени на остра експозиция чрез инхалация\". Ваши служители, тъй като те са най-близо до този химичен продукт, ако действително има дори нищожен теч, би трябвало да имат някои от тези симптоми? Няма такъв човек. Досега няма нито един такъв случай. А тези хора работят там от години. Четирима до осем бяха преди, а сега са повече. Аз лично съм ходил много пъти. Не мога да разбера какъв е подтикът на една определена личност, служител на РИОСВ - Враца, но този човек доказано излезе със страшно много лъжи. Шефа на РИОСВ ли визирате? Не, Караиванов (бел. ред. - ) . Той влиза вътре, прави си проверката. Вътре всичко е наред. В констативния протокол пише, че всичко е наред. После излиза и пред медиите се говори друго. Първо твърдеше, че нямаме договор с фирмата. После твърдеше, че не са взимани проби, нападайки даже собствената си институция. Оказа се, че проби са взимани - и от почвата, и от водата. Резултатите, доколкото знам, са в РИОСВ - Враца, и могат да бъдат изискани от абсолютно всеки по официален път. Той твърдеше, че има замърсяване, а няма. Твърдеше, че има теч. А са взети проби от почвата - на 5 метра, на 50 метра и на 500 метра от басейна. И се прави сравнителен анализ, за да се установи дали има разлика. В съобщение на РИОСВ се сочи следното: \"Резултатите от извършените анализи показват, че изследваните показатели в двете проби до басейните и фоновата проба са съизмерими. От това може да се направи заключение, че няма изтичане на серовъглерод в почвите и подземните води\". Тогава той скочи и каза, че проби не са взимани. Твърдеше, че няма акредитирана лаборатория в България. Оказа се, че за голяма част от веществата в София има акредитирана лаборатория. Ние сме подали жалба срещу него, по всяка вероятност ще има и втора. Преди малко споменахте, че ще си понесете последствията - какви са те за Вас? Последствията от това, че не сме изградили от миналата година системата за наблюдение и оповестяване и имаме наложен акт с определена стойност, който ние ще си покрием. Това е. В доклад за 2018-та година на РИОСВ пише, че при проверка са констатирани 9 предписания, касаещи безопасно съхранение на серовъглерод, защита на населението от голяма авария и екологична катастрофа. Същите не са изпълнени в срок, за което на фирмата е съставен акт за административно нарушение. Това ли имате предвид? Тези констатации са от миналата година. Сега има констативен протокол, от който е видно, че всички предписания - без системата за наблюдение, и новите от март-април 2019 г. - всички са изпълнени.  Имате ли Вие притеснения как ще свърши всичко, или докато не свърши няма как да сте спокоен? Точно така. В момента вече всичко е готово. Нашият партньор е почти готов. Остава да оградят един периметър, да се достави един химикал, който е за обезопасяване, не дай си Боже, при авария. Това е част от стъпките за действие, които са представени пред РИОСВ. Ако случайно се появи теч, има химикал, с който се обработва. Те в момента и не бързат, защото се разбра, че ще се забавят заради цистерните. Как ще удържите на натиска на местната общност, този проблем рефлектира и върху кмета, а скоро са местните избори? Ще удържим. Ние правим всичко възможно и в крайна сметка реален проблем там не е настъпил. В момента всичко е изключително преекспонирано. Донякъде беше много по-прост изход от ситуацията ние да отговорим на всички изисквания на РИОСВ, като в случая ни остана само системата за наблюдение. И това вещество да не бъде извозено. Тогава по-добре и по-спокойни ли щяха да бъдат всички!? Реално РИОСВ не искаше от нас да го махнем, а да отговорим на условията. Ако някой беше установил проблем, предписанието щеше да е премахване на продукта. Но за да няма тази уплаха у хората, която насила се всели у тях, решихме да го извозим.\r\nЩе си позволя малко отклонение, но там се появиха хора, които да дават разни интервюта. Един господин, не знам откъде се е появил и какво образование има, но той твърдеше, че една гръмотевица може да го взриви, че това е бомба. Не зная дали прави разлика между въглерод и водород. Пак подчертавам, продуктът е съхраняван там 40 години, когато е работил заводът. Това е единственият законов начин - на открито, във вода. Досега не е ли имало гръмотевици!? Как е възможно да се говорят такива неща и да не понасят никакви последствия и за тази паника, която създават!? Даже и премиерът Бойко Борисов се ангажира с това. Има едно негово изказване, че ако трябва, правителството ще плати извозването на серовъглерода, но Вие няма да сте депутат. Как го приехте? Ако помните, малко преди това бях казал, че веществото ще бъде извозено. Така, че неговото изказване ми подейства като допълнителен стимул за правотата на решението ми. Ще кажа нещо, което не съм казвал досега. Аз тогава наистина бях притеснен в какъв срок ще стане. С тази фирма бяхме провели една среща, предстоеше втора. Но впоследствие нещата се подредиха толкова добре, като казаха, че този продукт е достатъчно добър, за да им свърши перфектна работа. И още един детайл от изказване на Караиванов - че продуктът бил замърсен с масло. Не зная той дали има представа как се е замервало нивото на серовъглерода. Правено е два пъти годишно с метален прът, който се намазва с грес. Потапя се вътре и серовъглеродът взаимодейства с греста и тя се разтваря. Докъдето е чист прътът, дотам е нивото на серовъглерода. Има минимални количества масло или грес, но то няма друг начин за замерване. А дали е или не е замърсен, даже нямаше значение. Фактически Вие продавате серовъглерода, нали? Точно така. И доколкото знам, дружеството, което го купува от нас, ще го извози извън страната. След като се разбрахме с тях, минаха около две седмици, в които да им излезе резултатът от пробата. Дадоха я в Германия или в Турция, не съм сигурен точно. Тоест, те ще го препродадат? Точно така. Нали знаете, че в Турция има доста текстилна промишленост, производство на тъкани. Мисля, че точно за това ще се използва. Имаше критики, че фирмата, която е поела ангажимент за извозването, е с капитал от 5 лева. Това притеснява ли Ви? Преди няколко дни фирма беше поканена от ДАНС на разговор, в който да уточнят достоверност, възможност и компетентност. Аз не съм присъствал на тази среща, но доколкото знам, от ДАНС са изключително доволни от подготвеността ѝ да се справи с това. С други институции, освен с РИОСВ, имате ли проблем? Не, ние отговаряме на абсолютно всички изисквания. Абсолютно всичко, което трябва, е направено. Единственият проблем е медиен, и то създаден от г-н Караиванов. И общински съветник е отправил питане към кмета на Враца? Да, доколкото разбрах, Борислав Банчев. В момента допълнително всяване на паника е напълно излишно. Всичко вече е направено. Договорът го има. Пробите са взети. Въпрос е наистина на време. А паника дали се всява, или не, ние няма как да го извозим по-рано, преди да дойдат цистерните. Не е като да стоят някъде до Враца, а ние да нехаем. Просто паниката и истерията не помагат.  ", "date": "2019.06.27", "title": "Депутатът, отговарящ за серовъглерода във Враца: Не е опасен отпадък"}
{"url": "https://www.actualno.com/crime/v-italija-sydjat-bylgari-otvlekli-i-opitali-da-prevyzpitat-sina-si-da-ne-e-gej-news_762883.html", "text": "    Български родители и техен приятел сърбин ще бъдат съдени, че отвлекли в град Падуа сина си, който е хомосексуален, за да го пратят насила в България с цел да го “превъзпитат”. Историята на българското семейство датира отпреди 4 г., но едва сега стига до съдебен процес в Падуа, разказва в. \"Матино ди Падова\", цитиран от в. \" \".      Става въпрос за българско семейство, което живее в Италия, в района на Верона, от поне 10 години. Бащата и майката разбрали преди време, че синът им е гей и решили да направят всичко възможно да го разделят с приятеля му. Затова заедно със семеен приятел сърбин решили да го отвлекат насила от апартамента му и да го върнат в България.   Според италианската прокуратура, \"наказателната\" акция на българските родители имала три цели - да разделят сина си от приятеля му, да го \"превъзпитат\" и да измият \"петното\", лепнато на семейството. Обвиненията към майката и бащата са за отвличане на човек, домашно насилие и многократни наранявания.\r\nНа 16 май преди 4 години двамата родители и приятелят им звъннали на апартамента, където живеел синът. Той им отворил, без да подозира какво го очаква. Приятелят му бил прикован насила в един ъгъл. Когато се опитал да се притече на помощ на българския си приятел, бил заплашен със смърт и юмрук в лицето. Синът пък бил обездвижен насила, след което бил влачен по стълбището и натоварен в кола, която тръгнала в неизвестна посока.   ", "date": "2019.06.27", "title": "В Италия съдят българи, отвлекли и опитали да превъзпитат сина си да не е гей"}
{"url": "https://www.actualno.com/asia/buntovnici-vzriviha-gazoprovod-v-ujen-jemen-news_762875.html", "text": "    Експлозия, предизвикана от неизвестни бунтовници, взриви газопровод в южната йеменска провинция \"Шабва\", предаде БГНЕС.      Източникът съобщи, че взривеният тръбопровод е с дължина 320 километра и се намира в района на \"Айн Ба Мабад\". Експлозията е предизвикала огромен пожар.   Ситуацията в Йемен е напрегната от години, заради военен конфликт между правителството и бунтовническото движение \"Ансар Алах\", известно като \"хути\".\r\nДо момента конфликтът е причинил сериозни щети на инфраструктурата на страната и е взел стотици хиляди цивилни жертви.   Заглавна снимка:   ", "date": "2019.06.27", "title": "Бунтовници взривиха газопровод в Южен Йемен "}
{"url": "https://www.actualno.com/europe/babish-ocelja-pri-vota-na-nedoverie-zaradi-evrozloupotrebi-news_762908.html", "text": "    Чешкият министър-председател Андрей Бабиш и правителството му оцеляха при вот на недоверие, предизвикан заради твърденията, че милиардерът е въздействал върху правилата за разпределяне на евросредства, за да може да се облагодетелства холдингът му „Агроферт”. Това излезе след доклад на ОЛАФ.      Опозицията събра само 85 гласа срещу Бабиш, като трябваха поне 101. Дебатът по вота продължи цели 19 часа, предаде AP.   Припомняме, че Бабиш управлява в коалиция – със своята партия в съюз с чешките комунисти.\r\nТвърди се, че Бабиш е служил като агент на комунистическата тайна полиция през 80-те години, когато бивша Чехословакия е зад Желязната завеса. Бабиш категорично отрича всякакви нарушения, като настоява, че одитът на ЕС съдържа \"грешки\" и характеризира другите твърдения като \"кампания за опетняване\".  Заради случващото се в Чехия имаше серия от протести, включително в Прага в неделя, 23 юни. ", "date": "2019.06.27", "title": "Бабиш оцеля при вота на недоверие заради еврозлоупотреби"}
{"url": "https://www.actualno.com/sciencelogy/zukyrbyrg-e-gotov-da-pravi-razlika-mejdu-dezinformacija-i-satira-news_762879.html", "text": "    Главният изпълнителен директор на Facebook Марк Зукърбърг каза, че водещата социална мрежа се бори да намери начини да се справи с \"дълбоко фалшиви\" видеоклипове (бел. ред. - ), които имат потенциала да мамят и манипулират потребителите в огромни мащаби, предаде БГНЕС.      Говорейки пред фестивала \"Аспен Идеас\" в Колорадо, Зукърбърг каза, че Facebook и други социални мрежи ще се изправят пред предизвикателството да се справят с фалшификатите в мрежата, тъй като те увеличават усилията си за премахване на дезинформацията и че компанията все още оценява какво да прави.   \"Мисля, че казвайки, че \"глупостите\" са различни от дезинформацията, това е разумна перспектива\", каза той. \"Вероятно е разумно да имаме различна политика и да се отнасяме към това по различен начин, отколкото да се отнасяме с обикновената, невярна информация в интернет\", заяви Зукърбърг на форума.\r\nКоментарите идват на фона на нарастващата загриженост относно фалшификатите в интернет, които ползват изкуствен интелект, за да изглеждат истински.  По-рано този месец да не сваля фалшив клип на самия Зукърбърг в Instagram с уговорката, че главният изпълнителен директор няма да се ползва със специално отношение.\r\nОнлайн платформите се движат \"по острието на бръснача\", като работят за изкореняване на дезинформацията и усилията за манипулация и същевременно отстояват свободата на словото в интернет. Зукърбърг каза, че това е постоянно предизвикателство, като повтори позицията си, че Facebook не трябва да бъде арбитър на истината в интернет.    ", "date": "2019.06.27", "title": "Зукърбърг е готов да прави разлика между дезинформация и сатира"}
{"url": "https://www.actualno.com/healthy/za-nas-v-sanofi-vodeshta-e-podkrepata-za-pacientite-i-lekarite-v-stranata-za-po-kachestveno-zdraveopazvane-news_762499.html", "text": "    Лора Ивчева, Управляващ директор за България на френската биофармацевтична компания Sanofi и мениджър Търговски операции за региона на Централна и Югоизточна Европа    За нас в Sanofi цел е да помогнем на хората да живеят живота си в пълния му потенциал. Едновременно сме до тези, които страдат от редки заболявания, както и до пациентите с дългогодишни хронични болести. Постоянно инвестираме в разработването на иновативни терапии, които значително да подобрят качеството на живот на пациентите и да предложат решения в области, които имат висока нужда от поява на терапия. Едновременно с това сме партньор на всички, които работят за достъпа на българските пациенти до по-качествено здравеопазване.  Вярваме, че в България има много качествени специалисти, като за тяхното развитие и мотивация да останат да се реализират тук, има отговорност не само държавата, но и бизнесът. Затова Sanofi подкрепи финансово Българския лекарски съюз за развитието на младите лекари в страната. За тази година сме най-големият дарител по тази програма. С помощтта и на останалите спонсори, 45 студенти по медицина ще получат едногодишна стипендия. Едновременно с това, през цялата година БЛС ще финансира участия в национални и международни научни форуми на специализанти, докторанти и млади лекари до 35 години. Компанията стана и партньор на     Международния конгрес по медицински науки  за студенти и млади     лекари, организиран от Асоциацията на студентите-медици.    Освен разработването на нови ефективни лечения, наш дълг в Sanofi е образоването на пациентите и подпомагането на професионалното развитие на лекарите. Затова ежегодно организираме информационни кампании за превенция, ранна диагностика и правилно лечение на редица заболявания.\r\nПрез 2012 г. стартирахме кампанията „Открито за диабета“, която продължаваме и до сега.  Диабетът е новата световна пандемия. По данни на Международната диабетна федерация броят на хората с диабет в България  на възраст между 20 и 79 години е над 450 000. Последните години работим с Ивет Лалова по тази кампания и с това партньорство вярвам, че караме повече българи да се замислят и грижат за своето здраве.\r\nПрез 2018 г. започнахме друга мащабна информационна кампания „Открито за ваксините“, с която акцентираме на сериозните здравни последствия от грипа и ефективната превенция чрез ваксинация. Ние сме първата компания, която осигури на българите достъпа до четиравалентна ваксина срещу грип за оптимална защита.   От тази година стартирахме и информационна кампания за навременното откриване на заболяванията на черния дроб. Това е органът, който не боли и не дава навременни сигнали при нередности – ето защо и висок дял от населението, попада в рискова група по отношение на късното диагностициране на заболявания на черния дроб. Оказва се например, че близо 60% от хората в България рядко или никога не са си правили ехографско изследване на черния дроб, а почти 50% никога не са предприемали специализирано кръвно изследване, което искаме да променим. Също има и някои митове, които е нужно да се преодолеят: като например, че ако консумираме качествен алкохол няма риск за черния ни дроб. Всеки трети българин погрешно смята, че колкото е по-качествен алкохолът, който приема, толкова по-малък е рискът от чернодробно заболяване. Докато се оказва, че редица вредни навици оказват негативно влияние на чения ни дроб. Превенцията, навременното диагностициране и правилното лечение са комбинацията за поддържане на доброто здраве. Никой пациент не трябва да подценява знаците, които му дава неговото тяло и също така да не игнорира ежегодните профилактични прегледи. Имаме и редица продукти, които помагат за превенция и поддържане на качеството на живот на хората при съвременния му, не винаги здравословен ритъм. Да вземем например нарушенията в съня, нещо, което често приемаме за нормално.\r\nПрез 2016 г. проведохме националният стрес тест ЛЕКА НОЩ, който показа, че 80% от българите не се наспиват добре. Недостатъчния сън отключва сърдечно-съдови проблеми, понякога и сериозни отклонения при метаболизма. Повдигнахме тази тема на Световния ден на съня, защото това е един от проблемите на съвременното общество, за който предлагаме решение. Горди сме, че наскоро българските потребители определиха Novanight за „Продукт на годината“ в категорията „Хранителна добавка за сън“ в тазгодишното издание на едноименната международна награда за иновации. Това е едни от продуктите, които пуснахме миналата година на пазара в България. ", "date": "2019.06.27", "title": "За нас в Sanofi водеща е подкрепата за пациентите и лекарите в страната за по-качествено здравеопазване"}
{"url": "https://www.actualno.com/society/deputat-ot-nfsb-obori-tvyrdenija-na-sobstvenici-na-zavedenija-za-shuma-news_762898.html", "text": "    Няма да затварят заведенията в 22:30 часа. Съгласно действащият сега закон се забранява озвучаването на открити площи от 23:00 до 8:00 часа. Така депутатът от НСБ Христиан Митев обори недоволни съдържатели на заведения, които ще протестират срещу законовите поправки на Валери Симеонов в .      Ако съответното място не попада в жилищна зона, в зона за отдих или в смесена зона, няма проблем да има озвучаване и след 23:00 часа, добави Митев пред Нова телевизия. А ако някой иска да прави курорти, където да е шумно, инициативата е на Министерството на туризма и Министерския съвет, каза още Митев.   Попитан какво става с фестивали като Spirit of Burgas, депутатът посочи, че може да има изключение по решение на съответния общински съвет. Той каза и, че сегашните промени нямали нищо общо с първоначалните идеи, тъй като били обсъждани една година.\r\nЗащо няма опция за райониране, попитаха недоволни собственици от Българската асоциация на заведенията. Иначе днес, в 15:00 часа, асоциацията внася в президентството искане за вето.   ", "date": "2019.06.27", "title": "Депутат от НФСБ обори твърдения на собственици на заведения за шума"}
{"url": "https://www.actualno.com/politics/veselin-mareshki-se-zapisal-na-kurs-po-ciganska-lubov-news_762910.html", "text": "    \"Хората не излязоха да гласуват заради отвращението от политическата система и неразбирането на евроизборите. На нас не ни достигнаха 30 000 гласа. Нашият анализ показа, че хората не искаха да ме изпратят в Брюксел и искаха да остана тук в България. За това не гласуваха за нас. Другото е, че не успяхме да купим достатъчно цигански гласове и да спечелим циганската любов. Сега съм се записал на курс по тази тема. Преподавател ми е Красимир Каракачанов.\" Това каза лидерът на партия \"Воля\" Веселин Марешки в интервю за bTV.      По думите му \" няма как да повлияят на живота на българите. Тук говорим за няколко милиона, а при изтребителите говорим за милиарди. Не знам колко надвзети субсидии трябва да върнем. Ние не чакаме на тази субсидия. Нашите дарения за болници и възрастни хора са по 300 000 лева на месец. Няма как да чакам на тази субсидия. За мен, за да функционира нормално една партия субсидията трябва да е минимум 300 000 лева на месец, а таванът трябва да е 500 000 лева.\"   Марешки коментира още, че \" е прав да чувства една несправедливост. Това рязко разграничаване от него е несправедливо. Г-н Цветанов се е доказал като много добър организатор. Чувал съм се с него. Нямам спомен да сме говорили по темата той да се присъедини към \"Воля\". Мисля да се кандидатирам за кмет на София. Ще бъде шоу. Чувам, че Мая Манолова, Слави Трифонов ще участват. Ще направя една добра кампания. Хората в \"Люлин\" ме разпознават много добре покрай бензиностанцииите.\" ", "date": "2019.06.27", "title": "Веселин Марешки се записал на курс по \"циганска любов\""}
{"url": "https://www.actualno.com/africa/desetki-zaginali-v-madagaskar-zaradi-nacionalen-praznik-news_762871.html", "text": "    Най-малко 15 души бяха стъпкани до смърт и още 75 ранени при сблъсъци на стадион \"Махамасина\" в мадагаскарската столица Антананариво по време на честването на Деня на независимостта, предаде БГНЕС.      Нещастието се е случило, докато тълпа е нахлула  на стадиона по време на честването на 59-годишнината от независимостта на страната и осигурените безплатни развлечения на стадиона, информираха местни медии.   През 2018 г. 37 души бяха ранени при струпване на тълпа на изхода на входа на същия стадион преди началото на футболен мач между Мадагаскар и Сенегал.\r\nОбщинският стадион \"Махамасина\" е с капацитет 22 000 души се намира в центъра на Антананариво. Той служи като място за различни спортни и културни събития.   ", "date": "2019.06.27", "title": "Десетки загинали в Мадагаскар - заради национален празник"}
{"url": "https://www.actualno.com/celebrate/sv-prepodobni-sampson-strannopriemec-news_681735.html", "text": "    Св. Сампсон Странноприемец - лекар, по произход римлянин, преподобен. Построил в Константинопол дом, в който приемал странници, бедни и болни, които лекувал чудесно. Излекувал и опасно заболелия император Юстиниан, който по негово искане построил голяма болница и страноприемница, които преподобният управлявал до дълбока старост. Чудесните изцеления продължили и след смъртта му през 550 година. На гроба му се стичали неизлечимо болни, които оздравявали чрез молитвите си към Бога и преподобния, помазвайки се с целебно миро, което изтичало от гроба на светеца. Затова лекарите в Константинопол го считат за свой покровите.           ", "date": "2019.06.27", "title": "Св. преподобни Сампсон Странноприемец"}
{"url": "https://www.actualno.com/america/rejimyt-na-maduro-tvyrdi-che-e-sprjal-nov-prevrat-celjasht-i-ubijstvoto-mu-news_762878.html", "text": "    За нов опит за преврат, в който е трябвало военни да убият венецуелския президент Николас Мадуро, съобщи режимът на самия Мадуро. Според информацията, превратът бил организиран от САЩ, Колумбия и Чили, но е осуетен, пише Агенция \"Фокус\", позовавайки се на AFP.      Според министъра на комуникациите на Венецуела Хорхе Родригес, в плана са били замесени както активни офицери от въоръжените сили на южноамериканската държава, така и такива в оставка. Заговорът е трябвало да бъде осъществен в неделя срещу понеделник тази седмица, а превратаджиите да поемат управлението. Имало и доказателства - записи на разговори. На мястото на Мадуро е трябвало да бъде издигнат Раул Бадуел - бивш министър на отбраната.   Министърът обвини колумбийският президент Иван Дуке, че \"замисля заговори и убийството на президента\", а освен това посочи чилийския държавен глава Себастиан Пинера и съветника по национална сигурност на Белия Дом Джон Болтън като основни фигури в заговора.\r\nСпоред информация на France24 са арестувани шестима души, участващи в заговора. Четирима са арестувани още в края на предната седмица, което опозиционният лидер Хуан Гуайдо, признат от 50 държави, за временен президент на Венецуела, обяви и добави, че няма причини за задържането им. Споменава се името на лейтенант Карлос Сааведра, който е племенник на генерала в оставка Рамон Сааведа. Той беше арестуван вчера (26 юни).  Друг основен враг на Мадуро е бившият ръководител на разузнаването на Венецуела - Кристофър Фигуера. Той е в САЩ, като от там отправи обвинения към Мадуро и семейството му, че перат пари и позволяват на да оперират във Венецуела - твърдение, което досега не е доказано.\r\nПрипомняме, че в началото на май тази година имаше във Венецуела, но той беше доста вял и се \"проведе\" предимно в Twitter, като само 30 военни подкрепиха Гуайдо, а в крайна сметка 17 души бяха арестувани по обвинения в опита за сваляне на режима на Мадуро. А сега Русия обяви, че изтегля от Венецуела \"военен персонал, занимаващ се с технически дейности\".    ", "date": "2019.06.27", "title": "Режимът на Мадуро твърди, че е спрял нов преврат, целящ и убийството му"}
{"url": "https://www.actualno.com/burgas/pokazvame-bylgarskata-slava-na-mejdunaroden-filmov-festival-v-burgas-news_762950.html", "text": "    Младите хора могат да научат повече за историята чрез изкуството. Това е една от причините Международният фестивал на документалния исторически филм да продължава своя живот. Той ще се проведе за втори път в Бургас в края на месец септември .      Създателите и организаторите на проявата обявиха своите намерения пред медиите. „В три последователни дни - 18, 19 и 20 септември, ще бъдат излъчени три български филма . Прожекциите ще бъдат предхождани от академични лекции на известни университетски преподаватели\" сподели проф. Петър Стоянович.\r\nТемата на фестивала тази година е \" Българска слава \" .\r\nОбщина Бургас също участва в организацията на събитието.  \"Бях изключително доволна след края на първото издание на фестивала през миналата година, защото той предизвика интереса на нашата публика. Сигурна съм, че второто издание ще бъде още по-хубаво, с нови заглавия в програмата\" заяви зам.-кметът Йорданка Ананиева.\r\nФестивалът има и състезателна програма , като всеки ден ще се прожектирани по два филма. Българските ленти са посветени на войните за национално обединение на нацията. Има и филми, които припомнят победи в спорта и върхове в областта на културата.\r\n\"В момента тече селекцията в конкурсната програма. Тази година тя ще бъде на още по-високо ниво. Водят се преговори с Вим Вендерс, Вернер Херцог, Емир Кустурица. Филмите в конкурсната програма ще бъдат 10 на брой. Стотици са заглавията, които селектираме и гледаме в момента\" добавя Димитър Стоянович.    Филмът \"Дворците на народа“ на продуцента Мартичка Божилова е първият, който ще се излъчи при откриването на фестивала. Домакини на форума ще бъдат Експоцентър \"Флора\" и КЦ \"Морско казино\". ", "date": "2019.06.27", "title": "Показваме \"Българската слава\" на международен филмов фестивал в Бургас"}
{"url": "https://www.actualno.com/sofia/kmeticata-na-slatina-ne-misli-che-sega-shte-proverjat-terasata-na-shefa-na-kpkonpi-i-shte-stane-drugo-news_762906.html", "text": "    Не мисля, че ще има промяна. Това, което са констатирали колегите ми през април, си остава същото. Ако има съборени постройки на терасата, тогава вече ще е ясно, че собственикът е осъзнал незаконността. Това заяви кметът на район \"Слатина\" Наталия Стоянова по казуса с прословутата тераса на председателя на Антикорупционната комисия (КПКОНПИ) Пламен Георгиев.      Стоянова уточни, че се надява новата проверка да стане до няколко дни, като днес (27 юни) ще се вземе решение за подробностите какво ще се прави. Основно би трябвало да се проверява по документи и на място, но от думите на кметицата тепърва ще се решава, защото може да се установи нещо друго .   Тълкувам като грешен прочит на закона и се надявам да не е друго, коментира пред bTV Стоянова действията на архитект Влади Калинов, който засега на Георгиев, но подаде оставка под натиска на столичната кметица Йорданка Фандъкова. Стоянова не предположи защо Калинов взе такова решение. Попитана дали случаят с Георгиев е \"допустим\", тя отвърна, че в закона има допустимост, но не и при сегашния казус – защото има допустима максимална височина, а тя е надвишена с 1 метър.\r\nНа въпрос оказван ли е натиск при проверката на терасата на Георгиев, районната кметица отрече: „Третираме го като обикновен случай”. Тя каза, че Георгиев е съдействал на проверяващите.   Аргументите на отишлия си Калинов \"Прекратихме административно-наказателното производство срещу председателя на Комисия за противодействие на корупцията и за отнемане на незаконно придобитото имущество Пламен Георгиев, чието има нашумя около скандала с апартаментите на властта \"Апартаментгейт\". Оказа се че районна администрация \"Слатина\" е издала два документа, които драматично си противоречат\". Това каза Калинов като оправдание да се опази терасата на Георгиев.   \"От районната администрация ни изпратиха констативния акт. Те бяха със становище, че там има незаконно строителство. Като такова бяха квалифицирали изграждането на скатен покрив над колонада, която е изградена върху терасата, за която се оказа, че има строителни книжа\", изясни ситуацията Калинов и добави, че другият документ, който районната администрация е издала, е за въвеждане на сградата в експлоатация . По думите на архитекта ако е имало нарушение, то от район \"Слатина\" е трябвало тогава да реагира, а не сега, защото по безспорен начин е установено, че след този документ строителство в тази сграда не е извършвано. \"Тази тераса и навесите по нея са изградени преди сградата да бъде пусната в експлоатация\", уточни Калинов. Според него, при обжалване на акт за събаряне, Георгиев ще спечели в съда, защото първо администрацията е позволила влизане на сградата в експлоатация с пристройките на Георгиев (по това време собственикът на жилището е друг, председателят на КПКОНПИ го е купил по-късно), а сега се сеща, че това е незаконно.     ", "date": "2019.06.27", "title": "Кметицата на \"Слатина\" не мисли, че сега ще проверят терасата на шефа на КПКОНПИ и ще стане друго"}
{"url": "https://www.actualno.com/sofia/v-jk-sveta-troica-se-nalaga-spirane-na-vodopodavaneto-news_762862.html", "text": "    На 27 юни 2019 г. (четвъртък), във връзка с подмяна на уличен водопровод и спирателен кран на ул. „Крушево“ жк. „Света Троица“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:      ул. „Илия Кушев“ от ул. „Дебелец“ до ул. „Чавдарица“\r\nул. „Крушево“ от ул. „Чавдарица“ до ул. „Иван Хаджиенев“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Крушево“ до бл. 117.  Във връзка с реконструкция на уличен водопровод на ул. „Жабокрек“ жк. „Лев Толстой“, се налага спиране на водоподаването от 09:00 до 19:00 часа на клиентите на „Софийска вода”, живеещи в района на:\r\nул. „Будинци“, ул. „Жабокрек“, бл. 64, бл. 68   При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Жабокрек“ ъгъла с ул. „Будинци“.    Във връзка с подмяна на сградно водопроводно отклонение на ул. 40 кв. „Враждебна“, се налага спиране на водоподаването от 09:30 до 17:00 часа на клиентите на „Софийска вода”, живеещи в района на:\r\nул. 40  от ул. 8 до ул. 59\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 40 №15.\r\nВъв връзка с изграждане на уличен водопровод на ул. „Здравец“ вилна зона „Банкя“ гр. Банкя, се налага спиране на водоподаването от 09:00 до 21:00 часа на клиентите на „Софийска вода”, живеещи в района на:   ул. „Вихрен“   ул. „Здравец“ от ул. „Свобода“ до ул. „Вихрен“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Здравец“ ъгъла с ул. „Вихрен“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.\r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx ", "date": "2019.06.27", "title": "В ж.к. \"Света Троица“ се налага спиране на водоподаването "}
{"url": "https://www.actualno.com/sofia/sos-sprja-stroej-v-mladost-1-fandykova-iska-konkretni-predlojenija-kak-da-se-spre-prezastrojavaneto-news_762952.html", "text": "    Столичният общински съвет (СОС) отмени решение 886, с което беше одобрен план да се построи 12-етажен хотел и жилищна сграда при блок 73 в квартал \"Младост 1\" в София.      Решението беше взето заради доклад на столичната кметица Йорданка Фандъкова. Тя обаче обяви, че такива случаи са частни и трябва да се решават казус по казус, а не както поиска независимият общински съветник Войслав Тодоров, който наблегна на следното - че според него няма единна политика за застрояването на София. Фандъкова обаче поиска конкретни предложения и конкретна визия, защото и тя живеела в презастроен квартал, но призова критикуващите да кажат \"как\".   Срещу решението да бъде одобрен планът , последният от които се проведе предната седмица. ", "date": "2019.06.27", "title": "СОС спря строеж в \"Младост 1\", Фандъкова иска конкретни предложения как да се спре презастрояването"}
{"url": "https://www.actualno.com/health/8-plodove-koito-da-jadete-ako-ne-piete-dostatychno-voda-news_762565.html", "text": "    Доста хора не успяват да изпият 8 чаши вода на ден. Пиенето на голямо количество вода обаче е наистина много полезно за организма. Ако и Вие сте от тези хора и просто не можете да погълнете цялото това количество, не се притеснявайте.      Точно поради тази причина ние подбрахме няколко храни, които отлично ще хирдатират организма Ви, когато нямате желание да пиете вода. Има плодове и зеленчуци, които могат да наситят тялото Ви с огромно количество вода просто защото те самите са съставени главно от вода.   Ето защо, ако искате да останете хидратирани, особено през лятото, убедете се, че в хладилника Ви има достатъчно количество: Зеленчуци, които съдържат наистина много голямо количество вода. 94% от един домат е именно вода. Те са чудесен антиоксидант, който съдържа много полезни вещества. Успешно можете да замените водата с доматите. Можете да ги използвате, за да хидратирате тялото си по всяко време на деня.   Това е храна, която съдържа около 70% течност и е полезна за цялостното здраве на организма. Авокадото съдържа ликопен и бета-каротин, от които не бива да лишавате организма си. Те въздействат върху цялостното Ви здраве и е добре да не лишавате организма си от тях. Тя съдържа 92% вода и 8% естествена захар. Може би дори не сте предполагали колко много полезни вещества се съдържат в динята- натрий, калий, магнезий, витамин С, бета-каротин и ликопен. Този прекрасен и много свеж летен плод, може да предпази тялото Ви от вредното въздействие на ултравиолетовите лъчи и да го хидратира много успешно.    Те са един наистина много полезен зеленчук, богат на течности. Тиквичките също така подобряват храносмилането. Ако искате да хидратирате тялото си с тяхна помощ, консумирайте ги сурови под формата на салата или така актуалните спагети от тиквички.     Пъпешът е един много нискокалоричен плод (29 калории за 100 грама), който съдържа около 89% вода и може да бъде перфектното допълнение към диетата Ви. Пъпешът има свойството да подобрява метаболизма и да нормализира нивата на кръвната захар. Също така той ще Ви зареди с много енергия. Перфектният летен плод с множество ползи за организма. Плод, който е изключително подходящ за диети, защото има свойството да пречиства организма от токсините. Това е така заради съдържанието на специални вещества, наречени фитонутриенти. Съдържанието на вода в грейпфрута е 90%. Също така той е много нискокалоричен. В един средно голям грейпфрут има само 30 калории. Предполагаме се досетихте за този хидратиращ и богат да вода зеленчук. Той съдържа около 96% вода и е перфектен източник на натрий, магнезий, калий, калций. Сокът от краставица има свойството да хидратира перфектно тялото Ви. Също така краставицата помага срещу множество заболявания и проблеми.    Богати на витамини, антиоксиданти и фибри, малините са вкусни плодове с много ползи за здравето. Те имат висока концентрация на елагинова киселина, фенолно съединение, което спомага за намаляване на риска от рак. Малините съдържат забележителни количества полифенолни антиоксиданти като антоцианини, които са свързани с оптимално здраве. Всъщност антоцианините осигуряват на плодовете си богат цвят, който е свързан с безбройни ползи за здравето. Една от тях е способността им да хидратират тялото, свързана с факта, че съдържат 85% вода. ", "date": "2019.06.27", "title": "8 плодове, които да ядете, ако не пиете достатъчно вода"}
{"url": "https://www.actualno.com/asia/izrigna-vulkan-v-papua-nova-gvineja-hiljadi-bjagat-ot-domovete-si-news_762921.html", "text": "    Вулканът в Папуа-Нова Гвинея изригна, покривайки цял град с пепел и принуждавайки около 5 000 души да напуснат домовете си, съобщиха официални представители за AFP, цитирана от БГНЕС.      Улавун - един от най-опасните вулкани в света - започна да изхвърля лава и пепел във въздуха в сряда. Жителите се събраха в църковната зала, за да се качат на камиони и автобуси с чували, пълни с вещи.   В близката провинциална столица Кимбе сивата пепел, изстреляна на повече от 13 километра във въздуха, превърна деня в нощ и покри коли и домове.\r\nНа хората, все още в близост до вулкана, се препоръчва да вземат предпазни мерки, за да избегнат праха, който може да причини дихателни заболявания, раздразнение на очите и кожни проблеми.    \"Части от изригващия кратер се срутиха, бълвайки лава и пепел, стичащи се по склона\", съобщи главният геодезически наблюдател на вулканоложката обсерватория „Рабаул“ Стив Сондърс.\r\nПървоначалните доклади на провинциалната Момисия за бедствия показват, че потоците от лава са пресекли главния крайбрежен път.         Вулканът, разположен на отдалечения архипелаг Бисмарк, е посочен като един от 16-те „десетилетни вулкани”, които са подложени на изследвания, тъй като те представляват значителен риск от големи, опасни изригвания.\r\n\"Наблюдаваме с различни съоръжения от обсерваторията и имаме достъп до сателитни данни,\" каза Сондърс.\"Въпреки това, поради продължаващото изригване и потенциала за неочакван възход, се препоръчва предупреждението да бъде повишено до Етап 2,\" каза той.\r\nНационалната авиокомпания отмени всички полети на летище “Хоскинс“ в Кимбе за неопределен период от време, а Консултативният център за вулканична пепел „Дарвин“ издаде код „червено“ за предупреждение към международните авиокомпании.\r\nХиляди хора живеят в подножието на Улавун, въпреки че е един от най-активните вулкани в страната.       ", "date": "2019.06.27", "title": "Изригна вулкан в Папуа Нова Гвинея, хиляди бягат от домовете си"}
{"url": "https://www.actualno.com/scene/svetovna-premiera-na-spektakyla-caged-v-plovdiv-news_763016.html", "text": "    CAGED e мултидисциплинарна международна колаборация, в която се сливат съвременен танц, музика и куклен театър. Хореограф на спектакъла е Пансън Ким (Корея), а в проекта  взимат участие българските артисти Павел Терзийски (музикално изпълнение), Стефан Димитров и Полина Христова (кукловоди), Никола Тороманов (сценография), Мариета Голомехова (кукли и маски) и Емилиян Гацов (звуков дизайн). В спектакъла ще видим танцьорите от Корея - Бонг Су Ким, Йонгджун Шин и Джийон Янг, а светлинният дизайн е в ръцете на Каролин Вандам от Франция.      Спектакълът е копродуциран от Фондация “ЕДНО за Култура и Изкуства” и ще бъде представен за първи път на 7 септември в  Дом на културата „Борис Христов“ от 19:30 ч.     CAGED е първата продукция на GAYA DANCE COMPANY, основана в Пловдив тази година. Спектакълът е преживяване, в което границите на отделните жанрове на изпълнителските изкуства са размити.\r\nCAGED отваря смело вратата към света на страха, в който живеем. Страхът, който поразява умовете ни, който ни пречи да бъдем свободни и щастливи. Спектакълът ни напомня, че умовете ни имат силата да превръщат мислите в реалност. Докато живеем в страхове, забравяме, че това е състояние, което може да бъде победено. Не осъзнаваме, че те са единствената преграда между нас и щастието.  CAGED не предлага рецепта за борба със страховете. Точно обратното. CAGED ги изважда ги на светло, за да може да ни срещне очи в очи с това, което ни плаши. Спектакълът, обаче, показва, че невидимите стени, които издигаме между себе си и щастието, могат да бъдат разрушени единствено от нас самите. За Пансън Ким (Корея):    Пансън Ким  се занимава със съвременен танц от дете, а на 18-годишна възраст  постъпва като студент по Изящни изкуства в Националния университет по изкуства в Корея (K-Arts) в Сеул, Южна Корея. Работил е с Жан-Клод Галота, Изток Ковач, Исмаел Иво, Laboratory Dance Project, Мина Ю, Еманюел Гат и Амала Диано. От 2010-а година създава редица съвременни танцови спектакли с международно участие и признание. Ким е изкушен от съкровените емоции, тънките струни на душевността и обмяната на енергии между хората, а център на работата му са мултидисциплинарни колаборации с международни творци от различни сфери. За световната премиера в Пловдив пристигат над 25 директори на театри и фестивали от Европа, Латинска Америка и Азия.\r\nПроектът е продукция на Фондация “ЕДНО за Култура и Изкуства” и се случва в партньорство с Община Пловдив, Media Networks и Европейски Пътища CAGED - световна премиера     7 септември 2019 - 19:30 ч.    Дом на културата „Борис Христов“, Пловдив  Билети ще намерите онлайн в мрежата на  Събитието следете За повече информация следете и във Facebook. ", "date": "2019.06.27", "title": "Световна премиера на спектакъла CAGED в Пловдив"}
{"url": "https://www.actualno.com/europe/jena-e-zaginala-sled-srutvaneto-na-sgrada-vyv-viena-news_762967.html", "text": "    Тялото на жената е открито през нощта, а под развалините има блокиран още един човек, който не дава признаци на живот. Това стана ясно след като на 26 юни две многоетажни сгради във Виена се след експлозия, причинена от изтичане на газ. На лице подозрения и за най-малко още една жертва, съобщава австрийският национален ежедневник Die Presse.      Според говорителя на противопожарните служби Кристиан Фейлер, на място продължава работата на спасителите. Привлечени са и специално обучени кучета. В рамките на нощта на терен са били задействани около 100 пожарникари, като в сутрешните часове на деня броят им е бил намален на 35. Продължава отронването на части от двете сгради, предаде агенция Фокус.   При инцидента са пострадали 14 души, двама от които са с тежки наранявания. 35-годишен мъж е с множество счупвания, разкъсвания и вътрешни наранявания, след като е бил ударен от отломки от рухващото здание. Медиците все пак увериха, че състоянието му е стабилно и няма опасност за живота му. Вторият сериозно ранен мъж е 54-годишен мъж, който е бил ударен от счупено стъкло. Останалите 12 пострадали са с леки наранявания и след необходимите прегледи са изпратени по домовете им.\r\nВ непосредствена близост до мястото на произшествието има основно и средно училище. В тях са били евакуирани местни жители и близки на живущите в двете сгради.   ", "date": "2019.06.27", "title": "Жена е загинала след срутването на сграда във Виена"}
{"url": "https://www.actualno.com/crime/otkriha-tjaloto-na-udaveno-momche-v-rajona-na-rumynski-grad-news_763025.html", "text": "    Районната прокуратура в Силистраще разпита майката на . Тялото му е било намерено в района на румънския град Владени, на около 10 км от мястото, където детето скочи да плува на 18 юни тази година.      Информацията за намереното тяло на 16-годишния ученик е подадена от съвместния контактен център по полицейско и митническо сътрудничество между България и Румъния, базиран в Гюргево. Майката на детето е била поканена да разпознае тялото на сина си, съобщиха от Апелативна прокуратура – Варна.   Както информира пресслужбата на Апелативната прокуратура във Варна, на 18 юни около 20,05 часа е получен сигнал на спешния телефон 112 за момче, което скочило в река Дунав и било повлечено от течението. За инцидента сигнализирали приятели на 16-годишния ученик Боян В. и жена от намиращо се наблизо заведение, която станала неволен свидетел.\r\nРайонната прокуратура в Силистра образува тогава досъдебно производство по член 127, ал. 2 от НК за евентуално склоняване на момчето към самоубийство. Разпитани вече са тримата приятели на Боян, които са били с него във фаталната вечер.  Предния ден момчето показало на майка си клип как скача в река Дунав. На 18 юни той завел приятелите си на реката, за да им покаже уменията си, но течението го повлякло. Притеклият се на помощ 23-годишен младеж от компанията на ученика скочил да му помогне, но като не успял да се добере до Боян, се върнал на брега. ", "date": "2019.06.27", "title": "Откриха тялото на удавено момче в района на румънски град"}
{"url": "https://www.actualno.com/society/kmetyt-na-asenovgrad-obshtinite-se-prioritizirat-po-ne-tolkova-jasni-kriterii-ot-komisijata-po-bedstvija-news_762888.html", "text": "    \"За да не чакаме Междуведомствената комисия по възстановяване и подпомагане, защото ние сме една от многото чакащи и странно защо държавата не обръща особено внимание на всички общини , на този етап ще разчитаме на собствени сили.\" С тези думи кметът на Асеновград доктор Емил Караиванов се обърна към общинските съветници от трибуната на местния парламент в града по повод темата за извършване на спешни ремонти на засегнатите от поройните дъждове улици.       За да бъде осъществено ремонтирането се наложи да бъдат отделени около 200 000 лева от бюджета на града за 2019 г. \"Ако след известен период Междуведомствената комисия по възстановяване и подпомагане реши, че в Асеновград трябва да бъде овъзмездено по някакъв начин и възстанови средствата, то тези пари ще бъдат върнати към бюджета \", категоричен е градоначалникът.   По-късно пред Караиванов коментира и изказването си, че държавата не обръща внимание на всички общини. \" Думите са извадени от контекста . В Междуведомствената комисия по възстановяване и подпомагане има натрупани множество искания, които надхвърлят многократно бюджета й. При проведеното единствено заседание до момента през тази година са удовлетворени само част от исканията на общините\", обясни кметът на Асеновград.\r\nТой допълни, че е имал предвид, че държавата няма как да обърне внимание на абсолютно всички бедстващи общини и вероятно намира някаква система на приоритизиране до изчерпване на наличния ресурс. Засега не е ясно кога ще е следващото й заседание. Комисията заседава три, четири пъти годишно. През 2019 г. е проведено едно заседание, а за цялата минала година - две. \" Така общините се приоритизират по не толкова ясни критерии . Възможно е да се преценява това, колко е тежко бедствието в съответния район\", обобщи в заключение Емил Караиванов, като припомни и за ситуацията със свлачището под НПК Асенова крепост. За укрепване и възстановяване на свлечения участък общината чака финансиране от държавата вече почти година.   ", "date": "2019.06.27", "title": "Кметът на Асеновград: Общините се приоритизират по не толкова ясни критерии от комисията по бедствия"}
{"url": "https://www.actualno.com/showbusiness/naum-shopov-shte-stava-tatko-video-news_762955.html", "text": "    Актьорът Наум Шопов и неговата любима Теа Минкова очакват бебе. Това обявиха самите те с една и съща снимка в официалните си профили в социалните мрежи Instagram и Facebook.       , написа Шопов към снимка, на която е с Тея и държат първата снимка на бебето си, направена от видеозон.\r\nТе заснеха и специално видео, докато са на почивка на гръцкия остров Тасос. В него можете да научите в кой месец е Теа и дали знаят пола на бебето.    ", "date": "2019.06.27", "title": "Наум Шопов ще става татко (ВИДЕО)"}
{"url": "https://www.actualno.com/plovdiv/chetvyrto-mirizlivo-ljato-nastypva-za-selo-trud-moljat-otchajano-evropa-za-pomosht-news_762937.html", "text": "    Първото масово недоволство срещу последиците от новопостроената близо до селото биоцентрала беше на предиобед. Хората тогава не бяха много организирани, но от фекалните миризми , настанени трайно във въздуха, от отпадъците, изпадащи от камионите, превозващи оборския тор, от вибрациите.      Биоцентралата всъщност се намира най-близо до селските гробища и най- най- първите версии за миризмите ги приписваха на недобре погребани и разлагащи се трупове. Толкова злокобно звучеше всичко, а около централата се търкаляха мъртви птици. Сигналът беше много впечатляващ, само че същият ден следобед се запалиха и и в новинарския поток Труд просто потъна. В следващите месеци и години настъпи една динамика, наглед движение по вертикала, , които неминуемо завършваха с уверението, че на хората само така им се струва .   Село Труд е само на 5 км от Пловдив , на пътя за Карлово. Tо е голямо активно село, в което живеят и доста пловдивчани, избрали чистия въздух вместо жегите и праха на големия град. Възникна сдружение \"Бъдеще за село Труд\", то организира жителите на селото, а в подкрепа се обявиха и местните управници - кметът на селото и на общината.    Няколко пъти на оживения път до Карлово, няколко пъти правиха големи събрания, митинги, тук идва омбудсманът, кой ли не. РИОСВ-Пловдив проверяваше и проверяваше и все нищо не откриваше . А миризмите започнаха да се контролират- вместо през деня, настъпваха в малките часове на нощта. Старите камиони бяха сменени с цистерни, от които уж вече не падаше нищо, затова пък обещаният от инвеститорите път до биоцентралата така и не беше построен и цистерните продължиха да преминават през селото- край училището, къщите, детската градина. Селото е голямо, ако в по-близкия до биоцентралата край имаше миризми и вибрации, то в другия пък от движението стана прашно . Местните лекари съобщиха, че се влошава състоянието на хронично болните от белодробни болести. Малките деца през лятото отказваха да се хранят навън. РИОСВ продължи да демонстрира дейност, да следи въздуха, да прави проверки и... да твърди, че нищо няма . Обаче работата малко прилича като да събираш круши с ябълки, защото няма апарат за измерване на миризми . Така че положението увисна в твърденията между двете страни- може и двете да са прави. Това, за което РИОСВ изследва, да го няма, а миризмите да си ги има. А що се отнася до качество на живот, да дишаш фекални миризми не е приятно. Никак даже. Но и хората не се отказаха. Подобни биоцентрали има и другаде в страната. Към недоволните от село Труд се присъединиха недоволни по същия повод от Нова Загора и Царевец . Подобни проблеми има и във Врачанско. Всъщност кучето е заровено в една малка поправка, направена във времето в нормативната база на централите, преработващи животински отпадъци . Отварят им вратата за течни отпадъци, от които вече идва големият проблем.   Три години след първия протест, опитали всевъзможни български инстанции и отговорни лица, недоволните от село Труд, Нова Загора и Царевец, се обръщат вече директно с писмо до Европейската комисия и Европарламента , изпращайки едновременно с това писмото си и до министър-председателя и омбудсмана на републиката. В писмото се казва, че вече има пробив - влязло в сила прокурорско постановление спрямо директора на БАБХ-Враца, което постановява и спиране дейността на тамошната биоцентрала, уволнение на директора на РИОСВ Враца. А в село Труд? \"В пловдивското село Труд, област Пловдив, община Марица, сме свидетели на безсрочни предписания на РИОСВ и видимо добра комуникация между проверяващи и оператор на производството - за сметка на потърпевшите данъкоплатци\", се казва в писмото. Докато всеки протокол от така наречените „проверки“ на местната Еко инспекция завършват с „РИОСВ – Пловдив ще продължи ефективния контрол в обекта“ и след двуцифрения брой проверки, които обикновено констатират, че всичко е „в норма“, независима лаборатория SGS (при планувана проверка  в хода на последното дело срещу поредното инвестиционно намерение на Централата в Труд), установява надвишавания на отровен газ в пъти над норма. Последици за нарушителите нямаше!\r\nТакива нямаше и след протоколираните с полицейска акция на няколко пъти, констатирани нарушения за разлив в зимния забранен за торене период ( ), в компетенцията на БАБХ и Отдел Екология на община Марица. Относно твърдението, че операторът има собствена система за мониторинг и полага усилия да не вреди на околната среда сме категорични, че това не е така. На база изпратените документи с всички пропуски и несъответствия на пуснатите НЕРЕДОВНО в експлоатация инсталации за производство на електроенергия от биомаса, комисията по петиции в Европейския парламент oтправи питане към Европейската комисия за провеждане на ПРЕДВАРИТЕЛНО РАЗСЛЕДВАНЕ . Казусът стигна и до комисията по околна среда, обществено здраве и безопасност на храните в Европейския парламент. Вярваме, че от тук насетне започва кошмарът за всички от РИОСВ, РЗИ, БАБХ, МОСВ, община и други компетентни.\" В писмото се изброяват и конкретни разминавания при явни нарушения от страна на биоцентралата, а недоволството на хората продължава. Да видим дали Европа ще обърне достатъчно внимание. Нищо чудно пловдивското село и още няколко малки населени места като Нова Загора и Царевец да влязат в дневния ред на новата Европейска комисия и новия Европарламент. На това се надяват жителите им, а недоверието им към българските институции вече е безкрайно . ", "date": "2019.06.27", "title": "Четвърто миризливо лято настъпва за село Труд, молят отчаяно Европа за помощ"}
{"url": "https://www.actualno.com/actualno/ol-inkluziv-ol-inkluziv-news_763038.html", "text": "    Битката на кабинета да забрани палатки, хипари, клошари, растафари, крави и други животни, които много мърсят Черноморието и нахално са се установили на онези 0,0005 % незастроени площи, може да бъде доведена до край. Имаме справедлива идея - да се приключи с тази дандания, всяка година едно и също, голям зор вече за едни пет останали дюни, половин Иракли, едно Карадере и едно плажче, дето няма да ви го кажем, манафи. Нека вдигнем един хотел, един голям инфраструктурен, туристически, международен, трансбалкански, трансевропейски и трансисторически проект.      Нека той изгрява като арка, започва от Шабла и стига до Резово. В строежа му да бъдат всички мутри с изпрани пари, неизпрани пари, полузатворници, пишман министри, вицепремиери, собственици на телевизии, вестници, лафки и Владо Каролев. До него ще се стига с кола, самолет, хеликоптер, парашут, изстрелване от дулото на топ, но никога на стоп или колело. Може да се казва Ол Инклузив \"Ол Инклузив\". Да не се объркаш. \r\nОл Инклузив \"Ол инклузив\" ще съдържа стаи за 2 милиона ВИП гости, огромни софри, бездънни басейни, грамадни асанасьори, стотици барченца, весели пързалки и пържени картофи, които ще се подават от дупките на радиото в асансьора и ще ги хапваш, докато слизаш от 25-тия до четвъртия етаж, който се намира под фитнеса, над сауната, вляво от пиано бара, близо до дискотеката и по диагонал на масажите. В Ол Инклузив \"Ол Инклузив\" ще работят стотици хиляди българя, готови да разменят по 18 часа от ежедневието за 600 лева на месец, които вземаш всеки месец без август и септември, понеже тогава нещо се обърква и собствениците правилно решиха, че и без това си бил на море и това е достатъчно за твоята шавлива в искането на бакшиши работна ръка. В този хотел от целия свят ще идват наднормени майки с наднормени бащи и наднормени деца, и няма да имаш нужда от плажно масло, заради естественото омазняване, което шведската маса носи на ценителите на обилното хранене и благословените четири сгъвки между вълните дебеличко от гърдите до пъпа, която щом станеш оставят четири червени резки, които са супер. Хапнал си пълнена пуйка с пълнено пиле с пълнено яре с пълнени чушки с топено синьо фета сирене бри моцарела.\r\nВ Ол Инклузив \"Ол Инклузив\" българският ще е забранен със закон от конституцията и ще се говори тайно и с шушукане от персонала, който само между 4.15 до 4.30 сутринта, когато всички спят, ще разменя реплики на този прокълнат и пазарно неприложим език. Ще звучи винаги една музика, която си чувал през целия си живот, но не знаеш коя е. Нейната цел е да създаде подсъзнателни фонови усещания за радост, които те карат да изпиташ подсъзнателни фонови усещания за радост. Тя задължително има мек и плътен бас, също като твоето меко и плътно тяло, което вече свързва две хавлии в една, за да се събере на плажа.  Плажът на Ол Инклузив \"Ол Инклузив\" ще бъде непрекъснат и на всеки 10 квадратни метра ще има бар, на всеки 20 спасител, на всеки 30 табела за цената на шезлонга и цената на чадъра и цената на слънцето и цената на въздуха и цената на морето. Ще имаш няколко варианта - или да плащаш кеш всеки път, или да си нанижеш лентички на китката, на лакътя, през коляното, около врата и кръста, като всяка ще ти дава достъп до различни хубави неща, които да олекотяват, омекотяват, остойностяват престоя ти. В хотела ще има специални говорители, на които ще отеква гласа на госпожа Ангелкова, която на всеки кръгъл час ще отмерва приходите от туризма, по-големия брой руснаци, по-големия брой англичани, по-големия брой скандинавци, по-големия брой по-голям брой, докато стане онова безспорно и красиво и министерско число, което да спира дъха ти и способността ти да възприемаш статистика. \r\nВ Ол инклузив \"Ол инклузив\" има различни забавления. Най-популярното е да се водят с белезници хипари, които да се разпъват на кръст пред басейна, до който има тренировки по салса, бачата, ламбада и Енрике Иглесиас. Хипарите ще висят с надолу главата, за да може от джоба им да изпадне опаковка от вафла и бъде доказано как замърсят всичко наоколо и не си чистят боклука. С тях ще могат да си играят децата на средноевропейската класа и да ги заравят на плажа, докато не им остане само главата навън и за забавление бъдат принудени да изпеят нещо на \"Бийтълс\", \"Пятница\" или недай боже Митко Таралежков. Накрая те ще получат примамливо предложение - да работят един месец оковани с вериги в хотела, с който да спестят пари за един ден в него, за да се научат на двете неща, които така не владеят - на труд и почивка. После ще ги пуснем на пет километра в морето, но не без надзор: могат да се държат за китарата и да плуват уловени във веселия й гриф, възпявайки най-красивата песен: за хотел \"Калифорния\" и неговия знаменит черноморски заместник - such a lovely place.       ", "date": "2019.06.27", "title": "Ол инклузив \"Ол инклузив\" "}
{"url": "https://www.actualno.com/books/izleze-ot-pechat-novata-kniga-na-georgi-borisov-i-zamirisva-na-more-news_763046.html", "text": "    Излезе от печат новата книга на Георги Борисов \"И замирисва на море\". Освен оригиналните текстове на стихотворенията, по които композиторът Стефан Димитров създаде през последните десетилетия знаменити български песни, книгата съдържа и част от творбите на Георги Борисов, които критиците наричат „класически“. Но не само защото от първия до последния ред на поетичното си творчество авторът остава верен на класическия стих и орфическото песенно начало, а заради това, че стиховете му не се подчиняват на времето. По този повод Васил Балев, редакторът на книгата, пределно строг в подбора си, пише: „Не мога да се сетя за друг поет в съвременната българска литература, който да притежава толкова белези за несъвременност. И най-парадоксалното е, че именно това прави Георги Борисов настоящ, категоричен и характерен. Някак – извънвремеви. Изумлението от близостта на словото при него е така голямо, че самите думи започват да звучат като манифест на самите себе си. В сюжетната нишка потръпва митът. Точно преброените срички на неговата стихийност говорят за безкомпромисен перфекционизъм. Той просто така се е родил – ако не пише по своя си начин, светът му ще потъне в мрак. Само в един негов текст са наблъскани толкова смисъл и звук, колкото други автори не успяват да кондензират в цяла стихосбирка.“      Не по-малко взискателен от редактора към съдържанието и композицията на новата си книга е и самият автор. На въпроса защо не е включил в нея някои от програмните си „морски“ стихотворения или повече от непубликуваните си досега, той отговаря: „Защото освен голямо – както Чехов определя морето – то е дълбоко и солено. И мирише на всеки от нас“.\r\nГеорги Борисов е роден на 17 юли 1950 г. в София. Завършва Френската езикова гимназия в родния си град и Литературния институт \"М. Горки\" в Москва (1974). През 1974 – 1976 г. отбива редовната си военна служба, от която се уволнява като младши лейтенант от запаса. Работил е като редактор във вестник \"Литературен фронт\" (1976 – 1981), завeждащ отдел \"Документална и художествена литература\" в \"Профиздат\" (1986 – 1989), продуцент на направление \"Литература и публицистика\" в БНТ (1992 - 1993). От създаването на сп. \"Факел\" (1981) е негов заместник-главен редактор, а от 1990 г. – главен редактор. Основател и директор на издателствата \"Факел\" (1991 – 1995) и \"Факел експрес\" (1995). Под неговото съставителство и редакция от 2005 г. започва да излиза библиотечната поредица на изд. \"Факел експрес\" и \"Жанет 45\" \"Нова проза\", в която са включени българските преводи на съвременни руски автори, сред които Василий Гросман, Василий Аксьонов, Сергей Довлатов, Владимир Войнович, Юз Алешковски, Юрий Мамлеев, Виктор Ерофеев, Евгений Попов, Анатолий Корольов, Саша Соколов, Едуард Лимонов, Людмила Улицкая, Михаил Шишкин.\r\nОт 2003 г. до до 2007 г. е председател на журито за наградата \"Хеликон\" за нова българска художествена проза.  От 2009 до 2016 г. е главен драматург на Народния театър \"Иван Вазов\".\r\nОт 2010 до 2015 г. е член на журито за общонационалната литературна награда \"Милош Зяпков\".        \"По пладне някъде в началото\" (1977)\r\n\"Оставете човека\" (1981)\r\n\"Врати\" (1986)\r\n\"Пришълец\" (1992)   \"Живият бог\" (1997)   \"Картаген\" (2000)\r\n\"Точно в три\" (2008)\r\n\"Какво ми каза свободата / Что мне сказала свобода\", стихотворения и преводи на български и руски език (2012, Москва, \"Центр книги Рудомино\")\r\n\"Нищо\" (2015)   \"И замирисва на море\" (2019)\r\nИма множество публикации документална и художествена проза, сред които \"Хиатус\" (2007) в съавторство с Анатолий Корольов (сп. \"Иностранная литература\", кн. 8, 2008), публицистични и критически статии, есета, литературни анкети и разговори (Б. Окуджава, Ю. Нагибин, Д. Пригов, А. Кучаев, М. Розанова, Вл. Буковски, Е. Евтушенко, Юз Алешковски, Вл. Шаров, Виктор Ерофеев, Е. Попов, А. Корольов, М. Шишкин, С. Гандлевски, Ал. Кабаков, А. Цветков, Св. Василева, П. Ореховски, З. Прилепин, В. Суворов, О. Гордиевски, Анабел Маркова, Робърт Конкуест, Ю. Андрухович, Грегоар Делакур, Ясмина Реза, Ненад Величкович, Йордан Радичков, Миряна Башева, Никола Радев, Алек Попов, Христо Бойчев, Елена Алексиева, Владислав Тодоров, Снежана Иванова и др.). Превежда руски, френски и английски поети (Ал. Пушкин, Ал. Блок, В. Хлебников, Д. Хармс, К. Симонов, М. Светлов, А. Вознесенски, Е. Евтушенко, Ю. Кузнецов, Й. Бродски, Ю. Алешковски, Г. Аполинер, Р. Флинт, Дж. Балабан). Негови стихове са включвани в различни представителни антологии на българската поезия в САЩ, Великобритания, Франция, Германия, Русия, Турция, Чехия и др., превеждан е на почти всички европейски езици.\r\nУчастник в редица международни литературни срещи и фестивали, сред които \"Интерлит’ 82\" (Кьолн, Германия), общоевропейската писателска среща \"Литературен експрес 2000\", Международната среща на европейските писатели в Ереван (2001), Международните поетични празници в Струга (Македония, 2003), Дунавската конференция за изкуство и култура в Белград (2003), Международните поетични празници \"Златен ключ“ в Смедерево, Сърбия (2004), Международната писателска среща в Белград (2004), Четвъртата международна среща за превод, издаване и поставяне на пиеси (Вилньов Ле-з-Авиньон, Франция, 2006), Дните на българската култура \"Балканска пролет\" в Нормандия (2006), Първия международен фестивал на книгата на открито в Москва (2006), Третият международен руско-грузински поетически фестивал \"В търсене на Златното руно\" (2009), Дни на духовната култура на България в Москва и Санкт Петербург (2102) и др. През 2009 г. е сред почетните гости на Московския панаир на книгата, а през 2019 г. – на Салона на книгата в Париж.\r\nНосител е на множество награди, сред които наградата \"Владимир Башев\" за най-добра първа стихосбирка (1977), голямата награда за поезия на в. \"Труд\" \"Златният ланец\" (1999), Националната награда \"Иван Николов\" за най-добра поетична книга (2001), Славейковата награда за лирично стихотворение (2007) и др. През 2009 г. става първият носител на националната награда \"Милош Зяпков\" за най-добра книга. През 2008 г. Федералната агенция по печата и масовите комуникации на Русия го удостоява с юбилейния медал \"Петър I\", а през 2013 г. получава наградата на Министерството на културата \"Златен век\". Лауреат е на международната награда \"Русская премия\" за \"принос в съхраняването и развитието на традициите на руската култура извън пределите на Руската федерация\" (2015). ", "date": "2019.06.27", "title": "Излезе от печат новата книга на Георги Борисов \"И замирисва на море\""}
{"url": "https://www.actualno.com/interview/maja-manolova-pred-actualnocom-ananiev-izlyga-medicinskite-sestri-news_763028.html", "text": "     . Така омбудсманът Мая Манолова коментира пред недоволството сред , което продължава, въпреки преговорите със Здравното министерство.      \"Фактите са такива, той ( ) обеща и това е публично отразено във всички медии. В резултат на методиката, която той така и не показа, от първи юни ще бъдат променени заплатите на медицинските специалисти\", отбеляза Манолова. Тя припомни думите на Кирил Ананиев, че  , категорична бе Мая Манолова. Тя е убедена, че се изливат някакви виртуални милиони, които не достигат до хората. По думите ѝ освен да се обещава, трябва да се покаже и това как ще стане.   По темата с , омбудсманът бе категорична, че дебатът е закъснял и нейната позиция е ясна още от самото начало - 1 лев партийна субсидия, за която са гласували хората по време на референдума, иницииран от \"Шоуто на Слави\". Решението е произнесено и аз нямам колебания, каза Манолова. . \"Може да има допълнителни целеви пакети, свързани с предизборни кампании, за безплатен достъп до обществените медии, допълнително финансиране за разяснителни кампании\", предложи Манолова. Тя заяви, че в момента се прави опит , и то от Централната избирателна комисия.      По отношение на в държавите от Централна и Източна Европа, Манолова подчерта, че се е променила директивата, която е признала проблема. \"Беше обявено, че се забранява предлагането на храни с различни съставки, но под една и съща марка\", каза Манолова. Тя припомни последното изследване, направено по единна методика в Европа, което показва, че има 9% продукти, при които има различни съставки с еднакъв етикет, с еднаква марка и опаковка и още 22% с различни съставки и подобна опаковка. Тоест доказано е, че проблем има и е абсолютно забранено тази практика да продължава, коментира още омбудсманът. По време на пред Столична община срещу презастрояването на София, Манолова заяви, че продължава да отстоява справедливите искания на гражданите за по-чиста и достъпна градска среда, зелени площи, паркове и градинки. \"Чувствам се една от днес, тъй като сме имали десетки срещи и в Стрелбище, и в Лозенец, и  в Дружба, и Младост, и Овча Купел\", каза Манолова.\r\nТрябва да се сложи точка на разрешаването на строителство, в която и да е градинка, за отсичането дори на едно здраво дърво. Трябват други решения, които да обещетяват собствениците по един справедлив начин, без да ги противопоставят на правото на останали столичани да живеят нормално и да дишат нормален въздух. Няма столица, в която небостъргачите да никнат безразборно, без да се спазват основни правила, поясни Манолова. Тя поиска и ревизия на всички разрешителни за строеж в зелени площи.    \"Нямам решение дали бих сменила ролята. Аз съм сред гражданите, но също така съм и сред медицинските сестри, но повярвайте ми, нямам намерение да сменям здравния министър\". Така Манолова коментира пред и слуховете, че ще се на столицата. \"Бях и с майките на болните деца, но няма да ставам социален министър, бях на протест и с шофьорите от градския транспорт, но няма да ставам ватман, допълни още тя. . , в защита на гражданите\", заяви омбудсманът на Републиката.   ", "date": "2019.06.27", "title": "Мая Манолова пред Actualno.com: Ананиев излъга медицинските сестри"}
{"url": "https://www.actualno.com/vraza/predstaviha-ukroteni-bezsynija-novata-poetichna-kniga-na-botio-garvanski-news_762843.html", "text": "    Поетичната книга на Ботьо Гарвански „Укротени безсъния” бе представена днес сред почитателите във Враца. Организатори са местният Клуб на дейците на културата и Регионална библиотека – Враца.      Авторът е познат с предишните си три книги -  „Врата, отворена за бурите” – 2008 г., „Моята църква” – 2013 г. и „Калдъръмени строфи” – 2016 г.\r\n„Укротени безсъния” е четвъртата му книга.   Ботьо Христов Гарвански е роден през 1949 г. в село Малорад, Врачанска област. Завършил е ЮЗУ „Неофит  Рилски” в Благоевград.  Професионалната му кариера преминава през различни сфери. Работил е като директор на младежките домове в Благоевград и Враца, „Строителен тръст” – Казахстан, кметски наместник на кварталите „Дъбника” и „Сениче” във Враца.\r\nЗа поезията на Б.Гарвански  кратко експозе направи  литературния критик Върбан Велчев. В книгата са представени стихове - лирични посвещения за близки, приятели и исторически личности- като Левски и Ботев. Във втората част се разгръща бунтовния и саркастичен стил на автора, който се опитва да излезе от оковите на реалността.  Наред с това читателят среща интимни строфи, посветени на любовта. Книгата завършва с 4 публицистични творби, които са изпълнени с граждански патос и недоволство от днешната история на България.\r\nВсеки участник в срещата си тръгна с малка стихосбирка-подарък от автора.     ", "date": "2019.06.27", "title": "Представиха \"Укротени безсъния\" - новата поетична книга на Ботьо Гарвански"}
{"url": "https://www.actualno.com/crime/25-godini-zatvor-za-ubijstvoto-na-taksimetrovija-shofior-v-razgrad-news_763101.html", "text": "    Точно на четвъртия месец след убийството на таксиметровия шофьор Красимир И., извършено на 27 февруари тази година, Окръжната прокуратура в Разград постигна ефективно наказание от 25 години лишаване от свобода при строг режим. До произнасяне на присъдата на Разградския окръжен съд днес се стигна, след като 22-годишният Сали П., който за 20 лева извърши грабежа, а след това , се призна за виновен и поиска делото срещу него да се гледа при условията на съкратено съдебно следствие. Така подсъдимият избегна доживотен затвор, колкото поиска в обвинителната си реч представителят на обвинението за извършеното тежко престъпление, съобщиха от Апелативна прокуратура – Варна.      След намаляване на присъдата с една трета заради съкратената съдебна процедура състав на Разградския окръжен съд прие поисканото от прокурора наказание от 25 години . В последната си дума Сали изрази формално съжаление за „постъпката“ си и се извини на присъстващите в залата близки на убития таксиметров шофьор.   На 27 февруари тази година Сали наел таксиметровия автомобил, управляван от Красимир И. Два дни преди фаталната среща таксиметровият шофьор навършил 63 години, а Сали П. се върнал от Германия, където работел. След като проиграл на хазарт спечелените в чужбина пари, 22-годишният мъж замислил да си набави средства по престъпен начин.\r\nНаел таксито и по пътя от Разград до село Дянково нанесъл 6 удара в областта на шията на водача. Един от ударите прерязал сънната артерия на 63-годишния мъж. За да не бъде разкрит, Сали извлачил тялото на шофьора от автомобила в гориста местност край пътя. Взел оборота от 20 лева, мобилния телефон и таблета на Красимир.  По пътя пътувала жена, която забелязала Решила, че е станала катастрофа и предложила на  Сали помощ, вземайки го за шофьора на таксито. Така Сали бил отведен в центъра на Разград, където камера го засякла в 21,38 ч.\r\nОграбените 20 лева поиграл веднага, после отишъл при своя позната, където разследващите открили кървавите му дрехи, с които е бил в нощта на грабежа, придружен с убийството. Връхната си дреха и мобилния телефон на Красимир Сали изгорил.   Присъдата на Разградския окръжен съд подлежи на обжалване пред Апелативния съд във Варна.     ", "date": "2019.06.27", "title": "25 години затвор за убийството на таксиметровия шофьор в Разград"}
{"url": "https://www.actualno.com/sofia/stolichnijat-obshtinski-syvet-prie-koncepcija-za-po-skypo-parkirane-zasega-ne-oskypi-sinjata-zona-news_763014.html", "text": "    Столичният общински съвет (СОС) прие стратегически план за градската мобилност до 2035 година. Според обяснението, това всъщност е визия, която, ако бъде приета, тепърва ще се прави специализиран план за транспорта в София. Сегашният план беше наречен \"концепция\" от общинския съветник от ВМРО Карлос Контрера, като по думите му тази концепция не била обвързваща нито за сегашния СОС, нито за следващите му състави.      Автори на концепцията са зам.-кметът по транспорта Дончо Барбалов, който пое портфолиото от отиващия на съд заради ремонта на ул. \"Граф Игнатиев\" , Екатерина Йорданова, председателят на транспортната комисия на СОС Зафир Зарков, Борислав Борисов, Борислав Бориславов, Прошко Прошков, лидерът на БСП-София Калоян Паргов, както и Симеон Славчев. Стратегията накратко Според плана до 2025 година трябва да се обособи нова, червена, зона за паркиране от бул. \"Васил Левски\" през бул. \"Александър Дондуков\" до бул. \"Витоша\", оттам през ул. \"Алабин\" и по ул. \"Граф Игнатиев\" - обратно до “В. Левски”. Там ще може да се спира само до 1 час, паркирането ще е най-скъпо, но не е ясно колко. Освен червената зона в плана е заложено и въвеждане на жълта - става дума за спирането около обществени сгради и болници. Там също ще се паркира до 1 час, когато жълтите места са в червена и синя зона, и до 2 часа - в зелената.      . Преди гласуването, председателят на бюджетната комисия към СОС и общински съветник от ГЕРБ Зафир Зарков обаче увери, че това било \"стратегически документ\" и още не се предвиждало поскъпване на паркирането. !\r\nСпоред \"страгическия документ\" обаче се очертава по-скъп винетен стикер за паркиране за живеещите в зоните. Ще има ограничение до 2 стикера за имот, а в червената зона - само един. Друга идея е паяците да контролират паркирането и в неделя, когато зоните не работят.\r\nПланът съдържа и други обещавани от години мерки - като изграждането на буферни паркинги и нови велоалеи, които така и не се изпълняват за разлика от решенията за вдигане на цените на платеното паркиране. Мисли се да се извади директно трафика при Ларгото т.е. от там само да се преминава. Другият вариант е прекъсване на движението по бул. “Цар Освободител”, после затваряне на част от улиците и накрая спиране на преминаването при Ларгото. Заложено е и да се изграждат буферни паркинги около центъра, както и да има градска толсистема за влизане на товарни автомобили.    Индикатор за постигането на заложените цели е 80% от всички пътувания през 2035 г. в София да са пешеходни, с колело или обществен транспорт, а само 20% - с лични коли. За целта ще са нужни 3,8 млрд. лв. - от еврофондове, общинския бюджет и др. ", "date": "2019.06.27", "title": "Столичният общински съвет прие концепция за по-скъпо паркиране, засега не оскъпи синята зона"}
{"url": "https://www.actualno.com/blagoevgrad/bansko-shte-otbeleji-mejdunarodnija-den-bez-najlonovi-torbichki-news_762968.html", "text": "                          Рейтинг: от .\n            Гласували общо: потребители                 ", "date": "2019.06.27", "title": "Банско ще отбележи Международния ден без найлонови торбички"}
{"url": "https://www.actualno.com/business/oshte-254-mln-lv-pod-formata-na-mikrokrediti-se-nasochvat-kym-startirashti-i-socialni-predprijatija-news_763108.html", "text": "    Договори за „Микрокредитиране със споделен риск“ подписа Фонд на фондовете с трима избрани финансови посредници-Първа инвестиционна банка (ПИБ), Микрофонд и СиС Кредит. Средствата са осигурени от Оперативна програма „Развитие на човешките ресурси“ 2014-2020 (ОПРЧР), съфинансирана от Европейските структурни и инвестиционни фондове.      ПИБ ще управлява публичен ресурс в размер на 15 млн. лв., като банката  е поела ангажимент да осигури допълнителни 4 825 000 лв. частен капитал.  По този начин общата сума, която ще достигне до крайните получатели под формата на микрокредити се очаква да е в размер на 19,30 млн. лв.   На микрофинансиращата институция Микрофонд, ФнФ предоставя за управление 3 млн. лв., като се очаква чрез допълнителния частен ресурс, общата сума насочена към крайните получатели да достигне 3,23 млн. лв.\r\nСиС Кредит, която също е активна в микрокредитирането, ще управлява 2.5 млн. лв., като чрез частно съфинансиране ще осигури на кредитополучателите общо 2,84 млн. лв.  По този начин общите средства, включващи публичния и частния ресурс, които се насочват към пазара са в размер на 25,4 млн. лв. С тях се очаква 850 стартиращи и социални предприятия да получат нисколихвено кредитиране.\r\nМикрофонд и СиС Кредит вече изпълняват инструмент за микрокредитиране със споделен риск, след като през 2017 г. бяха избрани за финансови посредници на същата инициатива. В резултат на подписаните договори по първата проведена процедура, до момента са финансирани близо 100 проекта, на обща стойност над 1,5 млн. лв.   Средствата, които Фонд на фондовете предоставя, са при нулева лихва, а финансовите посредници прилагат пазарна лихва върху частното съфинансиране. По този начин крайните получатели ще заплащат среднопретеглена лихва, която е значително по-благоприятна от пазарната за сходни кредити.    Размерът на микрокредитите е от 5 000 лв. до 48 895 лв., като заемите могат да са със срок на погасяване до 10 години и до 2 години гратисен период за главницата по кредита.\r\nЦелта на инструмента е подобряване на достъпа до финансиране за създаване и развитие на стартиращи предприятия, включително на лица от определени уязвими групи (безработни над 6 месеца, младежи до 29 години вкл. и хора с увреждания) и на социални предприятия.\r\nЧрез финансовия инструмент „Микрокредитиране със споделен риск“ ще се подпомагат дейности, свързани с придобиването на материални и нематериални активи; работен капитал във връзка с развитие/разширяване на дейности на предприятието или самонаетото лице; развитието и повишаването на уменията на работниците и служителите, или на предприемача в случай на самостоятелна заетост. ", "date": "2019.06.27", "title": "Още 25,4 млн. лв. под формата на микрокредити се насочват към стартиращи и социални предприятия"}
{"url": "https://www.actualno.com/sofia/investitor-se-oplaka-ot-reshenieto-da-mu-byde-blokirana-bydeshta-sgrada-v-mladost-1-news_763113.html", "text": "    Заради днешното решение на Столичния общински съвет да спре проекта за застрояване при блок 73 в ж.к. \"Младост 1\", инвеститорът \"Джи Ти Строй\" изпрати отворено писмо до столичната кметица Йорданка Фандъкова, с което показва, че счита спирането за изцяло политически акт.      В писмото, подписано от управителя на фирмата Гергана Симова, се казва следното по адрес на Фандъкова: \"Вече 10 години Столична община се опитва да реализира свързване на улица \"Йерусалим\" с улица \"Андрей Сахаров\" в кв. \"Младост\", наложено поради неудачната реализация на метрото и блокирането на съществуващото кръстовище, съпътствано от образуването на транспортни \"тапи\". Изключително съм възмутена от опита да се представи наложеното от Столична община решение за новата улична регулация като наша инициатива, както и от неумелия и безкруполен опит да бъдем противопоставени на гражданите, живущи в блок 73 с неверни твърдения, че от имот за озеленяване нашият имот щял да бъде застроен с 12-етажен хотел\".   Симова твърди, че фирмата ѝ е купула поземлен имот, за който имало издадено разрешение за строеж на търговска града, свързана с метрото, но след това Столична община задействала инициатива за нова улична регулация със застрояване, в зона, която е за жилищно строителство, а не за озеленяване.\r\nОт фирмата се оплакват, че заради предложения уличен пробив губят \"голяма част от лицето на имота към улицата\", а сега им се създава и имидж на \"алчни инвеститори\". \"Фактите са съвсем различни: неудачната реализация на метрото е отговорност на Столична община, Столична община прие през 2009 г. план за застрояване и улична регулация, опитвайки се да реши предизвикания транспортен проблем, а ние, опитвайки се да съдействаме на общината, търпим най-големите вреди вече 5 години и към днешна дата ние попадаме в категорията на \"лошите\", срещу които се бори цяла София с помощта на кмет и омбудсман\", казва още Симова.   ", "date": "2019.06.27", "title": "Инвеститор се оплака от решението да му бъде блокирана бъдеща сграда в \"Младост 1\""}
{"url": "https://www.actualno.com/curious/gosho-ot-pochivka-izbuhna-s-pesen-za-ico-hazarta-video-news_763112.html", "text": "    Култовият варненски рапър , известен и като GP, пусна нова песен, посветена на именития си колега Ицо Хазарта от \"Ъпсурт\".      \"Ицо Хазарта е комплексарче, абе извинявай ти рапър ли си\", \"Хазарта изчезни, тук е GP\", \"Минавам с колата, но не те виждам никъде в махалата\", са само част от провокативните рими, които варненецът реди за софиянеца.   Гошо от Почивка е известен със своите закачливи песни за български звезди, сред които Христо Стоичков, Димитър Бербатов, , Поли Генова и други.\r\nДали и как ще реагира Хазарта, оставаме да видим. Насладете се на песента:    ", "date": "2019.06.27", "title": "Гошо от Почивка избухна с песен за Ицо Хазарта (ВИДЕО)"}
{"url": "https://www.actualno.com/politics/simeonov-zakonovite-promeni-za-shuma-ne-zabranjavat-rabotata-na-zavedenijata-sled-2230-chasa-news_763013.html", "text": "    Със не се забранява работата на заведенията след 22.30 часа. Това каза пред журналисти лидерът на НФСБ Валери Симеонов, предаде „Фокус“.      Във връзка с протестите срещу приетия т.нар. закон за шума, Симеонов посочи, че не знае за какво ще се протестира.   „Но това, срещу което протестират, го имаше и в досегашния закон. От 1 януари 2006 г. законът забранява озвучаване на открити площи нощно време. Не зная досега защо не протестираха“, коментира той и посочи, че законът си го има.\r\n„В това отношение новите промени не създават някаква нова нормативна уредба – същата е като старата. Защо протестират – не мога да ви отговоря. Освен това тези хора подхождат доста некоректно, защото разпространяват лъжа.  Те създават обществено мнение на базата на една огромна лъжа, че заведенията можело да работят до 22.30 ч. – новият закон това определял, и след това трябвало да бъдат затворени и нямало хората къде да се веселят. Това не е вярно.\r\nЗаконът за защита от шума в околната среда третира единствено въпросът за озвучаването. И то трябва да бъде забранено, съгласно новия закон от 23.00 ч. до 8.00 часа“, посочи Симеонов и уточни, че не се забранява работата на заведенията.   „С тази лъжа се опитват да привлекат поддръжници на този въпросен протест, който според мен няма да се състои“, каза още той.     ", "date": "2019.06.27", "title": "Симеонов: Законовите промени за шума не забраняват работата на заведенията след 22.30 часа"}
{"url": "https://www.actualno.com/smartguide/apple-pay-veche-e-v-bylgarija-prez-revolut-news_763119.html", "text": "    Boдeщият бpитaнcĸи финтeĸ Rеvоlut oбяви, чe cтapтиpa пoддpъжĸaтa нa Аррlе Рау зa cвoитe пoтpeбитeли в Бългapия, ĸaĸтo и в oщe 11 cтpaни:  Xъpвaтия, Kипъp, Ecтoния, Гъpция, Лaтвия, Литвa, Maлтa, Πopтyгaлия, Pyмъния, Cлoвaĸия и Cлoвeния. C тoвa ĸлиeнтитe нa Rеvоlut oт 28 пaзapa вeчe мoгaт дa пpaвят бъpзи и yдoбни пoĸyпĸи в мaгaзини, пpилoжeния и yeбcaйтoвe, изпoлзвaйĸи Аррlе Рау нa іРhоnе, Аррlе Wаtсh, іРаd и Мас, пише .      Peaлнo, ycлyгaтa вeчe дoйдe в Бългapия, cлeд ĸaтo пpeди мeceц дpyг финтex – Monese, oбяви, чe щe зaпoчнe дa я пpeдлaгa официално в нови 13 дъpжaви, сред ĸoитo e и нашата. Ceгa oбaчe paзпpocтpaнeниeтo cтaвa мнoгo пo-мacoвo, тъй ĸaтo Rеvоlut e вeчe дocтa пoпyляpeн в България.   Πлaщaниятa c Аррlе Рау ca пo-бъpзи oт плaщaниятa c тpaдициoннитe дeбитни и ĸpeдитни ĸapти и мoгaт дa бъдaт извъpшвaни бeзĸoнтaĸтнo чpeз іРhоnе, Аррlе Wаtсh или Ѕаfаrі нa МасВооk Рrо или МасВооk Аіr c Тоuсh ІD, ĸoeтo eлиминиpa нeoбxoдимocттa oт тъpceнe нa пopтфeйл.\r\nΠoтpeбитeлитe мoгaт дa дoбaвят cвoятa Rеvоlut ĸapтa ĸъм Аррlе Рау чpeз мoбилнoтo пpилoжeниe Rеvоlut или чpeз aплиĸaциятa Wаllеt. Cъщo тaĸa ĸлиeнтитe бeз физичecĸa ĸapтa мoгaт дa дoбaвят виpтyaлнa тaĸaвa ĸъм Аррlе Wаllеt caмo c няĸoлĸo дoĸocвaния oт пpилoжeниeтo Rеvоlut и дa зaпoчнaт дa извъpшвaт плaщaния нeзaбaвнo, бeз дa ce нaлaгa дa чaĸaт физичecĸaтa ĸapтa дa пpиcтигнe. Toвa дaвa възмoжнocт нa нoви ĸлиeнти дa ce peгиcтpиpaт и дa ce възпoлзвaт oт Аррlе Рау в paмĸитe нa минyти.  Cигypнocттa и пoвepитeлнocттa ca в ocнoвaтa нa Аррlе Рау. Koгaтo ce изпoлзвa дeбитнa ĸapтa Rеvоlut c Аррlе Рау, дeйcтвитeлнитe нoмepa нa ĸapтитe нe ce cъxpaнявaт нитo нa ycтpoйcтвoтo, нитo нa cъpвъpитe нa Аррlе. Bмecтo тoвa yниĸaлeн нoмep нa aĸayнтa ce cъздaвa, ĸpиптиpa и cъxpaнявa в Ѕесurе Еlеmеnt чипa нa дaдeнoтo ycтpoйcтвo. Taĸa вcяĸa тpaнcaĸция ce ocъщecтвявa c eднoĸpaтeн yниĸaлeн динaмичeн ĸoд зa cигypнocт.\r\n„Rеvоlut ce cтpeми дa дaдe нa ĸлиeнти cи yдoбeн инcтpyмeнт зa yпpaвлeниe нa вceĸи acпeĸт oт тexния финaнcoв живoт, a възмoжнocттa зa бъpзи и cигypни paзплaщaния e ĸлючoв мoмeнт oт пocтигaнeтo нa тaзи цeл. Πoтpeбитeлитe ни oт цялa Eвpoпa oт дългo вpeмe иcĸaт Аррlе Рау, тaĸa чe ce вълнyвaмe дa пpeдocтaвим ycлyгaтa в Бългapия, ĸaĸтo и в ocтaнaлитe cтpaни. Toвa e мнoгo пoлoжитeлнa cтъпĸa нaпpeд, зa дa мoжe oщe пoвeчe нaши ĸлиeнти дa изпoлзвaт пapитe cи пo нaчинa, пo ĸoйтo тe иcĸaт“, ĸaзa Apтyp Джoxaнeт, pъĸoвoдитeл “Kapтoви paзплaщaния” в Rеvоlut.   Изпoлзвaйĸи cвoитe іРhоnе и Аррlе Wаtсh, ĸлиeнтитe мoгaт дa плaщaт c Аррlе Рау в мaгaзини, pecтopaнти, тaĸcитa, вeндинг мaшини и peдицa дpyги мecтa. Koгaтo пaзapyвaт c Аррlе Рау в пpилoжeния или в мpeжaтa чpeз Ѕаfаrі, нe e нeoбxoдимo pъчнo дa пoпълвaт дълги фopмyляpи зa cмeтĸи или дa мнoгoĸpaтнo въвeждaт инфopмaция зa дocтaвĸa и фaĸтypиpaнe. Bcяĸa пoĸyпĸa нa Аррlе Рау ce yдocтoвepявa caмo c eдин пoглeд или дoĸocвaнe cъoтвeтнo c Fасе ІD или Тоuсh ІD, или, paзбиpa ce, пapoлa нa дaдeнoтo ycтpoйcтвo.     ", "date": "2019.06.27", "title": "Apple Pay вече е в България през Revolut"}
{"url": "https://www.actualno.com/crime/deset-godini-zatvor-za-shofior-ubil-cjalo-semejstvo-kraj-plovdiv-news_763109.html", "text": "    Тежък инцидент почерни Коледата преди три години в Пловдивско. На 24 декември на пътя загина цялото семейство на зам.-кметицата на Кричим Нурджан Ристемова. Когато товарен автомобил навлезе на завой в насрещното движение и удари колата на семейството, на място загинаха тя и едното и дете, другото почина в линейката, а съпругът - две седмици по- късно в болницата.      Днес (27 юни) Окръжен съд-Пловдив издаде присъда на водача на товарния автомобил Борислав Писачев, който не само е нарушил правилата за движение по пътищата и е предизвикал катастрофата, но го е направил под въздействието на наркотици. Делото премина по процедурата на съкратеното съдебно следствие с признаване на вината на обвиняемия, а по силата на закона наложената от съда присъда 15 години лишаване от свобода бе намалена с една трета. Водачът, който има и много предишни нарушения, ще лежи десет години в затвора, а правата му за шофиране са отнети за 13 години. Всъщност тъй като той има и предишна условна присъда, която с това му престъпление влиза в сила ефективно, срокът му за пребиваване в затвора се увеличава с още две години.   В празничните дни семейството от Кричим е пътувало до Пловдив, за да напазарува за предстоящите почивни дни. Децата, които загубиха живота си на пътя заради неразумното поведение на шофьора бяха на 6 и на 15 години. ", "date": "2019.06.27", "title": "Десет години затвор за шофьор, убил цяло семейство край Пловдив"}
{"url": "https://www.actualno.com/analysis/turcija-misli-da-se-otkaje-ot-f-35-zaradi-tehnicheski-problemi-i-visoka-cena-news_763105.html", "text": "    Турция може да п реосмисли решението си за закупуване на американски изтребители F-35 заради технически проблеми и високи разходи .      Информацията разпространява вестник Yeni Safak, позовавайки се на източници от Военното министерство и турската армия.   Турските власти също смятат, че изтребителите на Lockheed Martin ще направят Турция зависима от Вашингтон, създавайки проблеми с доставката и поддръжката им заради възможни санкции от страна на САЩ.\r\n\"Освен това зависимостта от САЩ за интегрирането на националните оръжейни системи към самолета също се разглежда като сериозен проблем в сферата на сигурността\", пише още вестникът.  САЩ заплашват да спрат доставката на F-35 за Турция заради решението на .\r\nТурция и САЩ от месеци спорят заради плановете на Анкара да придобие руски системи С-400, които според Вашингтон са несъвместими с въоръжението на НАТО. САЩ заплашват да изключат Турция от програмата за изтребители F-35 и да ѝ наложат санкции, ако не се откаже от плановете за руските системи.\r\nТурският президент Реджеп Ердоган за пореден път заяви, че не може да има отстъпление от сделката с Москва.       \"Ще започнем да получаваме системите за противовъздушна отбрана С-400, които поръчахме, идния месец. Въпросът е пряко свързан с нашите суверенни права и ние няма да направим крачка назад\", заяви Ердоган.\r\nПрипомняме, че т да летят на изтребители F-35 във военновъздушната база \"Люк\" в Аризона.\r\nРешението беше на Пентагона заради решението на Турция да закупи противовъздушните ракетни установки S-400 от Русия. Вашингтон даде на турското правителство срок до началото на юни да се откаже от сделката с Москва по закупуването на противовъздушните ракетни установки С-400.\r\nТурция отдавна е партньор в програмата F-35, произвеждайки ключови части от самолета. Анкара трябваше да закупи 100 броя от самолетите от А-версия, които се предлагат в три разновидности: F-35A, за стандартни операции; F-35B, за вертикално излитане и кацане; и F-35C, за операциите за превоз.\r\nДоскоро производителят Lockheed Martin доставяше самолетите, предназначени за Турция, до базата на военновъздушните сили \"Люк\", северозападно от Финикс, където турски пилоти са обучаваха от американски инструктори да летят с високотехнологичните самолети. Само четири машини бяха доставени, преди програмата да бъде прекратена.       ", "date": "2019.06.27", "title": "Турция мисли да се откаже от F-35 заради технически проблеми и висока цена"}
{"url": "https://www.actualno.com/politics/jotova-bez-zapadnite-balkani-es-ne-moje-da-byde-svetoven-lider-news_763150.html", "text": "    България е сериозният двигател на европейската интеграция на страните от този регион, заяви Илияна Йотова на международна конференция в Подгорица.      Мястото на страните от Западните Балкани е в Европейския съюз. Погледнете европейската карта и ще констатирате: без тясно сътрудничество със Западните Балкани Европа на може да бъде световен лидер в политическо и икономическо отношение, в сигурността. Тази категорична позиция заяви вицепрезидентът Илияна Йотова в черногорската столица Подгорица на международна конференция „Геополитика в Западните Балкани: поглед от региона“. Вицепрезидентът направи основното изказване на форума, в който участваха представители на черногорски институции и на дипломатическия корпус, както и множество експерти от България и страните от Балканския регион.   „Следващите месеци са решаващи. Темата за разширяването не трябва да слиза от дневния ред на ЕС, трябва да бъде приоритет в следващите 5 години“, заяви Илияна Йотова и допълни, че ресор на следващия български еврокомисар трябва да е разширяването.\r\nВицепрезидентът изтъкна важната роля на България за европейското бъдеще на Западните Балкани. „Години наред за европейската дипломация Балканите бяха мъртво пространство. По време на председателството на Съвета на ЕС България наложи темата за присъединяването на Западните Балкани в общата външнополитическа стратегия на Общността. Като естествен лобист за европейската им интеграция България постави убедително в европейския дневен ред интересите на тези страни“, посочи Илияна Йотова.  Вицепрезидентът подчерта, че без срещата в София ЕС – Западни Балкани нямаше да бъдат възможни последвалите политически и държавни формати, двустранни преговори и споразумения. „Срещата в София направи реални двустранните споразумения като Договора за добросъседство между България и Северна Македония и Договора от Преспа между Северна Македония и Гърция, които отвориха пътя към ЕС и НАТО“, заяви Илияна Йотова.\r\nСпоред вицепрезидента Европа не е била готова за тази среща заради липсата на политическо решение и на консенсус за разширяването на ЕС. „Тази липса е част от голямата криза на европейския проект, от дефицита на варианти за неговото развитие“, подчерта Илияна Йотова и посочи основните проблеми на ЕС – от начина на функциониране на институциите, през вземането на решения, до конкретното съдържание на политиките. Вицепрезидентът изрази мнение, че промените в ЕС трябва да преминават през убедителна визия за разширяването.\r\nИлияна Йотова посочи, че страните от Западните Балкани трябва да решават своите проблеми не заради брюкселската администрация, която ги отбелязва в докладите си, а заради „собствените си общества, заради стандартите на собствения си живот“. „Тогава те ще бъдат разбрани от гражданите, които ще бъдат съюзници на правителствата за тяхното постигане“, категорична е вицепрезидентът.       Илияна Йотова заяви, че в усилията си за присъединяване към ЕС страните от Западните Балкани не са сами. „Много държави, включително и България, искат да помагат със своя опит. Ролята на дипломатите е огромна“, подчерта вицепрезидентът и добави: В лицето на българския посланик Меглена Плугчиева имате голям съюзник, от чийто експертен опит много може да почерпите.\r\nСигурността и демографската криза са едни от най-големите предизвикателства пред Западните Балкани според Илияна Йотова. Вицепрезидентът предложи създаването на постоянно действащ форум за сигурност на Балканите, който ще направи по-силен гласа на тези страни при формирането на работещи европейски политики, особено в областта на миграцията. Вицепрезидентът Йотова подчерта голямата роля на държавите от Западните Балкани и при овладяването на миграционната криза, затова тези политики трябва да се правят заедно с тях.\r\n„Успешното присъединяване към ЕС би ограничило до голяма степен „износа“ на икономически активни хора към другите държави членки“, посочи Илияна Йотова.\r\nСпоред вицепрезидента не съществува дилемата икономическо партньорство със Западните Балкани или политическо разширяване. Илияна Йотова е категорична, че Берлинският процес не може да замени бъдещето реално членство в ЕС. Икономическата интеграция и свързаността на Балканите са само първи етап в процеса на присъединяване. „Този етап може да е само временен – без държавите от Западните Балкани години наред да останат в преддверието на ЕС. Ако не са налице срокове за реално членство, това би създало усещането за държави „втора ръка“ и би увеличило евроскептицизма. Европейската политика за Западните Балкани трябва да бъде предвидима, а не да следва стъпките на тангото“, заяви вицепрезидентът.\r\nИлияна Йотова подчерта, че Балканите винаги са били върху тлееща жарава – заради геополитически интереси и заради собствената си специфика. „Тежи сянката на „тихата война“ – за идентичност, за „свои и чужди“, за подялбата на национални герои, за подялбата на история. Затова постигнатото трябва да се пази, много лесно е да се подпали националистическият огън“, изтъкна вицепрезидентът.      Вицепрезидентът Йотова е категорична: На Балканите няма място за прекрояване на граници, достатъчно сме изпатили. Има място за премахване на граници, за свободното движение на хора, за развитие, за сътрудничество и общи проекти. Няма да допуснем нов Берлински конгрес за подялба на територии и разделение. Искаме конкретни резултати от Берлинския процес по пътя към присъединяването.\r\nИлияна Йотова посочи, че България трябва да бъде участник в Берлинския процес като сериозен двигател на евроинтеграцията на страните от Западните Балкани.\r\nПосещението на вицепрезидента в Черна гора продължава утре със срещи с президента Мило Джуканович, с министър-председателя Душко Маркович и външния министър Сърджан Дарманович.\r\nВъв водената от Илияна Йотова делегация е и посланик Боби Бобев, представлявал българската държава в Албания и Косово и специалист по балканската тематика. Посланик Бобев е и член на Съвета за работа с българите в чужбина към вицепрезидента. ", "date": "2019.06.27", "title": "Йотова: Без Западните Балкани ЕС не може да бъде световен лидер"}
{"url": "https://www.actualno.com/europe/sydjat-trima-nemci-za-450-sluchaja-na-seksualno-nasilie-sreshtu-deca-news_763157.html", "text": "    Двама от трима мъже, обвинени в стотици случаи на сексуално малтретиране на деца през десетилетия в немски къмпинг, се признаха за виновни.      Ответниците, които бяха идентифицирани от съда само като Андреас В. и Марио С., признаха повечето от обвиненията срещу тях, докато третият заподозрян, Хайко В., каза, че ще отговори на заседание при затворени врати.   Общо тримата мъже са обвинени в около 450 случая на сексуално насилие над деца.\r\nВ случай, който шокира страната, когато стана обществено достояние през януари, прокурорите твърдят, че повече от 40 деца са станали жертва в къмпинга \"Айхвалд\" в Люгде, провинция Северен Рейн-Вестфалия, между 1998 и 2018 година.  По-голямата част от децата са били на възраст между 3 и 14 години.\r\n56-годишният обвиняем Андреас ВВ., който е живял в къмпинга, е обвинен в 298 престъпления срещу деца, през 1998 г. и отново между 2008 и 2018 г.   Неговият адвокат каза на съда, че е признал  повечето от тях, но няма да говори по-нататък или да отговаря на въпроси по време на изслушванията.    34-годишният Марио С. е обвинен в участие в сексуалното насилие от 1999 г. до януари тази година и признава \"всички обвинения, които са повдигнати срещу мен\".\r\nВ досъдебния арест той осъзнал „какво страдание и ужас нанесох на децата“, каза той в изявление, прочетено от адвоката му.\r\nПрокурорите обвинили 49-годишния Хайко В. в подбуждане към сексуално насилие над деца и подбуждане към престъпленията.   В дела в Германия, които се занимават с престъпления срещу деца, признаването на вина от обвиняемия може да спести на жертвите да дават показания. ", "date": "2019.06.27", "title": "Съдят трима немци за 450 случая на сексуално насилие срещу деца "}
{"url": "https://www.actualno.com/crime/otstraniha-ot-dlyjnost-glavnija-sekretar-na-agencijata-za-bylgarite-v-chujbina-news_763165.html", "text": "    Специализираният наказателен съд отстрани от длъжност главния секретар на Държавната агенция за българите в чужбина Красимир Томов, съобщават от Апелативната специализирана прокуратура.      Искането за отстраняване бе внесено от Специализираната прокуратура, след като мярката за неотклонение на Томов бе смекчена на „Парична гаранция“ в размер на 10 000 лева.   Специализираният наказателен съд прие изцяло доводите на обвинението за това, че заеманата от него длъжност позволява той да въздейства на служители в агенцията (които са и свидетели по досъдебното производство), както и да заличава доказателства.\r\nКрасимир Томов е обвинен като участник в организирана престъпна група, ръководена от председателя на ДАБЧ Петър Харалампиев, в която са участвали и други лица, и която е била създадена с цел издаване на удостоверения за български произход на чужденци срещу подкупи. Самият Харалампиев наскоро също бе пуснат под гаранция от 100 000 лв.  В банкова касета, до която достъп е имал единствено Томов, бяха намерени и иззети пари в различни валути, равняващи се на близо 600 000 лева. ", "date": "2019.06.27", "title": "Отстраниха от длъжност главния секретар на Агенцията за българите в чужбина"}
{"url": "https://www.actualno.com/asia/naj-malko-30-dushi-zaginaha-zaradi-grymotevichni-buri-v-indija-news_763027.html", "text": "    Най-малко 30 души загинаха, а няколко десетки бяха ранени през последните 24 часа в щата Бихар, в източната част на Индия. Той бе покосен от силни дъждове с гръмотевици, съобщават местните власти, цитирани от БГНЕС.      Лошото време в района бележи приближаването на дъждовния сезон на мусоните, който традиционно продължава в Индия от края на юни до септември. Преди това в Бихар продължи дълго време аномалната жена, която през последните седмици отне живота на няколко десетки души.   Администрацията на щата е разпоредила изплащането на обезщетение в размер на почти 6 000 долара на семействата на всяка от жертвите. ", "date": "2019.06.27", "title": "Най-малко 30 души загинаха заради гръмотевични бури в Индия"}
{"url": "https://www.actualno.com/pleven/pleven-prodava-obshtinski-teren-za-medicinska-investicija-ot-28-mln-lv-news_763082.html", "text": "    Местният парламент в Плевен гласува днес да се разреши продажбата на  терен от 22 323 кв. метра – частна общинска собственост, за нова медицинска инвестиция в областния град. Върху терена МБАЛ „Сърце и мозък” планира да изгради крило за лечение на онкологични болести и кампус за специализанти, съобщиха от Общинския съвет.      Предложението да се разреши продажбата на терена влязло в дневния ред на общинската сесия след постъпило писмо за намерение от проф. Тони Веков, главен изпълнителен директор на Търговска лига - Национален аптечен център АД – София. В него е посочено, че планираният размер на инвестицията е 28 млн. лв., а разкритите нови работни места  ще бъдат 300.    ", "date": "2019.06.27", "title": "Плевен продава общински терен за медицинска инвестиция от 28 млн. лв."}
{"url": "https://www.actualno.com/business/njakolko-varianta-kakvo-da-se-sluchi-s-bylgarskite-tec-ove-news_763085.html", "text": "     .      В тези държави ТЕЦ-овете формират гръбнака на , а всяка една стъпка в посока ударно извеждане на въглищата от експлоатация е в състояние да нанесе трайни вреди не само върху енергийната, но и върху цялостната икономическа сигурност на цели региони.   В България въглищните централи формират над 45% от електроенергийния микс. Към настоящия момент ТЕЦ-овете са безалтернативни в базовата компонента на този микс. Заедно с АЕЦ „Козлодуй“, те образуват гръбнака на българската енергетика. За съжаление, политиките на ЕС и непрекъснатото повишаване цените на въглеродните квоти чертаят доста неясно бъдеще за въглищните централи в България.\r\nДържавната \"Марица Изток\" 2 е в изключително тежко финансово състояние, най-вече заради драстичния скок в цената на въглеродните емисии през последната година. Финансовите загуби за изминалата 2018 г. са в размер на 332 млн. лева, което е почти двойно увеличение спрямо предходната 2017 г. По силата на договорите сключени за частните марици, българската държава плаща и техните въглеродни емисии. Тук е мястото да отбележим, че въпреки огромното емитиране на въглеродни емисии, нашите въглищни централи направиха огромни инвестиции в инсталирането на сероочистващи съоръжения, които предотвратяват изхвърлянето на далеч по-вредни газове като серен диоксид в атмосферата. Този факт обикновено се пропуска, когато се заговори за екологичния профил на .  За съжаление, обаче климатичната рамка на ЕС е насочена към ограничаването на въглеродните емисии – обстоятелство, което на този етап не може да бъде заобиколено. Драстичното увеличаване на цените на CO2 квотите нанася преки щети върху финансовите резултати на централите, оттам и върху себестойността на произвежданата енергия. Рано или късно това ще се отрази и върху крайната цена на електричеството, която достига до основните икономически агенти в лицето на бизнеса и домакинствата.\r\nВ тези условия правителството е единствения сериозен играч, който може да предприеме някакви действия за . Системните проблеми в енергетиката, наред с усложненото положение на въглищните централи обаче не дават широко поле за действие на правителството. Все пак решенията за бъдещето на българските ТЕЦ-ове до голяма степен зависят от политическата воля и правителствените политики - както на национално, така и на европейско ниво. Това е така поради няколко причини.\r\nБългария е подписала редица споразумения в областта на климатичните политики, а отговорността за тяхното спазване пада на плещите именно на правителството. Генералната насока в тези споразумения е драстичното намаляване на въглеродните емисии. Това означава, че България трябва да ограничи производствата с най-висок въглероден отпечатък или да плаща все по-скъпите им емисионни квоти. Такъв е случаят с българските въглищни централи. В този заплетен енергиен ребус пред българските власти стоят няколко възможни варианта, като всичките носят със себе си значителен политически и икономически риск:        Първи вариант . Излизане от международните споразумения и напускане на европейския пазар на въглеродни емисии. Това ще подобри финансовото състояние на ТЕЦ-овете, но ще навлече гнева на Брюксел, който напоследък става \"все по-зелен\" политически. Правителството ще започне да търпи удари отвън, като не е изключено и да бъдат налагани глоби или санкции. Едва ли този вариант въобще е реалистичен и стои на дневен ред, защото рисковете които носи със себе си, са огромни. Втори вариант . Продължаване плащанията на квотите, независимо колко се покачва тяхната цена. Тук акцентът е социален - запазване на стотици хиляди работни места (първични и вторични). Но в същото време ТЕЦ-овете продължават да трупат финансови загуби, оттам се увеличават дефицитите в енергетиката и се завърта порочен цикъл, който в дългосрочен план е с неблагоприятен край за всички. Трети вариант . Затваряне на . Това е най-лошия сценарий за българската електроенергетика. Налице са икономически реалности, които го обуславят, но така България практически губи енергетиката си, защото, както вече споменахме, към момента ТЕЦ-овете формират 45% от енергийния микс. Няма нужда да разиграваме сценарии, при които губим половината от енергийното си производство. Четвърти вариант . Възможности за дерогация. Предвидената възможност за дерогация (изключение) дава шанс на българските централи да се възползват от режим, при който екологичните норми и такси са по-поносими. Предоставянето на дерогация е предвидено по чл. 15 (4) от Директива 2010/75 и това е единствения „мек“ вариант, при който нашите централи могат да запазят някаква икономическа целесъобразност. В противен случай въглищните централи ще попаднат под ударите на новите еконорми в ЕС, които влизат в сила от 2021 г. Те включват още по-строги изисквания и високи цени на емисиите на серен диоксид, живак, азотни окиси и т.н.\r\nВ настоящия етап на своето технико-технологично развитие, енергетиката продължава да бъде отрасъл, който не може да бъде преструктуриран в бързи срокове от порядъка на 2-3 години. Поддържането на равновесието в енергийната система е от ключово значение за правилното ѝ функциониране и всякакво експериментално разместване на основните елементи в системата ще има непредвидими последици. За реализирането на всяко едно стратегическо решение в сектора ще са нужни поне няколко години. Това се отнася както за разкриването на нови ядрени мощности, така и за евентуалното извеждане от експлоатация на някои остарели такива в лицето на въглищните централи.      Българското правителство трябва да намери начин да защити националния интерес, а този интерес към момента е красноречив – страната ни не може да се откаже от въглищните централи в краткосрочен план .\r\nАко енергийната политика в Брюксел запази тенденцията за увеличаване цените на въглеродните квоти и допълнително затягане на екологичните норми, то кризата с въглищната енергетика ще става все по-трудна за решаване. Това поставя в неизгодно положение всички страни, разчитащи на въглищни централи като основен енергиен източник.\r\nТук е мястото да се отбележи и важността от изготвянето на солидна Национална стратегия за развитието на българската енергетика, която да очертае рамката и пътя, по който ще върви в средносрочен и дългосрочен план. Това трябва да бъде съобразено и с технологичните и икономически процеси, които вървят в световен мащаб. На европейско ниво страната ни трябва да търси други партньори - най-вече в лицето на държавите от Централна и Източна Европа, които се сблъскват със идентични проблеми.\r\nИзводът от цялата ситуация е, че политическите решения са сериозна част от формирането на устойчивия енергиен микс на България. Постигането на адекватно и далновидно политическо решение на първо място изисква защитаването на националния интерес. Без отчитането на фактори като наличие (или липса) на енергийни ресурси и цялостната финансово-икономическа обстановка, залагането на стратегически приоритети в енергетиката е немислимо. ", "date": "2019.06.27", "title": "Няколко варианта какво да се случи с българските ТЕЦ-ове"}
{"url": "https://www.actualno.com/america/zukyrbyrg-bezdejstvieto-na-amerikanskoto-pravitelstvo-pozvoljava-razprostranenieto-na-falshivi-novini-news_763021.html", "text": "    Създателят на Фейсбук заяви, че липсата на действия от страна на американските власти срещу фалшивото политическо съдържание в платформата след изборите в САЩ през 2016 г. е помогнало да се проправи път за последвалата лавина от онлайн дезинформация.      Главният изпълнителен директор, който бе широко критикуван за липсата на отговор на фалшиви новини, призова правителствата да регулират и личните данни и политическата реклама и да увеличат усилията си, за да попречат на държавни субекти да се намесват в американските избори.   \"Като частна компания не разполагаме с инструменти, които да накарат руското правителство да спре... нашето правителство е това, което разполага с инструменти за оказване на натиск върху Русия,\" каза той по време на интервю на сцената на фестивала \"Аспен Айдиас\". в Колорадо.\r\n\"След 2016 г., когато правителството не предприе никакви противодействия, сигналът, който беше изпратен към света, беше, че\" добре, че сме отворени за бизнес \", така страните могат да се опитат да направят тези неща... фундаментално няма да има голям отклик от американското правителство\" .  Зукърбърг каза също, че водещата социална мрежа се бори да намери начини да се справи с \"дълбоко фалшиви\" видеоклипове, които имат потенциал да мамят и манипулират потребителите в огромни мащаби.\r\nОнлайн платформите вървят по тънък бръснач, работейки за изкореняване на дезинформацията и на манипулацията, като същевременно остават отворени за свободата на словото. Зукърбърг каза, че това е постоянно предизвикателство, като повтори позицията си, че Фейсбук не трябва да бъде арбитър на истината в интернет.    ", "date": "2019.06.27", "title": "Зукърбърг: Бездействието на американското правителство позволява разпространението на фалшиви новини "}
{"url": "https://www.actualno.com/ruse/ribnoto-bogatstvo-po-reka-dunav-shte-izuchavat-rusenski-deca-news_763029.html", "text": "    Интересна проява организира Регионален исторически музей в Русе за запознаване на децата с рибните популации в Дунавския регион. Заниманията ще се проведат в аквариума на Екомузея, а началото е на 27 юни от 14 ч. Там момчетата и момичетата ще научат как живеят рибите, с какво се хранят, какви са различните видове.      Макети ще помогнат на малките посетители на музея да разграничат сладководните от соленоводните обитатели и да намерят правилното им място в специално изработената Червена книга за рибите по река Дунав. С въдички ще се опитат да уловят изкуствено направени риби и да ги разпределят в басейни, според мястото, което обитават – река или море.   Занятията ще бъдат ръководени от  музейните педагози Магдалена Трифонова и Виктория Друмева. Целта е децата да придобият трайни знания за многообразието и защитените видове риби. Заниманието е част от образователен модул „Лято“, който се провежда в рамките на проект „Културна екосистема. Човек и природа – музейни образователни модули“, реализира се от Регионален исторически музей – Русе с помощта на Министерството на културата. ", "date": "2019.06.27", "title": "Рибното богатство по река Дунав ще изучават русенски деца"}
