{"url": "https://www.actualno.com/moresport/raja-kioseva-e-shampion-na-bylgarija-v-kategorija-do-62-kilograma-news_715821.html", "text": "  Шампион на Държавното лично първенство по борба, което се проведе през последните дни в гр. Бургас, е Рая Кьосева от Спортен клуб по борба “Васил и Георги Илиеви“ – гр. Кюстендил. Тя извоюва златен медал сред тежка конкуренция и е първа в категорията за девойки до 62 кг. Рая е една от най-успешните боркини на кюстендилския клуб, като през изминалата 2018 г. тя спечели няколко медала - на Купа “Самоков“ и на Държавното първенство в град Ловеч.        На ДЛШ – Бургас, в категория девойки до 55 кг, второто място си заслужи Иванка Барутчийска. Тя бе медалист и през миналата година, но в категория до 53 кг. Със сребърни и бронзови медали от кюстендилския клуб се завърнаха също Никол Ангелова - в категория до 65 кг. (второ място), Валя Николова и Димитрина Кьосева. Последната състезателка също спечели златен медал, предаде кореспондентът на от града.", "date": "2019.01.12", "title": "Рая Кьосева е шампион на България в категория до 62 килограма"}
{"url": "https://www.actualno.com/society/novinite-naj-vajnoto-za-denja-12-januari-news_715875.html", "text": "   Редакционният екип на ви представя най-важните новини за изминалия ден, 12 януари.       Днес, 12 януари, точно в 19:00 часа стартира спектакълът \"Ние сме всички цветове\", с който официално ще се открие Пловдив – Европейска столица на културата 2019.   Над 20 души са пострадали след взрив в Париж. Инцидентът се е случил днес в хлебарница, която се намира на първия етаж от жилищна сграда в оживения \"9-ти район\" на френската столица. По информация на прокурора на Париж поне 12 души са ранени сериозно. Най-малко 18 души загинаха, а 22-ма са ранени в Нигерия, след като цистерна с петрол експлоадира. Тежкотоварният автомобил се преобърнал на пътя, а местни жители веднага се стекли на мястото в опит да съберат част от петрола в метални контейнери.     Министерството на туризма ще извърши спешна проверка на морски плаж при къмпинг \"Смокиня”. Инспекцията се предприема, след информация, че на ивицата се извършват нерегламентирани дейности, чрез които може да бъдат застрашени дюни на ивицата. В България липсват специалисти, които да разбират F-16 напълно, смята председателят на Комисията по отбрана генерал Константин Попов. Точно затова ще са необходими продължителни преговори, които могат да продължат дори години, с цел да се постигне консенсус, относно бойни способности и цена на самолета. \"За целта трябва да се сформира екип, а нямаме кой знае какви специалисти.\", заяви Попов.    Става дума за незаконното строителство. Сега багери бутат едноетажните бунгала край Войводиново, строени кое с тухли, кое с каквото падне от поне 20 години насам. Обитателите изчезват в неизвестна посока, а твърде вероятно в квартала, известен като най-голямото ромско гето на Балканите - Столипиново в Пловдив. „За първи път в живота си виждам как адвокат се моли на прокурор да му бъде дадено поне едно доказателство за вина на обвиняемия, а прокурорът да не може да даде нито едно!“, каза Диков по повод 5 месечното задържане на Вълчо Арабаджиев от Специализирания съд. Свързвана с Ивайло Борисов-Ториното охранителна фирма е била замесена в акцията, с която точно преди коледните празници бяха сменени собствеността, екипажът и името на либийския танкер \"Бадр\", твърди в свой авторски материал сайтът за разследваща журналистика \"Биволъ\". \"Възраждане\" ще влезе в Народното събрание, ако през май тази година се проведат предсрочни парламентарни избори. После ще съберем десетки хиляди души пред парламента. Ще въведем извънредно положение. И тогава са ни необходими 12 месеца, за да предизвикаме нови предсрочни избори и да ги спечелим\". Това каза на среща със съмишленици в Добрич председателят на политическата партия Костадин Костадинов. България е на 12-то място в Европа по смъртност, причинена от неправилно хранене. В изследването на университета „Фридрих Шилер” в Йена в Германия са включени общо 51 държави. Проучването обхваща данни от 1990 г. до 2016 г. Първите 10 държави с най-висока смъртност са все бивши съветски републики.", "date": "2019.01.12", "title": "Новините: Най-важното за деня, 12 януари"}
{"url": "https://www.actualno.com/africa/18-jertvi-sled-vzriv-na-cisterna-s-gorivo-v-nigerija-news_715847.html", "text": "   Тежкотоварният автомобил се преобърнал на пътя, а местни жители веднага се стекли на мястото в опит да съберат част от петрола в метални контейнери, информира БНР. Именно искра от удара на туба в корпуса на превозното средство е причинило , съобщават местните власти.     Инцидентът е станал в югоизточната част на страната, недалеч от град Калабар. Шофьорът изгубил контрол, цистерната се преобърнала на пътя и така от нея започнало да изтича гориво. Пострадалите са с различна степен на изгаряния и са откарани за лечение в университетската болница в Калабар.   Подобни инциденти не са рядкост в Нигерия – страна, богата на петролни залежи, чийто граждани живеят в мизерия.", "date": "2019.01.12", "title": "18 жертви, след взрив на цистерна с гориво в Нигерия"}
{"url": "https://www.actualno.com/crime/maskiran-otkradna-kutija-s-darenija-za-deca-sys-spinalna-muskulna-atrofija-news_715850.html", "text": "  Маскиран мъж нахлу в месарски магазин в бургаския комплекс „Изгрев” и открадна от там кутия с дарения за деца със , съобщава dariknews.bg. Записи от видеокамери, разпространени в социалните мрежи, показват как малко след 04:00 ч. сутринта на 11.01.19 г. той влязъл в търговския обект.     После прескочил през щанда и директно се насочил към касата. Тя, обаче, се оказала празна. Крадецът решил да провери и шкафовете, но и там ударил на камък. След като не намерил нищо, мъжът грабнал кутията с даренията и изчезнал. Крадецът е облечен с тъмни дрехи, сиви маратонки и черна шапка, а на ръцете си е имал сини медицински ръкавици.   ", "date": "2019.01.12", "title": "Маскиран открадна кутия с дарения за деца със спинална мускулна атрофия"}
{"url": "https://www.actualno.com/plovdiv/nezakonnite-kyshti-na-romite-istorija-na-beznadejdnoto-news_715729.html", "text": "  Тази история я описвам не за първи път, но си струва. Тя е илюстрация на един проблем, който периодично взривява обществото, противопоставя българи на роми и обикновено се поставя в основата на конфликтите.     Става дума за незаконното строителство. Сега багери бутат едноетажните бунгала край , строени кое с тухли, кое с каквото падне от поне 20 години насам. Обитателите изчезват в неизвестна посока, а твърде вероятно в квартала, известен като най-голямото ромско гето на Балканите - Столипиново в Пловдив. Броят на неговите жители никога не е ясен, но последната акция показва как понякога той се увеличава съвсем скокообразно. Но тук става дума за една конкретна незаконна къща, осветена от медиите още в началото. Едно по едно. Сега вицепремиера иска стратегия за справянето с незаконните цигански махали. Обикновено след подобни идеи следва съставяне на комисии, писане на протоколи, прибиране на всичко в една или няколко папки и подреждането им на рафтче. Ефективност нулева. Или - ако се пуснат навсякъде багерите - създаване на реални предпоставки за гражданска война. Не е преувеличено, защото населението, което си позволява да строи където му падне, първо изключително бързо се организира и нанася ответни действия и второ - прави това, защото номерът минава. .  В тази връзка Столипиново, заселено почти изцяло с незаконни къщи, насечено от улички със ширина метър и половина, бележито вече и с хасиенди, изникнали сякаш спонтанно - някои и по средата на улицата, е интересен пример как не в някое забутано село, а във втория по големина град в страната, незаконното строителство разцъфтява, а опитите да се премахне удрят на камък. Впрочем периодични акции по събаряне има. Обикновено се вдига доста шум, предимно в аванс от медиите, чийто състав в тоя исторически момент е доста млад и очаква кой знае какви революции. Съставът с микрофоните остава разочарован, защото населението приема съвсем равнодушно факта, че багерът ще им вдигне будката или сергията, която те просто след няколко дни ще поставят другаде. Затова не само няма и екшън, ами и сами си ги разглобяват, за да им е по-лесно.    Екшън можеше и беше започнал да става в началото на 90-те, когато по време на мандата на Жан Виденов сериозни багери захванаха да бутат наистина сериозни постройки. Е, бутнаха една и се отказаха, защото стана страшно. Преди година-две бяха бутнати няколко къщи около Марица пак в гетото, но и реакцията беше повече драматургична, защото по закон общината беше длъжна да предостави жилища, така че драмата беше пестелива. Бутаха се къщи в още две ромски махали в Пловдив - и Аджисана. Но при всички тези акции колкото и да са бутнати, много повече остават, а като мине малко време и се забрави, онова силно предприемчиво и съобразително население пак започва да реди тухли. Що за стратегия трябва да се приложи спрямо най-известната незаконна къща в Столипиново? Тя не е сбутана някъде из квартала, не е да не се вижда, напротив. Тя е на първа линия на първата голяма улица в Столипиново и до местното РПУ я делят сигурно не повече от двеста метра. Вижда се отдалеч и защото е на ъгъл. На три етажа е.\r\nКогато са вдигали първия етаж - търговска площ, никой още не беше чувал за нея. Прочу се, когато на 20 октомври 2015 година отгоре наляха бетонна плоча и стовариха почти веднага тон тухли и тя рухна. Рухна една ранна утрин, засипа една-две коли и с това се размина, защото, ако беше станало през деня, можеше да има и жертви. Само дето изкара акъла на френски архитект, зет на българското семейство в къщата на калкан. Може само да се гадае какво си е мислел, пристигнал вечерта за пръв път на гости на новите си роднини с жена си и малкото си дете, когато в пет часа сутринта стената до него почва да пада. Френският архитект си събра набързо багажа и замина със семейството си, а какво разправя до ден-днешен за българското строителство, може да се предположи.\r\nСрутването вече направи невъзможно общинските власти да си затварят очите - те обявиха, че къщата е незаконно строена и наредиха на собствениците да я съборят за своя сметка. Собствениците, нейде из Германия, отвърнаха с пълно мълчание, така че напролет общината плати към 20 000 лв, за да събори къщата с багер и да изнесе строителните материали с идеята, че собствениците някой ден ще си платят масрафа. През лятото собствениците се върнаха от Германия и най-спокойно се заеха да си строят незаконната къща отново, тоя път обаче внимаваха с тоновете тухли върху мокрия бетон.   Така къщата се вдигна, красива е, сигурно и удобна за живеене. Собствениците стегнаха първия етаж и там сега можете да си купите килим, това продават. Нагоре довършването предстои. По нищо не личи, че някой ги притеснява. За сведение на г-н Каракачанов - къщата се намира точно на ъгъла на улиците \"Храбрец\" и \"Възход\" в Столипиново в Пловдив. Отдалеч се вижда. До нея е ДКЦ-то, малко по-оттатък е РПУ-то. И отсега предупреждавам - ако тръгнете да я събаряте пак, само ще се увътрите. Може и да стане наистина опасно. Защо не пробвате първо в общинските администрации? Районната в \"Изгрев\", специално, беше информирана лично от мен за хода на събитията на всеки етап. И нищо не направи.\r\nВпрочем дългогодишно нищонеправене няма как да се поправи безболезнено. И дали изобщо може да се поправи? Не става и със събаряне посред зима на къщи, търпяни поне 20 години. Всеки юрист ще ви каже, че това мирише на мълчаливо съгласие и както са си живели хората, далеч не всички престъпници и биячи, доста кротка откъм криминогенна обстановка махала във Войводиново впрочем, изведнъж идва багерът и те лишава от подслон. И това не е решение, по-скоро прилича на вендета. А вендетата няма друго особено качество, освен да се пренася от поколение на поколение. Поне така сме чели в книгите за мафията.  Веселина Божилова ", "date": "2019.01.12", "title": "Незаконните къщи на ромите - история на безнадеждното"}
{"url": "https://www.actualno.com/business/do-750-000-evro-za-gradsko-razvitie-mogat-da-poluchat-obshtinite-news_715852.html", "text": "  Нови, до 750 000 евро на проект, могат да получат общините за градско развитие. Парите ще се отпускат по линия на за градско развитие УРБАКТ ІІІ 2014 г.-2020 г., която в България се управлява от Министерството на регионалното развитие и благоустройството. От 07.01.19 г. стартира втората, последна за посочения период покана за набиране на проектни предложения за Мрежи за планиране на действия. С наличния бюджет се очаква да бъдат финансирани около 23 проекта.     Основната цел на Мрежите за планиране на действия е да се подобри капацитетът на градовете да управляват градски политики, посредством интегрирани планове за действие. Програмата финансира проекти, свързани със засилване на научноизследователската дейност, технологичното развитие и иновации, подобряване достъпа до информационни и комуникационни технологии, повишаване конкурентоспособността на малки и средни предприятия, подпомагане преминаването към нисковъглеродна икономика във всички сектори, насърчаване адаптацията към изменението на климата, превенцията и управлението на риска, съхраняване и опазване на околната среда и насърчаване ресурсната ефективност, насърчаване устойчивия транспорт, насърчаване заетостта и подкрепа за мобилността на работната сила, насърчаване социалната интеграция, борба с бедността и всяка форма на дискриминация, инвестиции в образованието, обучението, включително професионално обучение за придобиване на умения и учене през целия живот.   Кандидатите по втората покана се насърчават да включат в партньорските планове за действие и някоя от темите на Градския дневен ред на Европейския съюз, в това число: осигуряване на достъпни жилища, адаптиране към климатичните промени, интегриране на имигранти и бежанци, борба с бедността в градовете, дигитализацията, намиране на решения за устойчиво ползване на земята и природата, работни позиции и умения, подобряване качеството на въздуха, кръгова икономика (удължаване жизнения цикъл на продуктите), иновативни и отговорни обществени поръчки, градска мобилност, култура и културно наследство, енергиен преход и сигурност на обществените места.\r\nПроектите ще се одобряват и изпълняват в две фази с обща продължителност 30 месеца. Допустимият максимален бюджет за един проект за мрежа за планиране на действия е 750 000 евро общо за двете фази. Първоначалният бюджет, отпускан за първа фаза на проекта, не трябва да надвишава 150 000 евро.  Партньорите в проекти от по-слабо развитите региони, включително регионите в България, се съфинансират с 85% от ЕФРР. Проектните предложения трябва включват най-малко седем и не повече от 10 партньори от 28-те държави от Европейския съюз, Норвегия и Швейцария, бенефициенти на програмата. Поканата за набиране на проекти ще бъде отворена до 15:00 ч. на 17.04.19 г.  Дирекция „Управление на териториалното сътрудничество“ при Министерството на регионалното развитие и благоустройството, която е определена за Национален орган по Програма УРБАКТ ІІІ 2014-2020, ще сключва договори за предоставяне на национално съфинасиране в размер на 15% от одобрения бюджет на българските партньори в проекти и ще определя контрольори за извършване на верификация на разходите на българските партньори. Допустими партньори по програмата са „градове“ (общини), административни райони и други еквивалентни на тях, дефинирани, като публични местни власти, сдружения и местни агенции, които притежават правомощия да планират и прилагат специфични урбанистични политики. ", "date": "2019.01.12", "title": "До 750 000 евро за градско развитие, могат да получат общините"}
{"url": "https://www.actualno.com/crime/neobitaema-postrojka-gorja-vyv-vojvodinovo-news_715853.html", "text": "  Около 01:30 ч. през изминалата нощ на Спешен телефон 112 е постъпила информация за горяща барака в северозападния край на село . Незабавно към мястото са насочени екипи на РУ–Труд и Трета РСПБЗН-Пловдив.     На място е установено, че огънят е обхванал и унищожил напълно паянтова постройка, чиято площ е около 20 квадратни метра. Според кмета на населеното място - Димитър Тосев - била необитаема от преди близо месец. Местопроизшествието е запазено.   При първоначалния и повторния огледи, извършени от експерти от пожарната, е установено, че няма данни за умишлено предизвикване на пожара. Най-вероятната причина за възникване на пламъците е техническа неизправност (високо преходно съпротивление) в електрическата инсталация на нестандартното (самоделно) електрическо табло, монтирано в бараката. По случая е образувано досъдебно производство и е уведомена Районната прокуратура.", "date": "2019.01.12", "title": "Необитаема постройка горя във Войводиново"}
{"url": "https://www.actualno.com/curious/dneven-horoskop-za-13-januari-news_715831.html", "text": "        Не тъгувайте по отминали връзки. Време е да погледнете напред и да потърсите нови хора, с които да построите бъдещите си планове. Връзката ви е на кръстопът. Какво точно ще се случи от тук нататък зависи само от вас. Преценете добре възможностите си и желанията.   Опитът и грешките на другите ще са ви от полза днес. Бъдете наблюдател, но не и съдник. Много е важно да си вземете нужните поуки.     Днес дръжте емоциите си под контрол. Изявата на чувствата ви може да предизвика непредвидими реакции у партньора ви. Нямате нужда от тях.    Това е ден, в който да сте пестеливи. Ще бъдете изкушени да похарчите сериозна сума пари, но замислете се - необходими ли са ви тези удоволствия. Това е ден, в който на хоризонта ще се появи слънце и за вас. Запретнете ръкави и се възползвайте максимално от предложените възможности.   През този ден ще ви бъде гласувано огромно доверие. Направете така, че да покажете, че не случайно сте били избрани.    Днес си  поставете за цел да сте по-добри от предните дни. Нека това бъде вашето мото всяка сутрин от тук нататък. Колкото и да ви се иска днес не давайте никакви обещания. Сега може да сте сигурни, че ще изпълните обещанието си, но след време нещата може да се променят.    Понякога намеренията са добри, но изпълнението им трябва да е на ниво, в противен случай действията се опорочават. Ако не сте сигурни в силите си, най-добре не се захващайте. Днес не задълбавайте прекалено много в мислите и чувствата си. Рискувате да потънете толкова дълбоко, че да не може да се измъкнете лесно. Днес ще може да се разберете и с дявола. Не отстъпвайте от позициите си и настоявайте до край за изпълнението за вашите условия.", "date": "2019.01.12", "title": "Дневен хороскоп за 13 януари"}
{"url": "https://www.actualno.com/politics/vyzrajdane-planira-da-sybere-desetki-hiljadi-dushi-pred-parlamenta-i-da-vyvede-izvynredno-polojenie-news_715854.html", "text": "  \"Възраждане\" ще влезе в Народното събрание, ако през май тази година се проведат предсрочни парламентарни . После ще съберем десетки хиляди души пред парламента. Ще въведем извънредно положение. И тогава са ни необходими 12 месеца, за да предизвикаме нови предсрочни избори и да ги спечелим\". Това каза на среща със съмишленици в Добрич председателят на политическата партия Костадин Костадинов.     Костадинов е човекът, чийто използва руското посолство на , за да отвърне в обиден стил на протестна акция при руската елха в София. Точно по коледните празници имаше протест срещу поставянето на елхата и  опит тя да бъде украсена с малки корабчета с украинския флаг заради  случилото се в и задържането на три украински военни кораба от руския флот. Заради  това Костадинов определи протестиращите като \"олигофрени и малоумници\",  като ги иронизира, че направили за пръв път в света протест срещу елха, а коментарът му беше публикуван едно към едно от руското посолство на официалната му страница във Facebook. Костадинов стана и известен след сблъсъка си с лидера на партия \"Воля\" и сегашен  зам.-председател на парламента Веселин Марешки, заради който Марешки - за причиняване на лека телесна повреда. Костадинов твърди, че Марешки  го е ударил с юмрук заради скандал с отдаден под наем имот на трето  лице (Асен Миланов) - за заведение.   Сега идеята на Костадинов е . На въпрос от какви са основанията му да очаква предсрочни избори за парламент, Костадинов заяви, че „правителството в момента излъчва токсичност и хората, които сега са във властта, много добре осъзнават, че това е равно на самоубийство“.\r\n„Възраждане“ отново ще призове президента Румен Радев да свика Консултативния съвет по национална сигурност. От партията вече са предприели тази стъпка през 2017 г., но от „Дондуков“ 2 все още няма отговор. . Те определят ситуацията в страната ни като национална катастрофа в демографски, икономически, политически, социален, здравен, образователен, културен и нравствен аспект. Според „Възраждане“ извънредното положение е единственият законен начин за оцеляване на нацията и държавата.  Костадинов предупреди, че ако не се вземат радикални мерки, след 10 години България няма да съществува на картата на света. Той подкрепи думите си с аргумент за постоянния спад на раждаемостта. От дарената субсидия на „Възраждане“ вече са родени 27 деца и това е най-смисленото нещо, сочи отчетът му за даренията, които партията прави от получената субсидия.\r\nПолитикът е убеден, че общият интерес е това, което може да обедини българското общество. А този общ интерес е страната ни да стане по-добро място за живеене. По думите му, в момента не е защитен нито българският интерес, нито европейският.   При организираната от „Възраждане“ дали България да приеме еврото са събрани 220 000 подписа, но се е оказало, че валидните ЕГН в документа са под 200 000 и броят им не достига, за да се внесе за разглеждане в Народното събрание.    Очакванията на Костадинов са до месец да има съдебно решение по делото му с лидера на „Воля“ Веселин Марешки.", "date": "2019.01.12", "title": "\"Възраждане\" планира да събере десетки хиляди души пред парламента и да въведе извънредно положение"}
{"url": "https://www.actualno.com/society/da-ojiveesh-sled-kato-te-blysne-vlak-news_715861.html", "text": "  Бързата реакция на спаси живота на 50-годишен мъж, пише dariknews.bg. Случката се разиграла снощи около 19:30 ч. в Кюстендил, в близост до опитното поле. Тогава на релсите пред пътническия влак от Перник за Кюстендил изскочил човек.      Мъжът е настанен в кюстендилската болница, без опасност за живота, каза за dariknews.bg говорителят на Областната дирекция на МВР в Кюстендил Катя Табачка.   Образувано е досъдебно производство по случая и е уведомен дежурният прокурор.", "date": "2019.01.12", "title": "Да оживееш, след като те блъсне влак"}
{"url": "https://www.actualno.com/society/izvyrshvat-speshna-proverka-na-plaja-pri-kymping-smokinja-news_715864.html", "text": "  Министерството на туризма ще извърши спешна проверка на морски при къмпинг \"Смокиня”.      Експерти от държавната структура на място ще установят дали има незаконни дейности. В прерогативите на ведомството се включват териториите на морските ивици, но по закон то не е оторизирано да прави проверки на имоти до плажа.   Министерството на туризма следи състоянието на морските плажове и извън активния летен сезон и е безкомпромисно, относно стриктното спазване на законосъобразното стопанисване на плажа, категорични са от институцията.", "date": "2019.01.12", "title": "Извършват спешна проверка на плажа при къмпинг \"Смокиня\""}
{"url": "https://www.actualno.com/starazagora/starozagorci-chestvat-124-godini-ot-rojdenieto-na-geo-milev-news_715860.html", "text": "  124 години от рождението на Гео Милев отбелязват в община през следващата седмица. Годишнината ще бъде почетена в няколко дни. На 15.01.19 г. от 11:00 ч. в родния град на поета - Раднево - ще бъдат поднесени венци и цветя на паметника на Гео Милев.     С постановката „ГЕО-ЕГО“ на Театралната лаборатория „Алма Матер“ при Софийския университет „Св. Климент Охридски“ ще бъде отбелязана годишнината в къща музей “Гео Милев” в Стара Загора. Гостуването на формацията е на 23.01,19 г. от 18:00 ч.   Спектакълът е по текстове на твореца и “е за конфликта между Егото на отделната личност и общество, което не иска да приеме другостта”. Режисьор е Николай Георгиев, а хореографията е на Петя Йосифова.", "date": "2019.01.12", "title": "Старозагорци честват 124 години от рождението на Гео Милев"}
{"url": "https://www.actualno.com/society/izlojba-s-proizvedenija-vyrhu-fragmenti-ot-berlinskata-stena-i-3d-mapping-predi-otkrivaneto-v-plovdiv-news_715863.html", "text": "  Пловдив, в качеството си на Европейска столица на културата, ще е първият град на Стария континент, който ще празнува 30-годишнината от падането на Берлинската стена. Това ще се случи не с дълги речи, а с уникална пътуваща изложба, която разказва за „Изкуството на свободата. От Берлинската стена до уличното изкуство“ или съкратено „Art Liberty“. Куратор на изложбата е Силвестър Верже.     Експозицията представлява колекция от 30 произведения върху фрагменти от стената и ще бе открита днес точно в 16:00 ч. на Римския стадион в столицата на културата. Час по-късно сградата на община Пловдив се превърне в 3D mapping цветна картина, сглобена от изображения от изложбата. Tя пренесе публиката в света на уличното изкуство. А картините, които са оценени на общо над 1 милион евро, вече са под тепетата и са разположени под открито небе. Колекцията е създадена от известния френски куратор Силвестър Верже. Тя показва световноизвестни художници, които са рисували върху Берлинската стена преди падането й през 1989 г. Акцентите в изложбата са портретите на Дейвид Бауи, Иги Поп и Лу Рийд. Трите поп икони са изобразени от уличните художници Джеф Аеросол от Франция и Джими Си от Австрия върху голям 3-метров фрагмент от стената. Заедно с тях в сърцето на града ще бъдат разположени и три автомобила “Трабант“, изрисувани от Тиери Ноар, Кристоф Емануел Буше и Киди Ситни.  Голям стенопис на бразилския художник L7M също ще бъде показан в експозицията. Той е направен върху дървени панели за „Art Liberty“, когато е изложена в Париж през 2015 г. Произведенията на оригиналните автори не са целели да се превърнат в картини. Те са форма на протест срещу рaзделението. Този и много други интересни факти ще могат да научат пловдивчани и гости от съпътстващата програма - над 30 документални филма на френския режисьор Кристиан Гияне, запечатали създаването на всяка творба от колекцията. Те ще бъдат показани в Пловдив заедно с интервюта на художниците и филм за уличното изкуство на „Дойче Веле“.   Друга емблематична лента е \"Ефемер\", базирана на архивите на немския фотограф Хайнц Дж. Куздас, който е снимал рисунките на Берлинската стена на всеки 15 дни преди падането й. 15 от тези кадри са част от изложбата. Каталогът на „Art Liberty, от Берлинската стена до уличното изкуство“ е първият в света, който позволява на зрителя да открие процеса на създаване на всяка творба, благодарение на QR кодове. Колекцията е част от програмата на Пловдив – Европейска столица на културата 2019.    Международната обиколка на изложбата от 1991 г. до 2015 г. включва градовете Мадрид, 1991 г.; Лион, 1996 г.; Никозия, 2009 г.; Кьолн, 2001 г.; Женева 2004 г.; Париж, 2009 г.; Берлин, 2001 г.; Москва, 2009 г. и Париж, 2015 г.. „Изкуството на свободата” ще остане в Пловдив до средата на март.\r\nЕдин от авторите, включени в изложбата – Кристоф Буше, се мести в Западен Берлин на 24.12.1980 г. През април 1984 г. той и Тиери Ноар започват да рисуват върху Берлинската стена при Марианплац, Потстадмплац и Checkpoint Charlie: „ Не искахме да декорираме стената, беше по-скоро физическа реакция срещу нечовечността на живота заедно с Желязаната завеса. Той ще остави незаличима следа там, постигната от много малко други артисти преди него. На 04.07.1986 г., на Checkpoint Charlie, той и Тиери Ноар рисуват 42 статуи на свободата в чест на юбилея от монтирането на Статуята в Ню Йорк.\r\nНеговият необикновен подход към рисуването и спонтанността на неговите берлински творения, го поставят в авангарда на уличното изкуство. През ноември 1987 г., той става първият артист в историята на Берлинската стена, който рисува върху източната страна на стената, изливайки боя през пукнатина, която изкопал в бетона.", "date": "2019.01.12", "title": "Изложба с произведения върху фрагменти от Берлинската стена и 3D mapping, преди откриването в Пловдив"}
{"url": "https://www.actualno.com/plovdiv/kaka-stojna-otide-da-tyche-na-nebesnite-stanove-news_715858.html", "text": "  Малко след 95-ия си рожден ден днес си отиде Стойна Кръстанова- доайенът на майсторите на художествени занаяти в Пловдив, позната като Кака Стойна. Така са я нарекли, още когато е била младо момиче, но вълшебните й ръце вече са творили тъкани, неповторими и оригинални.     Родена в последния ден на 1923 г. в родопското село Гълъбово, близо до Пловдив, Стойна е първото момиче от населеното място, което продължава образованието си в града. Била е толкова непоклатима в това си желание, че се качила на една скала и не слязла оттам, докато родителите и не разрешили да я пратят да учи в Пловдив. Но не в гимназия, а в Стопанското училище, за да вземе занаят. Всъщност, това решение е било идеално. Още там тя проявява не само сръчност и бърза схватливост, но и дързостта да промени модел, и то така, че нейният вариант да е по-добър от оригинала. Започнала със шевиците, тя се ориентира и към тъканите и от далечната 1968 г. е член на Задругата на майсторите на народни художествени занаяти.     Българското културно наследство винаги е било извор на вдъхновението й, а на 93-ия си рожден ден тя направи изложба, в която показа възстановени образци на коптска и византийска шевица. Сложността на задачата се е състояла в това, не само да пресъздаде родопски носии от XIX век, но и да ги направи да изглеждат така, сякаш са носени. Справя се и с тази задача.\r\nПрез целия си живот Стойна Кръстанова предава изкуството си на ученици - броят им е над 50. Една от тях е дъщеря и доц. д-р Красимира Кръстанова, етнолог, декан на Философско-историческия факултет на Пловдивски университет. Тя създава фондация на името на майка си и продължава делото. Преди месеци, в проект на фондацията бяха възстановени образци на шевици на всички етнически групи, обитавали града под тепетата в миналите два века. Деца и младежи не само ги проучиха, но създадоха нови изделия на тяхна основа. Точно това означава пренасянето на традицията.    До преклонната възраст от 93 години Стойна Кръстанова продължаваше да тъче на своя стан ленени и копринени тъкани, което означава максимална сложност и пъргавина на пръстите. Нейни творби са показвани в седем самостоятелни изложби у нас и в чужбина. През годините е получавала редица награди и звания, а и сега, след като си отиде, остават проучванията й, предадени и на учениците за традиционните техники и технологии за тъкане, везане и орнаментиране, за стиловите особености и локални художествени специфики, за експериментите с материали.", "date": "2019.01.12", "title": " Кака Стойна отиде да тъче на небесните станове"}
{"url": "https://www.actualno.com/plovdiv/plovdiv-stana-evropejska-stolica-na-kulturata-news_715828.html", "text": "  Днес, 12 януари, точно в 19:00 часа стартира спектакълът \"Ние сме всички цветове\", с който официално ще се открие Пловдив – Европейска столица на културата 2019.      Шоуто стана възможно благодарение на артистичния директор и основател на \"Phase7\" Свен Сьорен Байер, чиято цел е да предостави на зрителите незабравимо преживяване. Сцената имаше капацитет да побере едновременно 1500 участници и да предостави на всички зрители добра видимост към зрелищния спектакъл. Пространството на двата булеварда – \"Цар Борис III Обединител\" и \"Мария Луиза\", се превърна в място за празненство.\r\nПосланията на Европейската столица на културата за тази година са \"Разнообразие\" и \"Ние сме всички цветове\", като те са обединени под мотото \"Заедно\". В шоуто ще се включиха Теодосий Спасов, Валя Балканска и Шилер.  В частта \"Ние сме всички цветове\" участваха над 200 кукери от целия регион, които поставиха началото на годината и да изгонят злото. Емблематичният ансамбъл \"Тракия\" имаше необичайна роля – на членовете му беше поверена нова хореография в стил съвременен танц. Режисьорът Христо Намлиев подготви сегмент, в който 200 хористи от формациите на града бяха дирижирани от Диан Чобанов. С тях бяха и 20 гайдари от Българска национална гайдарска асоциация. Изпълнители от АМТИИ изненадаха публиката с лазерни арфи.", "date": "2019.01.12", "title": "Пловдив стана Европейска столица на културата"}
{"url": "https://www.actualno.com/business/pamporovo-ad-i-turkish-airlines-si-stisnaha-rycete-za-syvmesten-proekt-news_715691.html", "text": "  ​10 януари 2019 г. Панорамна гледка към легендарния площад “Таксим” в Истанбул. И препълнена зала с представители на турски туроператори и агенции, турските авиолинии и журналисти. А темата - . Заявка, че българският ски курорт е както за зимни, така и за летни забавления.      Мариян Беляков, изпълнителен директор на “Пампорово” АД, отбеляза, че от ръководството на ски курорта са много щастливи от даденото начало на тази съвместна туристическа инициатива с турските авиолинии. Беляков разказа за спецификите на Пампорово като курорт, който предлага отлични условия за зимен туризъм и практикуване на зимни спортове.   \"Ние си даваме сметка, че Турция е пазар, който предлага огромен потенциал и възможности. \", посочи Беляков пред . Ние като дружество имаме изключително много партньори в Турция, с които правим бизнес и на приятелски начала, а това изисква доста личен подход и ангажимент към всичко, което правим, убеден е Беляков.     Turkish Airlines като една от най-големите и силни авиокомпании в света, трябва да види надеждността в партньора отсреща - в случая Пампорово. \"Силата на една такава световноизвестна авиокомпания предразполага пазарите, към които дадената програма е насочена, да се отнесат с още по-голямо доверие и сигурност към това, което се предлага\", уточни Мариян Беляков.\r\nПакетите, които от дружеството са подготвили, . Офертите ще бъдат предлагани за настоящия ски сезон в интервала от 3 февруари до 10 април 2019 г. и ще бъдат продавани само под формата на пакетна услуга за турския пазар.\r\n​Директорът за България на Turkish Airlines Мехмет Гюркайнак представи офертите, които турските авиолинии предлагат съвместно с Пампорово, по време на събитието. .   Стана ясно, че пакетите са таргетирани за групи туристи от минимум 10 души за 6 нощувки в Пампорово, които пристигат в България със следобедния полет от Истанбул до София на Turkish Airlines.   Междувременно Мариян Беляков разказа, че Пампорово е бил първият ски курорт у нас, който е открил тазгодишния зимен сезон с много добри условия още през месец декември 2018 г. - с 95% изкуствен сняг. А в момента комбинацията от продължаващи снеговалежи и ниски температури създават трайна предпоставка за отлични ски преживявания по пистите. \" \" - така Беляков обобщи условията за туризъм в момента на Пампорово.\r\nПо време на презентацията в Истанбул пък бе подчертано, че любителите на планината могат да се възползват от впечатляващия капацитет на 14-те лифта в курорта - . Освен това осигуряват безпроблемното протичане на целия зимен сезон, а спортните забавления в Пампорово са гарантирани на . Така на практика .\r\nВ заключение Мариян Беляков коментира, че инициативата между \"Пампорово\" АД и Turkish Airlines е пилотна и поставя началото на едно устойчиво сътрудничество, което ще продължи с изцяло обновена програма и за предстоящия туристически сезон през 2020 г. Беляков каза в аванс, че новите оферти ще бъдат пуснати на един . Освен това изпълнителният директор на \"Пампорово\" АД изрази дълбока благодарност към Мехмет Гюркайнак за помощта и подкрепата, които Turkish Airlines оказват за развитието на ски туризма в Пампорово.  ", "date": "2019.01.12", "title": "\"Пампорово\" АД и Turkish Airlines си стиснаха ръцете за съвместен проект"}
{"url": "https://www.actualno.com/society/gen-mateev-otgovori-uklonchivo-na-vypros-dali-priema-izvinenieto-na-pobojnicite-ot-vojvodinovo-news_715871.html", "text": "  \"Дори и най-подготвеният човек, ако изпадне в ситуация, като тази, във Войводиново, когато е в невъзможност или няма обективни обстоятелства да се защити може да случи същото. Така че няма място за присмиване и подигравки, особено с български военнослужещ, който е отдал живота си в службата за родината. Неуместно е.\", заяви пред БТВ командирът на 68-а бригада „Специални сили“ бригаден генерал Явор Матеев.      \"Българската армия е един от символите и гарант за законност, ред и сигурност в страната ни. Не съм давал устни и писмени заповеди на никого. Всеки има глава на раменете си и може сам да прецени как да постъпи в такъв момент - дали да присъства, или не на протеста.\", коментира Матеев.   На въпрос дали ще приеме извиненията на побойниците, от името на пострадалия ефрейтор Владимир Димов, командирът на 68-ма бригада отговори така: Здравословното състояние на Димов се подобрява и се очаква до няколко дни да бъде изписан от болницата. От 2007 г. е в специалните сили, като в момента е на длъжност \"снайперист\". До края на месеца ефрейторът ще бъде повишен в \"млад сержант\".  ", "date": "2019.01.12", "title": "Ген. Матеев отговори уклончиво на въпрос дали приема извинението на побойниците от Войводиново"}
{"url": "https://www.actualno.com/europe/chetirima-dushi-sred-koito-dvama-pojarnikari-zaginaha-pri-eksplozijata-v-parij-news_715844.html", "text": "  Двама пожарникари и двама цивилни граждани загинаха, след експлозията в пекарна на улица \"Тревис\" във френската столица Париж, пише tass.ru. Огнеборците са били в сградата, в която се е помещавала хлебарницата, още преди . Предполага се, че са били повикани заради сигнал за силна миризма на газ. Към момента става ясно, че други 10 души са в критично състояние, сред които също има един пожарникар.     Френският вътрешен министър Кристоф Кастанер каза, че последствията от експлозията са много тежки. Зоната е отцепена, хора се евакуират от околните сгради. На площада на Операта, който се намира недалеч, вече кацнаха два вертолета на службата за гражданска отбрана, за да евакуират спешно пострадалите, съобщава dariknews.bg.   Хлебарницата, която се е взривила в следствие на изтичане на газ, е била на партера на многоетажна сграда. В резултат на взрива помещението е опустошено. Рухнали са стени и има риск от срутване на цялата сграда. По-рано бе съобщено, че най-малко 20 души са пострадали в трагедията. Жители на квартала разказват, че първоначално са си помислили, че има силно земетресение.", "date": "2019.01.12", "title": "Четирима души, сред които двама пожарникари, загинаха при експлозията в Париж"}
{"url": "https://www.actualno.com/crime/bylgarin-bit-ot-shotlandci-zaradi-proizhoda-si-razkaza-za-sluchiloto-se-video-news_715794.html", "text": "  Български търговец е бил бит от двама души в Шотландия, информира НОВА ТВ.       От записите станало ясно, че нападателите казват на пострадалия, че това е тяхната държава и малко след това го нападат.   Илхан Ахмедов живее в Шотландия от  две години, заедно със съпругата си. Прехраната си изкарват чрез търговия - имат малък магазин. На 10.08.18 г. в търговския обект влезли двама младежи в нетрезво състояние. След като Илхан им отказва да им продаде алкохол, те стават агресивни и след секунди всички вече са извън магазина, като нападението е придружено с викове: \"Това си е нашата страна\". На видеото се вижда как трима души - клиенти и продавач - падат на земята. След това, 39-годишният мъж е удрян и ритан в лицето, докато се опитва да се върне в обекта.   Няколко месеца по-късно нападателите са осъдени. През ноември единият от нападателите - Крейг Дъглас, на 24 години, получил 18 месеца затвор за атаката. Но съучастникът му Боб Клиланд, на 28 години, получил две години пробация, 200 часа общественополезен труд и разпореждане да плати на жертвата 2000 лири компенсация.", "date": "2019.01.12", "title": "Българин, бит от шотландци заради произхода си, разказа за случилото се (ВИДЕО)"}
{"url": "https://www.actualno.com/society/bylgarija-e-12-ta-v-evropa-po-smyrtnost-zaradi-nepravilno-hranene-news_715793.html", "text": "  България е на 12 място в Европа по смъртност, причинена от неправилно хранене. В изследването на университета „Фридрих Шилер” в Йена в Германия са включени общо 51 държави, пише БГНЕС. Проучването обхваща данни от 1990 г. до 2016 г. Първите 10 държави с най-висока смъртност са все бивши съветски републики.     Първенец в отрицателната класация е Узбекистан, където починалите от неправилно хранене са близо 400 на 100 000 души. Следват Туркменистан, Киргизстан, Украйна, Молдова, Азербайджан, Беларус, Таджикистан и Казахстан. На последната позиция от първата десятка е Русия с около 300 жертви на 100 000 души. Единадесета е пак бивша съветска република - Грузия и веднага след нея се нарежда България. Основните заболявания, причинени от това, засягат съдовата система и са породени от вредни хранителни навици.   Най-здравословно се хранят жителите на Испания, Израел и Франция. В тези страни починалите от вредното хранене са съответно по 43 души - в първите две държави и 46 - в другата посочена по-горе. По оценки на учените през 2016 г. неправилното хранене е станало причина за около половината от смъртните случаи в Европа.\r\nНад два милиона жители на региона са станали жертва на болести, свързани с високо съдържание на сол в храната и слаба консумация на плодове, зеленчуци, ядки и пълнозърнести продукти. Учените откриха също, че мъжете са по уязвими на сърдечно-съдови заболявания поради нездравословно хранене. Жените попадат в рисковата група след 50-годишна възраст, докато на мъжете храненето оказва негативно влияние и в по-ранните години от живота.  ", "date": "2019.01.12", "title": "България е 12-та в Европа по смъртност заради неправилно хранене"}
{"url": "https://www.actualno.com/society/prognoza-za-vremeto-12-januari-sybota-news_715779.html", "text": "  Облачността ще е променлива, по-значителна до обяд над Югоизточна България, без валежи. След обяд над по-голямата част от страната ще е по-често слънчево. Сутринта на места в котловините ще има мъгла. Ще духа слаб, в Северна България – умерен запад-северозападен вятър.      Това съобщи дежурният синоптик от НИМХ Георги Цеков пред \"Фокус\".   След временното повишение, атмосферното налягане отново ще започне да се понижава и ще е по-ниско от средното за месеца.\r\nНад облачността ще е променлива, без валежи. Повече облаци ще има преди обяд над южните райони, а повече слънце се очаква в следобедните часове. Ще духа слаб, по Северното Черноморие – до умерен запад-северозападен вятър. Максималните температури - от 1° до 4°, температурата на морската вода е около 5°. Вълнението на морето ще е 1-2 бала.  Над ще бъде предимно слънчево, с повече облаци преди обяд над Родопите и Странджа-Сакар. Ще духа умерен, по високите и открити части и временно силен западен вятър. Максималната температура на височина 1200 метра ще е около минус 1°, на 2000 метра – около минус 6°.\r\nВ ще има променлива, по-често значителна облачност, без валежи. Вятърът ще е от запад, слаб, в Дунавската равнина - до умерен. Сутринта ще е студено, минималните температури ще са предимно между минус 9° и минус 4°; максималните ще са между 0° и 5°.   В вятърът временно ще се ориентира от югозапад и температурите слабо ще се повишат. Облачността ще се увеличи, но само на отделни места, главно в Западна България, е възможно да превали . По-късно от северозапад, с усилване на вятъра, отново ще нахлува студен въздух.    Във ще бъде доста ветровито, сравнително студено, с променлива облачност, на отделни места отново са възможни слаби превалявания от сняг. Минималните температури ще са предимно между минус 6° и минус 1°, дневните - около нулата.", "date": "2019.01.12", "title": "Прогноза за времето -  12 януари (събота)"}
{"url": "https://www.actualno.com/sciencelogy/bezjichnoto-distancionno-zarejdane-e-vse-po-blizo-news_715744.html", "text": "  Въпреки, че вече се продават свободно зарядни подложки, истинската революция в безжичното зареждане ще се състои в това, когато технологичните компании успеят да създадат ефективно безжично зареждане от разстояние. На CES 2019 (Consumers Electronic Show) бяха показани стъпки в тази посока.     Компанията Energous представи WattUp, приемо-предавателна технология за безжично, дистанционно зареждане. Стийв Ризоне (изпълнителен директор на Energous) споделя: „Тази технология ще бъде внедрена и в смартфон“. Въпреки, че вече Energous участват в преговори, от компанията няма да оповестят коя е другата преговаряща страна, а според условията на договора това никога няма да бъде оповестено. Освен WattUp, Energous показаха и прототип на умен часовник, който разполага с гъвкава антена, вплетена в каишката, както и още няколко устройства.   Това, което всички представени устройства имат като обща черта, е че те консумират относително малко енергия и не са плоски. Традиционното безжично зареждане се осъществява посредством плоски зарядни станции, върху които се поставя устройството (което трябва също да е плоско, каквито са смартфоните или умните часовници). Самите зарядни се нуждаят от водоравно пространство, което може да създаде определени неудобства. Тези условия са необходими, за да могат магнитите в зарядната подложка и устройството, което ще се зарежда да осъществят контакт и по този начин магнитните намотки да започнат да осъществяват трансфер.\r\nНо други малки устройства, като слушалки и слухови апарати нямат необходимата плоска форма. Те са малки и имат неправилна форма с различни извивки и не биха могли да използват индуктивното зареждане. Дистанционното зареждане от своя страна на този етап може да осигури слаб енергиен трансфер на разстояние до около метър, без да се влияе от формата на устройството или ъгъла под който то се намира спрямо излъчвателя. Устройства с малки батерии биха могли да се заредят в рамките на 30 минути до час. За новия излъчвател не е проблем да включва и индуктивно безжично зареждане, което съчетано с плоската форма би позволило зареждане на смартфони, докато други малки консуматори, които не могат да използват този метод, са наоколо да се заредят.  Плановете на Energous включват технология, която да захранва по-енергоемки устройства от по-голямо разстояние (приблизително до 4.5 метра), като това устройство трябва да се появи до края на 2020 г. ", "date": "2019.01.12", "title": "Безжичното дистанционно зареждане е все по-близо"}
{"url": "https://www.actualno.com/society/plovdiv-osymna-s-transparanti-evropejska-stolica-na-kulturata-bez-evropejski-stadion-news_715838.html", "text": "  За пореден ден Пловдив осъмна с призив за Колежа. Футболни фенове на \"Ботев\"-Пловдив разположиха транспаранти на ключови места в града под тепетата. \"Този път ние го насочваме директно към министър председателя на Република България - Бойко Борисов и всички чужди медии, които ще присъстват на откриването на Европейската столица на културата.\", казват чрез посланието си бултрасите.        Това е втори пореден протест на \"жълто-черните\" за тази седмица. Преди няколко дни те отново алармираха обществеността за това, че в един от най-големите градове на страната липсва футболен стадион.  Транспарантите са разположени на множество възлови места в Пловдив. Целта е днес, когато в града под тепетата се очакват да пристигнат десетки хиляди посетители - официални лица, български и европейски журналисти и граждани - обществеността да обърне внимание, че градът , заявяват феновете.   ", "date": "2019.01.12", "title": "Пловдив осъмна с транспаранти: \"Европейска столица на културата без европейски стадион\""}
{"url": "https://www.actualno.com/plovdiv/plovdiv-e-evropejska-stolica-na-kulturata-video-news_715785.html", "text": "  От днес, 12 януари, Пловдив е Европейска столица на културата. Изложби в Градската художествена галерия и в Тютюневите складове, концерти, изпълнения на живо и уъркшопи са само част от началото на програмата. Грандиозно шоу очаква посетителите на града от 19 часа. Над 1500 участници от България и чужбина ще пресъздадат на открита сцена мащабна и цветна метафора на всички основни теми от програмата на \"Пловдив 2019\" и на тяхното свързване под мотото \"Заедно.\"     Програмата на Пловдив - Европейска столица на културата 2019 година е структурирана в четири платформи: . Те са свързани с типичните особености на града, с културните му особености и история, както и с проблемите и стереотипите, които трябва да се превъзмогнат. \r\nПлатформата включва теми за интеграция на етноси и малцинства, като цели свързване на поколения и социални групи, премахването на границите между изолираните територии и зони. Платформата СЛИВАНЕ обединява 3 клъстера - Махала, Регионале, Красавицата и Изтока. Проектите в нея включват теми за интеграция на етноси и малцинства, цели свързване на поколения и социални групи, премахване границите между изолирани територии и зони. Част от платформата са инициативи и проекти, предназначени специално за квартал Столипиново, представяне на традиционна самобитна култура от Балканите, взаимодействие с фестивали, културни, туристически и социални проекти от Южен централен регион. е платформа за преосмисляне и „рециклиране” на забравени и изоставени градски пространства, както и промяна в начина на възприемането им. Тя обединява трите клъстера - Градски мечти, Река на Въображението, Образовай се и включва работа с детската и младежката аудитория, артистични интервенции в публичното пространство, проекти свързани с околната среда. Платформата обхваща най-сложните и противоречиви локации, превърнати във водещи проекти от артистичната програма като Тютюневия град, Капана, Кино Космос, района на река Марица и остров Адата.   се състои от три клъстера - Културата среща хората, Изкуство за забравеното бъдеще и Машина на времето и е платформата е ориентирана към нови начини за опазване и представяне на културното наследство в съвременен контекст, излизайки от стереотипите на туристическата атракция. Цели да подобри и разшири достъпа на гражданите до култура и да я пренесе по-близо до тях. Други важни фокуси са съвременното изкуство и използването на нови технологии и дигитални медии. Платформата е свързана както с представянето на най-съвременни артистични практики и актуални тенденции, така и с приобщаването на различни общности, както и с децентрализация на програмата.\r\nПлатформата , обединява 3 клъстера - ЕUритмика, Раздвижи града и Айляшки Град и е свързана с популяризиране на устойчив начин на живот и с понятия като “бавен живот” (Slow) или “дерастеж” (Degrowth). Платформата цели да пропагандира зелен/еко/био начин на живот чрез зелени технологии и продукция. Включва също взаимодействие между творчески и спортни дейности, практики за хармонизиране с околната среда, “физическата култура” и като цяло забавяне на темпото. В тази платформа попада и музиката като възможност за общуване и като най-достъпно изкуство във всичките й разновидности.     Вижте основните акценти в  ", "date": "2019.01.12", "title": "Пловдив е Европейска столица на културата (ВИДЕО)"}
{"url": "https://www.actualno.com/america/sedem-zaginali-pri-katastrofa-na-avtobus-s-turisti-v-kuba-news_715795.html", "text": "   По данни на държавни медии, в автобуса е имало 18 кубинци и 22-ма туристи от Холандия, Великобритания, Франция, Мексико и Канада.     Според първоначалната информация са загинали трима кубинци, две аржентинки, германка и французин. Общо 31 са ранените и приети в местната болница. Не се уточнява има ли чужденци сред тежко пострадалите. Катастрофата е станала между градовете Баракоа и Гуантанамо.    Според свидетели това станало при негов опит за изпреварване, след който автобусът се преобърнал. Кубинските шосета са слабо осветени, тесни и осеяни с огромни дупки, а през изминалата година в 11-милионната страна е имало 750 смъртни случая и близо 8 000 ранени в над 11 000 пътнотранспортни произшествия. Днешната катастрофа е четвъртата тежка злополука с автобус за един месец, отбелязва dariknews.bg.", "date": "2019.01.12", "title": "Седем загинали при катастрофа на автобус с туристи в Куба"}
{"url": "https://www.actualno.com/politics/general-smjata-che-njamame-specialisti-koito-da-razbirat-f-16-napylno-news_715799.html", "text": "   Точно затова ще са необходими продължителни преговори, които могат да продължат дори години, с цел да се постигне консенсус, относно бойни способности и цена на самолета. \"За целта трябва да се сформира екип, а нямаме кой знае какви специалисти.\", заяви в предаването \"Събуди се\" по НОВА ТВ Попов.     Той се поправи после, като посочи, че специалисти всъщност има у нас, но те са твърде малко. Генерал Константин Попов посочи, че купувайки F-16 в България ще бъдат осигурени модернизацията и развитието на Българската армия и в частност Военновъздушните сили. По думите му, \"много неща влияят върху този избор и договорът трябва да бъде подписан поне от четирима министри\", с което да се гарантира, че е взето най-доброто решение.   Попов не пожела да коментира думите на българския президент Румен Радев, който в отговор на журналистически въпрос бе заявил, че България ще похарчи много повече за по-малко самолети, купувайки F-16, вместо \"Грипен\". Припомняме, че държавният глава смята също, че \"това е удар по имиджа на нашите американски партньори, които в очите на българите печелят с политически лобизъм, а не по правилата\".\r\nУклончив отговор даде Константин Попов и на въпроса дали е имало натиск при избора на закупуване на боен самолет за България. \"Договорът е държава- държава. Съвсем нормално е всеки да подкрепи своята страна.\", каза Попов. Той бе категоричен, че F-16 не е твърде скъп дори в дългосрочен план, като цена и \"не е на-скъпия, като поддръжка\". В противоречие на това, генералът заяви, че всъщност не е ясно колко ще струва на страната ни годишно поддържането на една такава машина.  ", "date": "2019.01.12", "title": "Генерал смята, че нямаме специалисти, които да разбират F-16 напълно"}
{"url": "https://www.actualno.com/velikotarnovo/jantra-vyv-veliko-tyrnovo-zamryzna-chastichno-snimki-news_715815.html", "text": "  Река Янтра под Стамболовия мост в град Велико Търново замръзна на повърхността, както и в други участъци по течението. Причините са минусовите тумператури през последните дни, снеговалежите, високата влажност на въздуха и мъглите.      Заледените участъци са красиви и привлекателни за фотографи и туристи. Въпреки студеното време и заледяванията, някои рибари излязоха на риболов.   Природното явление „Замръзнала Янтра\", обаче, още не е регистрирано от хидролозите, тъй като за пълното замръзване на речните води са необходими поне седем последователни дни с температури под минус 10 градуса.   Река Янтра е най-големият старопланински дунавски приток с дължина 285,5 км, площ на водосборния басейн 7 862 км2 и средногодишен отток 1 574 млн м3. Характерът й се променя от планински поток до равнинна река. Води началото си от неголям извор под връх \"Атово падало\" (1 496 м) в Шипченска планина, тече на североизток до град Велико Търново. След това завива на изток, после рязко на север и тече в тази посока до вливането си в река Дунав, северозападно от село Кривина, при около 18 м надморска височина. Поради силното си лъкатушене, особено в средното и долното течение, Янтра има голям коефициент на извивливост – 3,1 и малък среден наклон – 4,6 ‰. В чертите на старопрестолния град образува .    ", "date": "2019.01.12", "title": "Янтра във Велико Търново замръзна частично (СНИМКИ)"}
{"url": "https://www.actualno.com/society/cigara-ili-kyso-syedinenie-prichina-za-pojara-v-kyrdjalijskoto-uchilishte-news_715802.html", "text": "  Цигара или късо съединение са двете версии, върху които се работи, като причина за пожара, възникнал в вчера, информира БТВ. Заради инцидента се наложила евакуация на 60 деца и 15 преподаватели.     Припомняме, че пламъците са тръгнали от приземен етаж на неизползваемо стълбище. Пожарникарят Ризван Кьоров пристигнал при сградата на учебното заведение по сигнал, заедно  с още 14 свои колеги. Въпреки че огънят не се виждал, обстановката е била усложнена. Цялото училище било обгърнато от дим,  а на втория етаж имало хора – четири деца и две учителки, които не успели да се евакуират навреме.   Спасителната операция започнала веднага. Едното от децата, обаче, изпаднало в рискова ситуация - препънало и паднало. Тогава Кьоров успял да го хване, но е ранен в главата. Той разказва, че дори не усетил, а колеги му казали, че кърви. За 15 години служба в пожарната Ризван Кьоров е рискувал неведнъж живота си и не мисли, че е герой.", "date": "2019.01.12", "title": "Цигара или късо съединение - причина за пожара в кърджалийското училище"}
{"url": "https://www.actualno.com/society/domakin-na-projekcijata-na-filma-3-100-bjagane-i-sebenadminavane-za-evropa-shte-byde-bylgarija-news_715807.html", "text": "  Домакин на прожекцията на документалния филм „3 100: Бягане и себенадминаване“ за Европа ще бъде България през следващата седмица. Лентата е на режисьора Санджай Роулал от САЩ, а героите са участници в най-дългото състезание в света, носещо същото име.     В документалната филмова продукция се изследва тичането като феномен, свързан с битието, както и като средство за разкриване на човешката същност. Опитвайки се да отговорят, защо толкова хора са привлечени от бяганията на дълги разстояния, автори разглеждат култури с традиции в бягането и техните съвременни представители - индианското племе навахо, етническата група бушмени от Aфрика, монасите от планината Хей, Япония.   Състезанието „3 100 мили: Себенадминаване“ (3 100 мили се равнява на почти 5 000 километра) е най-дългото сертифицирано многодневно бягане в света. То се провежда всяка година в рамките на 52 дни в Ню Йорк, от 1997 г. насам. Всеки участник трябва да изминава средно по 95 километра на ден. Малцина се решават да приемат това привидно непреодолимо предизвикателство, а още по-малко са тези, които успяват да го завършат. Тук духът, материята и психиката се състезават помежду си. По време на маратона участниците срещат много трудности: да преодолеят травмите, които са неизбежни, психиката, която безспорно трябва да е силна, и духът, който е най-важният играч и може да крепи бегача до края на трасето.\r\nПремиерата за България ще се състои на 17.01.19 г. (четврътък) в зала 11 на НДК (кино \"Люмиер\") в София от 19:00 ч.   Темите, които ще се дискутират, ще засягат главно бягането като техника за себенадминаване, преодоляване на себе си и собствените ограничения.", "date": "2019.01.12", "title": "Домакин на прожекцията на филма „3 100: Бягане и себенадминаване“ за Европа ще бъде България"}
{"url": "https://www.actualno.com/chronicles/v-es-e-postignato-syglasie-za-zabrana-na-klonirane-na-hora-news_715789.html", "text": "  Клонирането е процес на получаване на организъм (клонинг) или клетка чрез безполово размножаване.     През 1952 година, Робърт Бригс и Томас Кинг, клонират жаба чрез трансфер на ядра от соматични клетки. Аналогична техника е използвана и при клонирането на овцата Доли. Опитът с жабите е именно първият успешен експеримент за клониране на висш организъм.   През 1996 г. изследователите от института Розлин в Шотландия клонират успешно овцата Доли. Тя е първият клониран бозайник. Тя боледува от рак на белия дроб и има артериални кризи. Посмъртното изследване на Доли показва, че с изключение на двете заболявания, организмът ѝ е функционирал нормално. Доли е майка на шест агнета, родени по обикновения начин. Световната организация за интелектуалната собственост (СОИС) при ООН дава на института изключителното право да клонира всички живи организми (без да изключва и хората). Правата на института важат до 2017 г.\r\nСлед 1997 г. успешно клониране при различни животни е осъществено в редица развити страни – Франция, Великобритания, Япония, Корея и др.  Клонирането на човек се отрича от световната общност по етични причини и поради невъзможността тази дейност да бъде контролирана.\r\nВъпреки това, през август 2004 г. изследователи от университета в Нюкасъл, Великобритания получават разрешение да извършат терапевтично клониране, като използват човешки ембриони за извличане на стволови клетки, които могат да бъдат използвани за лечения на болестта на Алцхаймер, на Паркинсон и на диабет. Това разрешение се основава на Закон за клониране на човешки гени, влязъл в сила на 31 януари 2001 г.   При растенията клонирането се основава на вегетативното размножаване. То може да бъде постигнато по различни начини: чрез вкореняване на резници и отводки, чрез присаждане, по метода in vitro и др. За разлика от животните, при много растителни видове то е лесно осъществимо и се прилага от хората от хилядолетия.    ", "date": "2019.01.12", "title": " В ЕС е постигнато съгласие за забрана на клониране на хора"}
{"url": "https://www.actualno.com/politics/djambazki-ot-myrljashtina-dyrjavnata-administracija-ne-jelae-da-se-spravi-s-romskija-problem-news_715811.html", "text": "  Всичко това, което се случва във и други населени места на страната, е в резултат от \"мърлящината на държавната администрация, която не желае да се справи с ромския проблем\". Това заяви евродепутатът Ангел Джамбазки в предаването \"Събуди се\" по НОВА ТВ днес в отговор на въпрос от водещата защо политиците сякаш \"току що са паднали от Мелмак\" и чак сега разбират, че съществуват незаконни постройки във Войводиново.     В ефир Джамбазки обвини в \"мърлящина\" и съдебната система у нас. Той посочи, че все още продължава практиката да се осъждат лица, които вече са с по няколко присъди и отново са на улицата, сключили са споразумения и не са там, \"където им е мястото\". Евродепутатът бе категоричен, че незаконните ромски катуни и гета трбва да бъдат премахнати и много ясно трябва да се разбере, че те пораждат напрежение.   \"Трябва да бъдат отнети и съборени не само катуните на бедните, а и на онези, които направиха огромни имения - така наречените \"барони\". След това, ще отидем и при тях. За десетки къщи и палати на барони съм направил всичко, което може да се извърши, като дейност. Питал съм НАП, прокуратура, ДНСК, Агенция по приходите и т.н. Отговорите са безумни и са измиване на ръцете.\", заяви Ангел Джамбазки. Той смята, че администрацията на средно управленско ниво се страхува да намери решение на ромския проблем, тъй като се бои какво \"може да им се случи по-нататък\".", "date": "2019.01.12", "title": "Джамбазки: От мърлящина държавната администрация не желае да се справи с ромския проблем"}
{"url": "https://www.actualno.com/society/sedmichna-prognoza-za-vremeto-za-14-20-januari-news_715817.html", "text": "  В вятърът временно ще се ориентира от югозапад и температурите слабо ще се повишат. Облачността ще се увеличи, но само на отделни места, главно в Западна България, е възможно да превали слаб сняг. По-късно от северозапад, с усилване на вятъра, отново ще нахлува студен въздух.     Във ще бъде доста ветровито, сравнително студено, с променлива облачност, на отделни места отново са възможни слаби превалявания от сняг. Минималните температури ще са предимно между минус 6° и минус 1°, дневните - около нулата.\r\nВ над цялата страна ще има променлива облачност. Минималните температури ще паднат до минус 13 в София. По Черноморието ще бъде топло и минималните температури ще са около минус 2. Максималните температури ще са между минус 4 и плюс 5 градуса.   В ще бъде слънчево над цялата страна. Валежи не се очакват. Температурите ще се повишат и минималните ще са между -8 и 0 градуса. Максималните се очаква да достигнат 10 градуса.  В       ", "date": "2019.01.12", "title": "Седмична прогноза за времето за 14-20 януари"}
{"url": "https://www.actualno.com/business/dyrjavna-firma-shte-restavrira-sgradata-na-antikorupcionnata-komisija-news_715818.html", "text": "  Държавната фирма „Реставрация“ ЕАД е избрана да изпълни инженеринговата поръчка за основен ремонт, консервационно-реставрационни работи и адаптация на сградата, в която ще се мести Комисията за противодействие на корупцията и отнемане на незаконно придобито имущество ( ).     Сградата е паметник на културата с местно значение и се намира на бул. \"Патриарх Евтимий\" №2 в София, бившия нотарият. Има три надземни етажа и един подземен с пристройка. Според документацията на възложителя не се знае кога са построени нито старата сграда, нито пристройката, няма данни и за организацията, която е изпълнила строежа. Договорът за изпълнение на планираните дейности е на стойност близо 3 000 000 лв. без ДДС (или около 3 500 000 лв. с ДДС). Реставрацията на сградата от бул. „Патриарх Евтимий“ ще продължи около година.   Дружеството „Реставрация” ЕАД е създадено през 1994 г., като наследник на дирекция „Изпълнение” на НИПК. В работата си то ще ползва две фирми подизпълнители. За себе си оставя 55% от дейностите. „Доби строй“ ЕООД ще изпълни 42% от ангажиментите – подготвителните работи, доставка на материали и строителни работи. 3% е делът на „Вамос“ ООД – уточняване на проектните параметри, авторски надзор и подготовка на екзекутивната документация.\r\nПрипомняме, че с решение на Министерския съвет от 21 ноември миналата година на КПКОНПИ бе предоставено и управлението върху части от административна сграда“, намираща се на пл. „Света Неделя“, които дотогава са били към МВР. На Антикорупционната комисия е дадена част от сутерен с площ 151 кв м и четвърти етаж с площ 577 кв м. А МВР получи управлението на четири етажа в друга сграда на ул. „Г. С. Раковски“ №112.  С решение на МС от май месец КПКОНПИ бе определена за правоприемник на активите, пасивите, архива, информационния ресурс на Комисията за предотвратяване и установяване на конфликт на интереси, Центъра за превенция и противодействие на корупцията и организираната престъпност, съответното звено от Сметната палата и дирекцията в Държавната агенция „Национална сигурност“, изпълнявали функции по отменения антикорупционен закон.\r\nТогава бяха одобрени и 14 млн. лв. допълнителни разходи за работата на новосформираното антикорупционно звено.   ", "date": "2019.01.12", "title": "Държавна фирма ще реставрира сградата на Антикорупционната комисия"}
{"url": "https://www.actualno.com/society/svyrzan-li-e-izvesten-yndyrgraund-bylgarski-geroj-sys-skandala-s-libijskija-korab-news_715788.html", "text": "  Свързвана с Ивайло Борисов-Ториното охранителна фирма е била замесена в акцията, с която точно преди коледните празници бяха сменени собствеността, екипажът и името на либийския танкер \"Бадр\", твърди в свой авторски материал сайтът за разследваща журналистика \"Биволъ\".      се \"прочу\" преди две години, след като негови хора с палки лекоатлетката ни Мария Димитрова и съпругът ѝ на Околовръстното шосе в София.   Според \"Биволъ\" сега акцията по \"превземане\" на либийския плавателен съд е водена от полицая от специалното подразделение Александър Лонгочев, който е известен с прякора си Саша Белов - на името на главния герой от популярната руска телевизионна поредица \"Бригада\". Лонгочев обаче работел и за охранителната фирма \"Bashev Security & Team\", която е свързвана с Ториното. А показания, че точно Лонгочев е водачът на въоръжената бригада от служители на \"Гранична полиция\" и \"Морска администрация\", която се е качила на борда на \"Бадр\" и е изгонила либийския му екипаж, е дал либийският капитан на кораба - Абдула Абдул Джалил. Той твърди, че е заплашван с оръжие и буквално е изритан от борда на танкера.\r\nПрипомняме, че вчера (11 януари) стана ясно, че започва официално разследване срещу частния съдебен изпълнител Тотко Колев, който всъщност е пряко отговорният за акцията. Той е обвиняем и по друг случай - когато определя имотна собственост на община Несебър за частна. Сега Колев се е задействал да вземе кораба, защото е актив за покритие на ипотека и това е подписано от гръцкия нотариус Йоана Андреадаки. Тя обаче отрича да е подписвала такъв документ.  Междувременно Панама, под чийто флаг сега плава \"Бадр\" (със сменено име \"Бдин) е стартирала процедура за отмяна на регистрацията на кораба като съд, плаващ под панамско знаме. Освен официален протест от страна на Либия, друга причина е намесата на \"Bashev Security & Team\", която е нямала разрешение от Панамската морска администрация за осъществяване на такива действия. Ако панамското знаме на \"Бадр\" бъде свалено, то корабът не може да влезе в нито едно пристанище по света, защото ще се счита за отвлечен и тогава всеки военен кораб, който го срещне в която и да е точка на света, може да го атакува и превземе.", "date": "2019.01.12", "title": "Свързан ли е известен ъндърграунд български \"герой\" със скандала с либийския кораб?"}
{"url": "https://www.actualno.com/europe/desetki-raneni-sled-vzriv-v-parij-ochakva-se-da-bydat-otkriti-i-jertvi-video-news_715823.html", "text": "  Над 20 души са пострадали след взрив в Париж, съобщи френския ТВ канал BFM. Инцидентът се е случил днес в хлебарница, която се намира на първия етаж от жилищна сграда в оживения \"9-ти район\" на френската столица. По информация на прокурора на Париж поне 12 души са ранени сериозно. Състоянието на четирима души е сериозно, допълва BFM. Очаква се в по-късните часове да бъдат открити и загинали поради оживеността на самия район.     По думите на очевидец пожарна е имало още преди да се случи експлозията, по сигнал на живущ, който усетил силна миризма на газ.   Министърът на вътрешните работи на Франция призна, че последиците са \"много тежки.\"\r\nКъм момента се смята, че причина за инцидента е изтичане на газ от хлебарницата, която в съботния ден е била затворена.  Взривната вълна е била много силна. Хлебарницата е напълно разрушена, а стъклата и дограмата на съседните сгради са избити.    На място са над 200 пожарникари и повече от 100 полицаи. Извършва се евакуация на хората от съседните сгради. Районът е обезопасен в голям радиус. Пожарът още  не е овладян и над мястото прелита хеликоптер. Все още съществува опасност от повторен взрив.      В момента на експлозията около 9:00 ч. тази сутрин, френско време, хлебарницата е била затворена. Потвърдено засега е, че няма връзка между инцидента и действията на , които тази вечер се събират в Париж и други френски градове за поредна седмица. Затворен е достъпът до голяма част от столицата на Франция.", "date": "2019.01.12", "title": "Десетки ранени след взрив в Париж, очаква се да бъдат открити и жертви (ВИДЕО)"}
{"url": "https://www.actualno.com/crime/myj-narygal-s-noj-24-pyti-jena-si-poluchi-12-godini-zatvor-news_715834.html", "text": "   Съдът е разгледал делото по реда на съкратеното съдебно следствие, тъй като подсъдимият се е признал за виновен и е приел за верни фактите, изложени в обвинителния акт от прокуратурата.     Георги е признат за виновен за това, че на 28.01.18 г. умишлено e умъртвил съпругата си Красимира по особено жесток начин. 24 пъти я наръгал с нож в гърдите и корема. Трагедията се разиграла в семейното жилище в ж.к. \"Лъгът\" между 02:00 ч. и 2:30 ч., когато се развихрил поредният скандал между Красимира /35 г./ и мъжа й. Караниците били честа практика между тях, тъй като съпругата употребявала алкохол. След подобни запои тя ставала агресивна и посягала на бой.    За скандалите и отношенията помежду им били регистрирани заявителски материали в РУ на МВР-Троян. Образувана била и преписка в Районната прокуратура в града и били извършвани многократни проверки. Въпреки издадена от съда ограничителна заповед по искане на жената, обвиняемият посещавал семейния апартамент. На 28.01.18 г. той отново отишъл там, след като Красимира поискала да се срещнат. Когато пристигнал я заварил много пияна. Разменили остри думи, напрежението ескалирало, последвал скандал помежду им. Присъдата подлежи на обжалване или протест пред Апелативен съд-Велико Търново.  ", "date": "2019.01.12", "title": "Мъж, наръгал с нож 24 пъти жена си, получи 12 години затвор"}
{"url": "https://www.actualno.com/bgfootball/vihren-vze-na-post-1-simeon-simeonov-ot-shkolata-na-kanarchetata-news_715830.html", "text": "  Симеон Симеонов е новият вратар на „Вихрен“ - Сандански, след абдикацията на титуляра Стефано Кунчев и дубльора му Стоян Деспотов. Очаква се 19-годишният софиянец да започне подготовка с отбора на Здравко Лазаров-Електричката още този понеделник.     Младият страж пази през есента с аматьорски статут в „Локомотив“ /ГО/. Преди това бе част от 19-ките на „Ботев“ /Пд/, откъдето се премести в Горна Оряховица с още трима юноши на канарчетата – Димитър Калчев, Здравко Жилов и Петър Чалъков. Квартетът последва треньора си под тепетата Тодор Киселичков, който напусна Коматево, в посока железничарите.   Сега, в Сандански вратарят се събира с още двама от ядрото на набор ’99 на жълто-черните от Пловдив. От три дни във „Вихрен“ е и защитникът Д. Калчев. Още през лятото в родния град се прибра Милен Златков. Алтернатива на пост №1 са 18-годишният Божидар Василев и с година по-малкият Константин Котев, като по всяка вероятност гладиаторите ще завършат сезона с голобрадото трио под рамката.", "date": "2019.01.12", "title": "„Вихрен“ взе на пост №1 Симеон Симеонов от школата на канарчетата"}
{"url": "https://www.actualno.com/crime/izgorja-kolata-na-naj-mladija-koraben-predpriemach-v-bylgarija-news_715874.html", "text": "  Луксозен \"Мерцедес\" изгоря снощи в Стара Загора. Огънят е лумнал към полунощ, съобщава БТВ. Полицията разследва инцидента. На снимка се вижда, че по возилото са нанесени значителни материални щети.      Собственикът Еднан Аликов не е имал проблеми и не е бил заплашван. Той е най-младият корабен предприемач в България, а по време на инцидента колата е била паркирана пред дома на Аликов.", "date": "2019.01.12", "title": "Изгоря колата на най-младия корабен предприемач в България"}
{"url": "https://www.actualno.com/politics/djambazki-prizna-che-reshenieto-za-vyvejdane-na-paketa-mobilnost-i-e-losho-news_715813.html", "text": "   \"Истината е, че българските правителства във времето са проспивали този въпрос, поради комплекса на българското общество \"да слушаш големия брат по червения телефон\", заяви евродепутатът и заместник-председател на ВМРО в студиото на НОВА ТВ за предаването \"Събуди се\".     Джамбазки посочи, че този състав на парламента е в края на петата си година и остават още три сесии. Според евродепутата, няма логика един представителен избираем орган да взима решение, което засяга осем държави и над 100 000 000 души население, в края на своя мандат. Като мотив за твърдението той посочи, че част от представителите вътре няма да бъдат избрани отново, други пък са \"изкушими\", а трети дори нямат политически амбиции.   \"По темата част от германците заявиха, че или ще приемем условията им, или ще бъдат въведени едностранни мерки, от тяхна страна. Но тогава ние казахме, че ако това се случи, тогава ние можем да направим така, че германска банка в България да не може да извършва преводи между София и Варна, например. Или немски магазин да няма право да купува и продава българска вода на българи. Но тогава няма да съществува Европейски съюз. Затова политическата логика изисква да бъде изтеглен пакетът \"Мобилност I\" сега, за да бъде преосмислен и обсъждан от следващия състав на Европейския парламент.\r\nМеждувременно стана ясно, че министър-председателят Бойко Борисов е изпратил писма до премиерите на Румъния, Полша, Литва, Унгария и Испания, в което им благодари за подкрепата и сътрудничеството по време на преговорния процес по темата. Въпросите на автомобилния транспорт са прекалено важни за европейската икономика, за да бъдат решавани по спешност.“, пише българският премиер, като също допълва, че следващият Европейски парламент и Комисия трябва да поемат тази отговорност.  ", "date": "2019.01.12", "title": "Джамбазки призна, че решението за въвеждане на пакета \"Мобилност I\" е лошо"}
{"url": "https://www.actualno.com/celebrate/pochitame-sv-tatjana-news_715790.html", "text": "  Света мъченица Татяна произлизала от знатно и богато римско семейство, което я възпитало от ранно детство в християнската вяра, макар нейният баща да бил три пъти прeфект на гр. Рим. Изцяло проникната от тази вяра, Татяна била посветена за дякониса и всецяло се отдала на милосърдие и непрестанна молитва. Тя се отказала от светски радости и се обрекла на целомъдрие и по този начин още повече засияла като достойна за мъченически венец.     Скорошната насилствена смърт на жестокия император Хелиогабал (203-212 г.) освободила християните от заплахата на едно, може би чудовищно гонение и всички били готови да си отдъхнат, когато на престола го заменил 16-годишния му братовчед Александър Север (205-238 г.), майката на когото, Юлия Мамея, решително покровителствала християните и била почитателка на знаменития християнски учител Ориген. Самият Александър имал еклектически убеждения: равнодушен към вярванията на другите, той не се придържал към един определен светоглед, поради което всред идолите на различните езически божества в дома си имал изображението и на Иисус Христос. Но тъкмо при Александър Север дошъл страшния час за мъченица Татяна.\r\nПоради малолетство на императора държавните работи били ръководени от административни сановници и пълномощници на сената, които по своя преценка прилагали неотменените закони за сигурността на държавата. Още били меродавни противохристиянските разпореждания на императорите Траян, Марк Аврелий и Септимий Север. Анонимният житиеписец на св. Татяна съобщава за жестоките разпоредби и преследвания на християнтие от управители и сановници като Улпиан, Виталий и Кай, които \"проливали християнската кръв като вода\".\r\nБез да гледат на знатното положение на Татяна и на нейния безукорен живот, тя била заведена в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета. След напразните увещания на градоначалника да се отрече от Христа младата Татяна била многократно подлагана на най-свирепи изтезания, като дори изболи очите й и рязали ивици от нейната снага. След всяко мъчение Бог извършвал чудо със Своята изповедница – тя се явявала на другия ден излекувана. Това привеждало в голямо смущение обърканите мъчители. Тези слуги на управителя били разколебани в правотата на своите господари, а молитвата на неустрашимата девойка била само една – Бог да докосне сърцата им и да ги обърне към Себе Си.  И молитвата на светата мъченица била чута. Самите мъчители молили господаря си да спре мъченията над невинната римлянка. А когато ги осияла светлина от небето и те видели ангели да подкрепят страдащата девица, не могли да издържат повече. И осмината управителеви слуги коленичили пред Татяна и възкликнали: \"Прости ни служителко на истинския Бог!\" Разбира се, всички те веднага били предадени на смърт, като новоявени християни.\r\nКогато след целодневно мъчение отвели девойката в тъмницата, през цялата нощ тя, огряна от нетленна светлина, велегласно славословела Бога, пригласяна от небесни ангели, които лекували нейните страшни рани. И това чудо не трогнало мъчителя. На другия ден той отново я подложил на жестоки изтезания. Уморен от нейната несломимост, безсилният управител наредил да я предадат на изгладнелите зверове, но пуснатият лъв се заумилквал около светата мъченица и ближел кротко нозете й. Изпълнен със страх да не би подобна гледка да обърне и други езичници към омразната вяра на \"галилеяните\", управителят наредил незабавно да я обезглавят. Същата участ постигнала и бащата на мъченица Татяна. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).     ", "date": "2019.01.12", "title": "Почитаме Св. Татяна"}
{"url": "https://www.actualno.com/europe/jyltite-jiletki-se-gotvjat-za-novi-protesti-v-cjala-francija-dnes-news_715804.html", "text": "        Два месеца след първата протестна акция, движението е все толкова многолико и водещите фигури от \"историческото му ядро\" нямат единна стратегия за деветата седмица на обществена мобилизация. След спада в броя на участниците по време на коледните и новогодишни празници \"жълтите жилетки\" отбелязаха успех по време на осмия си протест на 05.01.19 г. С 50 000 протестиращи в цялата страна, по данни на правителството, активността на протестното движение отбеляза ръст, опровергавайки предсказанията, че активността му постепенно ще спадне.   Новите съботни протести ще бъдат още един тест за президента Еманюел Макрон: след като не успя да успокои \"жилетките\" с \"политиката на моркова\" и със социални мерки на стойност 10 милиарда евро, правителството пробва вече \"политиката на тоягата\", обявявайки проектозакон за борба с погромаджиийството, подобен на този за борба с хулиганството. Решението за втвърдяване на законодателния арсенал беше взето след новите прояви на насилие в Париж, именно на 05.01.19 г. Тогава бе отбелязано влошаване на ситуацията. \"Жилетките\" разбиха със строителна техника входа на министерството, където се намира офисът на правителствения говорител Бенжамен Гриво, и влязоха в сградата.\r\nКадрите с бивш боксьор, удрящ жандармеристи, също са символ на тези ексцесии, при които се случва всичко, но не и отслабване на насилието. Мъжът бе арестуван преди процеса си (първото заседание е насрочено на 13.02.19 г.) и това предизвика гнева на \"жълтите жилетки\". Организирана бе и акция за набиране на средства в негова подкрепа, която събра над 117 000 евро, преди интернет платформата \"Леечи\" да реши да не приема повече дарения, след остри критики, от страна на правителството и на полицейските синдикати. Дарителите придружиха жеста си с послания, демонстриращи подкрепата им, а някои нарекоха боксьора \"герой\".  Движението на \"жълтите жилетки\" продължава да се ползва с подкрепата на повечето французи. Предвид риска от нови сблъсъци ще бъдат мобилизирани 80 000 полицаи и жандармеристи, включително 5 000 в Париж. На фона на това големият национален дебат, обещан от правителството, като изход от кризата, изглежда забуксува, още преди да започне в средата на януари. Шантал Жуано, която трябваше да го организира, се оттегли след полемика, предизвикана от месечната й заплата, възлизаща на близо 15 000 евро брутно. Продължават и колебанията кои теми ще бъдат обсъждани и кои няма, а това породи много съмнения в ползата от консултациите.", "date": "2019.01.12", "title": "\"Жълтите жилетки\" се готвят за нови протести в цяла Франция днес"}
{"url": "https://www.actualno.com/society/sasho-dikov-vylcho-arabadjiev-stoi-5-meseca-v-aresta-bez-nito-edno-dokazatelstvo-sreshtu-nego-i-bez-pravo-na-medicinski-pregled-news_715809.html", "text": "  Специализираният съд държи Вълчо Арабаджиев зад решетките ! Това заяви журналистът Сашо Диков в предаването „ЕвроДикоф“ по телевизия „Евроком“.     „За първи път в живота си виждам как адвокат се моли на прокурор да му бъде дадено за вина на обвиняемия, а прокурорът да не може да даде нито едно!“, каза Диков по повод 5 месечното задържане на Вълчо Арабаджиев от Специализирания съд.\r\nВ предаването си Диков подчерта, че Европа трябва да научи за безобразията, ставащи в България. Според него е пълно безумие факта, че съдията за пореден път поради влошено здравословно състояние.\r\n„Да не даваш възможност на едно момче на 21 години да бъде прегледано не е правосъдие! Уплаших се от това което чух! Потресаващо е това, което се случва с това момче. Драмата е пълна, а всички медии мълчат!“  Сашо Диков цитира думите на адвокат Илиан Василев, че Вълчо Арабаджиев е и че срещу него няма нито едно доказателство, че Вълчо е извършил престъпление. Диков бе кръстил анонса на предаването си с въпроса „Заложник или да?“, с което заглавие достатъчно ясно онагледява случката със сина на Ветко и Маринела Арабаджиеви.    Телевизионният водещ цитира думите на адвоката на Арабаджиев – младши, че има опасност ако не отиде на преглед, като допълни, че прокурорите 3 пъти са били призовавани да посочат поне едно доказателство срещу Вълчо, но те не са успели да дадат нито едно. В цялото предаване Диков наблегна на факта, че „Вълчо е заложник на прокуратурата“, а медиите в България мълчат.\r\n„Уплаши ми се окото“ от това дело! Това е безумие! Светът трябва да научи за всичко това“, каза още Диков.\r\n„Рано или късно всички ще разберат какво точно представлява този съд!“, каза от своя страна адвокат Илиан Василев.\r\n„Според параграф 3 от Европейската конвенция за правата на човека това се нарича „изтезание“. Един ден България ще плаща за действията на този съд и прокуратурата“, заяви от своя страна адвокат Аделина Натина.", "date": "2019.01.12", "title": "Сашо Диков: Вълчо Арабаджиев стои 5 месеца в ареста без нито едно доказателство срещу него и без право на медицински преглед"}
