{"url": "https://www.actualno.com/curious/nikoga-ne-pijte-voda-v-samoleta-zashtoto-news_669092.html", "text": "     Според експертите водата, която се използва за пиене в пътническите самолети, идва от резервоари, които са доста трудни за стерилизация.   Така че рискът да погълнете бактерии или други микроби е много висок. Ако полетът ви е кратък, най-добре е да избягвате да пиете от водата на борда. А най-добре е, ако предлагат бутилирана - в такъв случай винаги избирайте нея.   Внимавайте и с храната. Възможно е да е престояла. По-добър вариант е да хапнете предварително на терминала.\r\nизточник: Expert.bg       ", "date": "2018.04.11", "title": "Никога не пийте вода в самолета, защото..."}
{"url": "https://www.actualno.com/society/prof-nikolaj-ovcharov-v-kitaj-pokazvame-vryzkite-na-prabylgarite-s-tezi-zemi-news_669130.html", "text": "  В Китай ще покажем цялата история на България до XIV век, но ще акцентираме върху връзките, които прабългарите са имали още в края на старата ера и началото на новата ера с тези земи. Това каза в интервю за Агенция „Фокус“ археологът проф. Николай Овчаров във връзка с проекта „Мисия България“, популяризиращ българското културно-историческо наследство в различни части на света. „Прабългарите са били част от империята Хунну, която е воювала цели столетия с Китай. Между другото Великата китайска стена или поне първите ѝ части са построени имено срещу хуните или по-скоро срещу империята Хунну, защото в тази огромна държава са влизали много народи. Акцентът ще бъде на тази тема“, разказа археологът.  „Навсякъде нашите дипломати са на изключително високо ниво и много добре организират нашите презентации и лекции. Доколкото разбирам в Китай ще се открие Българистичен център и нашата презентация ще бъде кулминацията на това“, подчерта проф. Овчаров.   По думите му в Пекин ще бъде организирана и кръгла маса във връзка с Българското председателство. „Попитаха ме каква тема смятам, че ще бъде добре да се разглежда. Няма съмнение – културно-историческия туризъм. Всички ние виждаме колко усилия се полагат, за да се привлекат туристи от Азия и особено от Китай, защото това е един неизчерпаем потенциал. В тази кръгла маса, както и в самата презентация ние ще се опитаме да покажем на китайците колко интересни неща има в България. В страната, която е трета, след Гърция и Италия, по брой исторически паметници на своята територия“, коментира проф. Овчаров.   ", "date": "2018.04.11", "title": "Проф. Николай Овчаров: В Китай показваме връзките на прабългарите с тези земи"}
{"url": "https://www.actualno.com/asia/nov-rekorden-spad-na-turskata-lira-news_669134.html", "text": "  Турската лира достигна до нов рекорден спад спрямо долара. Инвеститорите остават загрижени за риска от прегряване на турската икономика, като инфлацията все още е двуцифрена след ръст от 7.4% през 2017 г. Лирата се доближава до 4,19 долара, а спрямо еврото спадна до 5,18, предаде БГНЕС.  Турската валута е загубила почти 8,6% спрямо долара през изминалия месец и 9,2% спрямо еврото.\r\nДанните, публикувани в сряда, показаха, че през февруари дефицитът по текущата сметка на Турция остава висок - 4,15 млрд.   Икономистите отдавна посочват големия дефицит по текущата сметка - индикация, че Турция внася повече стоки и услуги, отколкото изнася - като рисков фактор за икономиката.", "date": "2018.04.11", "title": "Нов рекорден спад на турската лира"}
{"url": "https://www.actualno.com/europe/erdogan-izrasnyl-sym-sred-romi-news_669132.html", "text": "  Турският президент Реджеп Ердоган се разчувства по време на словото си пред участниците в Голямата среща на ромите в конгресния център в Бештепе и разказа за детството си. Той поздрави присъстващите на ромски език и се впусна в спомени за родното си място, предаде БГНЕС.  „Там имах съученици роми, заедно играехме на топка, въргаляхме се по улиците, учехме в едно училище, в една джамия се кланяхме рамо до рамо и всеки момент от живота ни минаваше заедно. В махалата видях колко са работливи и трудолюбиви тези наши братя. Върнахте ме отново в 10-12-годишната ми възраст. Но от тази махала излизат не само лекари и учители, а и президент“, посочи Ердоган.   Той призова ромите да не обръщат внимание на онова, което германските нацисти са причинили на предците им, нито на французите, изгонили преди няколко години своите цигани. Трябва да знаете, че онези само тръбят колко са цивилизовани, но истината е друга, настоя държавният глава.   Той посочи, че държавата е построила 4 608 социални жилища в 31 административни центрове в страната, но изрази съжаление, че проектът не продължава заради искането на ромите да живеят в ниски самостоятелни къщи, докато държавната агенция ТОКИ държи на концепцията си за многоетажни сгради. Ако ромските ни съграждани ни помогнат да разрешим въпроса за жилищните парцели и се кооперират, тъй като са скъпи, ние ще продължим да им помагаме да градят домовете си, обеща Ердоган.\r\nПрез последните 3 години 5 608 роми са завършили професионално образование и работят по специалностите си, в провинциите по различни проекти се полагат усилия за тази общност в областта на образованието, здравеопазването и социалната солидарност. Той отчете и резултатите от антитерористичните операции – 4 108 терористи са неутрализирани в Африн, в Северен Ирак – 337, а на територията на Турция – 137.       ", "date": "2018.04.11", "title": "Ердоган: Израснъл съм сред роми "}
{"url": "https://www.actualno.com/europe/moskva-ne-sme-privyrjenici-na-tuityr-diplomacijata-news_669142.html", "text": "  Москва не е привърженик на „туитър-дипломацията“, а разчита на сериозен подход в световните дела. Това заяви говорителят на руския президент Дмитрий Песков, коментирайки изявлението на Доналд Тръмп в социалната мрежа, че ще удари с ракети Сирия. „Не сме участници в „туитър-дипломация“. Привърженици сме на сериозни подходи“, каза той. „Както и преди смятаме, че е важно да не се предприемат действия, които могат да навредят на и без това крехката ситуация в Сирия“, каза още Песков, съобщи БГНЕС.        ", "date": "2018.04.11", "title": "Москва: Не сме привърженици на Туитър-дипломацията"}
{"url": "https://www.actualno.com/politics/filip-solers-syprugyt-na-ulija-krysteva-dosieto-e-falshivo-news_669126.html", "text": "  81-годишният Филип Солерс, който е един от най-известните френски интелектуалци и съпруг на Юлия Кръстева, наруши мълчанието около досието ѝ.  На уебстраницата на \"La Règle du jeu\" (\"Правилата на играта\") - списание за литература, философия, политика и изкуство, чийто издател е видният френски интелектуалец Бернар-Анри Леви, Солерс дава воля на гнева си и пише: \"Защо старите български тоталитарни тайни служби сега публикуват \"архиви\" срещу Юлия Кръстева, които тя гневно опровергава? Защо реномирани вестници като \"Ле Монд\" и \"Л‘Обс\" повтарят тази невярна информация?\", предаде БНЕС.   Солерс смята, че статията за \"Аферата Кръстева\" в \"Льо Монд\" неслучайно е била публикувана редом с информацията за отравянето на агента Сергей Скрипал, както и че неслучайно авторът на статията в \"Л‘Обс\" е български журналист от София.   Настъплението срещу Кръстева, по думите му, се било превърнало в \"популистко-фашистки фестивал\", срещу който се възправили поне смелите демократи в България. \r\nПо повод неговия текст \"Франкфуртер Алгемайне Цайтунг\" пише: \"На своята уебстраница Юлия Кръстева на два пъти опроверга обвиненията и заплаши със съд онези, които ги повтарят. Реторичният амок на Солерс подкопава защитата ѝ и дава доказателство за отчаянието на обвиняемите, с които вече от две седмици не се е солидаризирал нито един френски интелектуалец. Единствено историчката Соня Комб, която живее в Берлин и е авторка на книга за Щази, напомня за презумпцията за невиновност и призовава към сдържаност. \"Архивите могат да бъдат и извор на дезинформация\", пише Комб в \"Льо Монд\".       ", "date": "2018.04.11", "title": "Филип Солерс, съпругът на Юлия Кръстева: Досието ѝ е фалшиво!"}
{"url": "https://www.actualno.com/business/kornelija-ninova-i-chez-se-skaraha-za-tova-kakva-cena-na-toka-e-poiskalo-erp-to-news_669149.html", "text": "  Нов спор избухна по темата \"ЧЕЗ\". Този път той е директно между лидера на БСП Корнелия Нинова и българския бизнес на чешката компания.  В свой пост във Facebook соцлидерът публикува отговор на нейно питане от страна на председателя на КЕВР Иван Иванов. Нинова уточнява, че е питала Иванов – от 1 юли, тази година. Според Нинова, отговорът на Иванов е категоричен – с 35% на цената за достъп, с 34% на цената за пренос. „За сравнение: ЕВН са поискали увеличение на нощната с 5.4% , на дневната с 6,9%. \"Енерго про\" са поискали средно увеличение с 5.5%”, коментира Нинова.       От ЧЕЗ не закъсняха с отговора, като определиха казаното от Нинова за \"манипулативно\" и определиха предложението си за \"професионално изготвено\". \" \", пише компанията.\r\nСъгласно приложена таблица, , като сега е 17 стотинки, а , след като досега е била 10. Средната цена по това предложение е 18 стотинки. Всички тези цени са без ДДС. Всъщност без да бъде включвана цената на мрежовата услуга, ЧЕЗ иска нощната тарифа да бъде увеличена от 5 стотинки без ДДС на 8 стотинки без ДДС т.е. увеличение с 3 стотинки, т.е. над 50%.       Факт е, че това предложение е първото по рода си, след като неофициално и другите ЕРП-та се оплакват, че продават под себестойност, но досега официално никой не е искал изравняване на тарифите. Досега ЧЕЗ отказваше да коментира какво са поискали за новия сезон.", "date": "2018.04.11", "title": "Корнелия Нинова и ЧЕЗ се скараха за това каква цена на тока е поискало ЕРП-то"}
{"url": "https://www.actualno.com/bgfootball/levski-nakaza-cska-v-pyrvija-mach-za-kupata-na-bylgarija-news_669082.html", "text": "  Левски на Делио Роси най-накрая показа, че може да се мери с  най-добрите отбори в България. Турнирният италиански специалист  измайстори перфектна тактика за \"сините\", които футболистите приложиха  на 100% срещу ЦСКА и стигнаха до категорично 0:2 като гост на  \"червените\" в първи полуфинален мач за Купата на България.  26-кратният шампион удари на 2 пъти своя съперник в началото и на  двете полувремена. Първо в 7' с първото си минаване на центъра \"сините\"  осъществиха брилянтна контраатака, при която Обертан намери Буш между  4-ма играчи на ЦСКА, а румънецът наказа \"червените\" за 1:0.   Още в първата минута на второто полувреме Обертан качи топката на  главата на Буш, който безпроблемно с глава реализира за 2:0. В същото  време ЦСКА имаше един единствен реален шанс за гол, пропилян от Луис  Енрике при резултат 0:2 в полза на \"сините\".   Точно след една седмица е реваншът между двамата отбора - в сряда от 18:30. ", "date": "2018.04.11", "title": "Левски наказа ЦСКА в първия мач за Купата на България"}
{"url": "https://www.actualno.com/europe/putin-neka-zdravijat-razum-da-naddelee-news_669137.html", "text": "  Руският президент Владимир Путинсе надява \"здравият разум\" да надделее в международните отношения в отговор на заканата на американския президент Доналд   \"Положението в света става все по-хаотично, но все пак се надяваме, че най-накрая ще надделее здравият разум, а международните отношения ще поемат по конструктивен път\", каза Путин, след като нови посланици му представиха акредитивните си писма в Кремъл, предаде БГНЕС.   Покрай все по-напрегнатата обстановка в Сирия, свързана с предполагаемата атака с химическо оръжие в град Дума, днес руски генерал заяви, че положението в бившия сирийски опозиционен бастион Източна Гута е \"напълно стабилизирано\". \"Положението в Източна Гута е напълно стабилизирано, бежанците непрекъснато се връщат там, където са живели. Към днешна дата около 60 000 души се завърнаха в домовете си \", каза генерал-лейтенант Виктор Познихир на брифинг в Москва.   Той добави, че организацията за гражданска защита „Белите каски“ е организирала атаката с химически оръжия в Дума, която доведе до призиви за намесата на Запада.\r\n\"Действайки като терористична организация, противните „Бели каски \"за пореден път поставиха за камерите\" химическа атака\" срещу цивилните от Дума“, каза генерал Познихир.       По неговите думи от утре руска военна полиция ще бъде разположена в Дума, „за осигуряване на законност и ред, както и за организиране на помощ за местното население“.", "date": "2018.04.11", "title": "Путин: Нека здравият разум да надделее"}
{"url": "https://www.actualno.com/curious/dneven-horoskop-za-12-april-news_669136.html", "text": "     През този ден не се колебайте да бъдете по-отворени в поведението си. Възпитанието ви е достатъчно добро, така че не притеснявайте за авторитета си. Много вероятно е да накарате някой да се влюби във вас.    Това е ден на открития. Записвайте си новите идеи и не спирайте да ги следвате. Рутината усъвършенствайте още повече, за да не ви отнеме прекалено много време.     Сега е моментът да се разплатите с всички, на които дължите нещо. Това ще ви накара да се почувствате разтоварени и ще разчистите полето пред себе си за нови дейности. Много е лесно да се каже на някого какво да прави, но това е само при положение, че сте господар на себе си. А никой не е такъв, тъй като не живеем изолирано. Замислете се над това.     През този ден ще придобиете самочувствие в нова за вас дейност. Спокойствието, в което ще се потопите е чакано и заслужено. Насладете му се изцяло. Сега вече може да си позволите повече воля на желанията и фантазиите ви. Увереността в доброто развитие на нещата е почти пълна гаранция за сбъдването им. Не се отклонявайте от пътя.    Този четвъртък може да ви се стори прекалено скучен и уморителен. Не защото ще бъде изпълнен с нещо неприятно, а напротив. Среща с приятен човек ще ви се иска никога да не приключва.   Това е ден за решителни действия. Риск винаги има, но оставете мисълта за провала далеч. Така шансовете ви за успех ще се повишат.    Денят може да ви отведе далече. Очаква ви откритие за самите вас. Дори да сте учудени или уплашени не отхвърляйте това, което е във вас, а го приемете и се начете да живеете с него. Днес е много важно да не бързате в нищо, което правите. По този начин ще имате възможност да бъдете по-подготвени за крайния резултат, както и да наблюдавате случващото се около вас и да си правите съответните изводи.    Днес е добър ден за решаването на сложни въпроси. Ситуацията ще ви помогне за разрешаването на недоразумение, което ви е представило в недобра светлина. Дайте повече от себе си и няма да съжалявате. През този ден е добре да откриете нов начин на работа, за да понесете по-лесно рутината. Обърнете се към себе си и ще разберете точно от какво имате нужда.", "date": "2018.04.11", "title": "Дневен хороскоп за 12 април"}
{"url": "https://www.actualno.com/asia/aliev-pecheli-ubeditelno-chetvyrti-mandat-news_669169.html", "text": "  Президентът на Азербайджан Илхам Алиев беше преизбран за четвърти мандат с повече от 86% от гласовете, въпреки бойкота на опозицията. Това сочат неокончателните резултати от президентските избори, предаде БГНЕС.  Алиев е на власт от 15 години Азербайджан – страна, богата на течни горива. Според данни на Централната избирателна комисия на Азербайджан след преброяването на 67,3% от подадените бюлетини, той е получил 86,1% от гласовете.   Алиев вече направи обръщение към народа на Азербайджан, за да благодари за оказаното доверие и подкрепа.   ", "date": "2018.04.11", "title": "Алиев печели убедително четвърти мандат"}
{"url": "https://www.actualno.com/smolyan/chsi-prodava-znakovi-sgradi-na-smoljan-za-dylg-po-skandalen-dogovor-news_669123.html", "text": "     Младежкият дом е оценен на 502 480 лева.\r\nСградата на клуб „Журналист“, където в миналото се е помещавал Градският съвет, е разделена на два обекта. Първият етаж с 9 помещения, коридор и тоалетни се продава за лева.   Другият обект са двата етажа върху първия с общо 12 офиса. Те са оценени на 478 864 лв.\r\nОбщата стойност на имотите е . Като първата продан ще се състои на 17 май тази година.    Продажбите от ЧСИ се извършват заради дълг на общината към консорциум „Светлина“, състоящ се от фирмите „Скаб“ и „Елмаз“. Договорът помежду им е с наименование „Ремонтно-възстановителни работи и експлоатационна поддръжка на уличното, парковото и архитектурно осветление на територията на Община Смолян“.\r\nТой е сключен на 4 януари 2008 г. за срок от 5 години.\r\nПо думите на кмета всеки месец са се плащали грешни 12 600 лв. абонаментна такса за поддръжка, което прави излишен разход общо на 756 000 лв. за петте години на договора. Отделно се е плащало за ремонтно-възстановителни работи.    Фирма „Елмаз“ е създадена с цел да участва в обществената поръчка, обявена през 2007 г. Тя се ръководи от Надка Маслева, а дълго време нейният съпруг контролира дейността й в качеството му на директор на инспекторат в общината при предходното управление. „След това задачата е възложена на Милена Пенчева, която и пред съда заявява, че не е ходила по обектите да проверява дали действително има аварии или не, но е получавала процент от фактурите, които подписва“, се сочи в право на отговор от кмета във в-к „Отзвук“ през януари месец т.г.\r\nПървият договор с консорциум „Светлина“ е за 2 253 168 лв. Малко по-късно същият месец е подписан допълнителен договор за 132 260 лв. Тоест, общо за 2 385 428 лв.\r\nА по предишен договор със „СД Лайтинг“ е извършен ремонт на уличното осветление от ул. „Първи май“ до ул. „Тракия“ в гр. Смолян по проект на Министерството на икономиката за По този проект са подменени 3729 осветителни тела, 2767 конзоли, 32 касети, 20 780 м кабели. Поставени са 71 нови стълба. Изградена е система за автоматизирано, адаптивно управление на уличното осветление с централна контролно-управляваща станция и са поставени 83 касети със сегментен контролер.\r\nГаранциите са за 24 месеца за компактни луминесцентни лампи и метал-халогенни лампи със златиста светлина, 36 месеца за метал-халогенни лампи и 48 месеца за натриеви лампи с високо налягане, за осветителите гаранцията е 12 години от датата на предаване на обекта.   Тоест, за периода 29.09.2009 г. – 29.09.2011 г. цялата подменена кабелна мрежа от над 20 км, както и всички нови осветителни елементи са били в гаранционен срок и са се поддържали от „Димов Къмпани” ЕООД. И за тяхното обслужване, поддръжка и ремонт не е следвало да се заплаща и абонаментна такса.    Трябвало е сегашното управление на общината да извършва плащания не по фактури, а по проформа-фактури. И до днес ДДС по тях не бил платен.\r\n„От всички тези нередности, които открихме, стигнахме до извода, че общината де факто не дължи цялата поискана сума от консорциума. Забележете, плащанията не са извършвани от управлението, което е сключило двата договора. Ръководството на консорциума не е предявило исканията си пред същото това управление, а чак когато аз и екипът ми встъпваме в длъжност. Направихме опити за споразумение. На базата на нередностите, които открихме, предложихме 30% отбив от претендираната сума. Отсрещната страна се съгласи едва на 10%. Но ние бяхме убедени в правотата си и затова пристъпихме към прекратяване на договора“, разяснява кметът.\r\nТогава общината назначава двама човека, които да сменят лампите при необходимост. Купува вишка. И още първите месеци се усеща, че са плащани много излишни пари.   След това консорциумът започна поредица съдебни дела срещу общината. „Ние разчитахме на справедливост. Бяхме убедени, че аргументите ни са достатъчно състоятелни и ще я постигнем. Но за съжаление не стана така. И не сме първата община в България, която не е получила справедливо решение“, коментира градоначалникът.\r\nПървото загубено от общината дело (частично по фактури от 2009 г. и проформи от 2010 г.) е за 267 053 лв. главница, заедно с лихви и такси, в т. ч. адвокатски и за частен съдебен изпълнител – сумата е за 445 000 лв.   Тогава ЧСИ запорира автомобилите, имот зад хотел „Смолян“ и в с. Момчиловици, както и жилища с настанени в тях социално слаби лица. ЧСИ събра местни данъци и такси от юридически лица – длъжници на общината. Извърши продажби на 3 автомобила, както и имота от 5 000 кв. м под хотел „Смолян“.\r\nМладежкият дом и „Журналиста“ сега се продават от ЧСИ заради второто загубено дело, по което общината е осъдена да плати 844 500 лв.\r\nТо е висящо пред Върховния съд, но са запорирани не само двете сгради, а и плащанията на 34 големи данъкоплатци към общината, в това число от „Чечосан“, „Арексим Инженеринг“, ЕВН, „Лукойл“, ОМВ, ДИК, „ИСА 2000“, „Инфрастрой“, „Мурджев“ и др.\r\nФактически за дълг от 844 500 лв. по неприключило дело на общината са запорирани имоти и очаквани приходи за 4-5 млн. лв.", "date": "2018.04.11", "title": "ЧСИ продава знакови сгради на Смолян за дълг по скандален договор"}
{"url": "https://www.actualno.com/crime/tyrsenijat-ot-sasht-zaradi-sirija-bylgarin-bil-prilygan-za-da-byde-arestuvan-news_669165.html", "text": "   . Това каза нашумелият заради опита да бъде екстрадиран в САЩ Желяз Андреев – заради нарушаване на американски санкции спрямо сирийската авиокомпания Syrian Air. Санкциите включват забрана за продажба на части с двойно предназначение за сирийската авиокомпания, като това се отнася до американски юридически лица или юридически лица, опериращи на американска територия.  Пред \"Шоуто на Слави\" Андреев уточни, че не знае как стоят нещата, когато си издирван с \"червена бюлетина\" от Интерпол. .   След това Желяз отишъл да се изясни в РПУ-то и там бил задържан. , иронизира Слави Трифонов. Андреев добави и, че , по думите на Андреев. Той каза и, че в ареста са се отнасяли добре с него като цяло.   Желяз потвърди, че историята му е започнала още преди година и нещо, след като негов приятел видял, че собствениците на бившата фирма, за която е работил - са съдени. Двамата с приятелката му Милена Здравкова видели в сайта на американското правосъдно министерство, че всъщност и Андреев може да е застрашен.\r\nПрез октомври миналата година Желяз и Милена са разбрали отново какво се случва – че двамата братя-собственици на AW Tronics са получили присъди. Надувах му главата, но той не ме слушаше, коментира Милена.       По 8 часа на ден говорех с клиенти, подчерта Андреев. Той уточни, че работата му била да предлага части за авиационния сектор, които компанията му твърдяла, че държи на склад. Като него в компанията били още 20-тина души. По думите на Милена, ако съдът реши Желяз да бъде екстрадиран, ще има възможност на само едно обжалване – във Варненския окръжен съд. Милена добави и, че в обвинението на прокуратурата, което се използва като основание да бъде задействана процедурата по екстрадиция, има текст, според който Желяз е бил на американска територия и е нарушавал санкциите срещу Syrian Air. Това не е вярно, той дори за виза не е кандидатствал, възмути се Милена и посочи, че има достатъчно електронна вътрешнофирмена комуникация, която го доказва.    ", "date": "2018.04.11", "title": "Търсеният от САЩ заради Сирия българин бил прилъган, за да бъде арестуван"}
{"url": "https://www.actualno.com/asia/szo-poiska-neogranichen-dostyp-do-sirijskija-grad-duma-news_669120.html", "text": "   Това съобщи Световната здравна организация дни след предполагаемата химическа атака в град Дума, предаде Ройтерс.  СЗО поиска „неограничен достъп“ до Дума, за да провери докладите на своите партньори.   „Ние всички сме възмутени от чудовищните доклади и снимки от Дума“, заяви Петер Салама, цитиран от БГНЕС.   Според СЗО повече от 70 са загиналите след атаката.\r\n„При засегнатите има симптоми на тежко дразнене на лигавиците, дихателна недостатъчност и нарушаване на централната нервна система“, се казва в изявлението на Салама.       За атаката беше обвинено сирийското правителство, което отрича да е виновно. По-рано тази седмица от Сирия изпратиха официална покана към наблюдателите на ООН да посетят бунтовническия град.\r\nВ понеделник американският президент Доналд Тръмп заяви, че в течение на 24-48 часа ще реши дали ще използва военна сила срещу сирийските власти заради предполагаемата химическа атака.\r\nРусия призова отделни страни от международната общност да се въздържат от стъпки, които могат да нарушат и без това крехката ситуация в Сирия.    ", "date": "2018.04.11", "title": "СЗО поиска неограничен достъп до сирийския град Дума"}
{"url": "https://www.actualno.com/sciencelogy/zukyrbyrg-v-kamarata-na-predstavitelite-kato-na-razstrel-video-news_669152.html", "text": "  Данните на основателя на Facebook Марк Зукърбърг били обработвани от скандалната компания Cambridge Analytica. Това призна самият създател на социалната мрежа в изслушването пред Комисиите по търговия и енергетика на Камарата на представителите на Конгреса. Той не уточни дали е инсталирал приложението \"This Is Your Digital Life\", или това е направил негов приятел. Чрез това приложение професор Алекс Коган събираше данни от потребители на Facebook, с чиято помощ Cambridge Analytica създаде алгоритъм за трагетиране, който се използва с цел психологическо въздействие на политически теми.  Зукърбърг отговаряше с часове на въпросите на конгресмените. Той започна изложението си с поредно извинение за случая с Cambridge Analytica и обеща да въведе промени във Facebook, които да ограничат използването на данни на потребителите. Конгресмените пък му отвърнаха, че мрежата е пораснала, но без да настъпи зрялост. Ето какво каза Марк по десетките въпроси, с които го обсипаха конгресмените.     Конгресмените питаха Зукърбърг дали според него средностатистическия  потребител на Facebook въобще прочита договореностите при регистрация в  мрежата, на което той отговори отрицателно. \"Не сте ли съгласни с мен,  че е по-добре да се открие работещ начин да разбират какво правят?\",  попита реторично конгресмен Греъм. Конгресмен Лонг допълни: \"Ако ние  поканим тук всички хора, които са прочели условията за ползване на  мрежата, най-вероятно ще се съберат в тази зала\".     Конгресмен Кастор притисна Зукърбърг да признае, че компанията купува  данни от други компании, които функционират като \"брокери на данни\".  Създателят на социалната мрежа заяви, че преди две седмици е било взето  решение да се сложи край на тази порочна практика. Кастор, обаче,  буквално \"прегази Зукърбърг\", като той не можа да се защити от  обвиненията, че Facebook събира данни за потребители, които всъщност не  използват социалната мрежа с цел маркетинг. \"Хората избират да споделят  информация с нас\", опита да се защити създателят на социалната мрежа,  след като му беше припомнено, че Facebook събира информация за физическо  местонахождение и дори медицинска информация за хора.\r\nСъщевременно обаче, Зукърбърг каза на конгресмен Брет Гънтри, че повечето потребители на социалната мрежа не ползват опцията за контрол на личната информация. Може би защото обичат да виждат реклами, които са им полезни, предположи милиардерът.    Зукърбърг \"увисна\" и при въпроси на конгресмените Бен Люхан и Джо Кенеди, като каза, че не разбира питане, което гласеше: \"Могат ли рекламодатели да си осигурят достъп до метаданни, като тези какви други сайтове посещават потребителите\"? Създателят на социалната мрежа все пак призна, че инструментите за таргетиране се правят на база \"неща, които хората като цяло избират да споделят\". Конгресмен Уелч се опита да провери дали Facebook би допуснала  потребителите сами да имат право да изтрият данните, която компанията е  събрала за тях. Зукърбърг обаче не посмя да направи подобно обещание и  заяви, че това би било интересен дебат. По време на изслушването сенатор Гари Питърс попита директно Марк  Зукърбърг дали Facebook използва звукови данни от разговори, за да трупа  данни за потребителите си. След кратко колебание Зукърбърг отвърна с  уверен тон: \"Не\".    Дейвид Лобсак, демократ от Айова, попита Зукърбърг дали компанията му   въобще ми могла да съществува, ако не събира и обработва данните на   потребители си. Марк отговори отрицателно. Зукърбърг бе запитан дали е запознат със случая с вицепрезидента на компанията Андрю Босуърт, който беше заявил, че \"свързването между хората през социалната мрежа би могло да доведе до по-добра координация в терористичните атаки, но грозната истина е, че Facebook вярва дотолкова в свързването между потребителите си, че дори това би могло да бъде оправдано\". Зукърбърг коментира, че Босуърт не е направил подобно публично изказване, а това е останало част от вътрешните разговори в компанията и че е изразил несъгласието си с него още, когато е чул думите му. Зукърбърг обаче добави, че се опитва да ръководи компанията така, че да дава трибуна на различни идеи и мнения. Създателят на Facebook призна, че има четири големи конкурента - Google, Apple, Amazon and Microsoft. Запитан дали това не включва и Twitter, той призна, че те предлагат същата услуга. Конгресмените бяха особено агресивни около ситуацията на монопол, която големите социални мрежи създават. \"Защо купихте Instagram? Да, беше добро бизнес решение. Но според мен една компания може да се регулира чрез състезание, чрез регулация на правителството. И нека задам следния въпрос, който всички тук мислим - защо въобще трябва регулацията да е вътрешна и правена от Facebook, не трябва ли това да прави прави правителството? Какво да кажем на хората от Южна Каролина - че след всичко, което се разкри за Facebook, трябва да оставим регулацията на компанията в собствените им ръце?\" Зукърбърг се измъкна от питането дали Facebook е медия, защото ако се окаже такава, това би означавало да се превърне в платформа, която може да попадне под ударите на множество регулации най-вече по отношение на рекламата. \r\n\"Ние сме технологична компания, защото основното, което правим, е да софтуерни инженери, които пишат код, създават продукт и услуги за други хора\", каза създателят на социалната мрежа. Ние не сме медия, но сме отговорни за съдържанието, което се публикува при нас, заяви той.     Както обикновено създателят на Facebook отвърна, че социалната мрежа ще остане безплатна. Конгресмен Бътърфийлд изрази възмущението си, че в сайта на Facebook фигурира ръководство, което не представя мултикултурния профил на Америка. \"Виждам петима бели мъже\", заяви Бътърфийлд и попита Зукърбърг дали ще включи афроамериканец в ръководството. Марк обаче си спести отговора.\r\nЗукърбърг каза и, че във Facebook работят 2000 души, владеещи 30 езика, които се занимават само с контратероризъм т.е. да блокират опитите на терористични организации да влияят на потребителите на мрежата и особено да спрат набиране на последователи.", "date": "2018.04.11", "title": "Зукърбърг в Камарата на представителите - като на разстрел (ВИДЕО)"}
{"url": "https://www.actualno.com/america/trymp-rusija-prigotvi-se-raketite-ni-idvat-news_669083.html", "text": "      А сирийския президент Башар ал-Асад нарече \"животно\".\r\n\"Русия твърди, че ще свали всички ракети, изстреляни по Сирия. Приготви се, Русия, защото ракетите ни идват – хубави, нови и умни. Не бива да сте партньори с животно, което убива хора с отровен газ и се наслаждава на това!\", публикува Тръмп в социалната мрежа.     По-рано руски дипломати и официални лица заявиха, че удари на САЩ в Сирия ще се приемат като военно престъпление и могат да доведат до директен сблъсък.    Малко по-късно Тръмп пусна и втори туит. \"Отношенията ни с Русия сега са по-лоши от всякога, включително през Студената война. Няма причина за това. Русия се нуждае от нас да помогнем на икономиката ѝ, нещо, което лесно може да се направи, а ние се нуждаем всички нации да работят заедно. Да спрем състезанието по въоръжаване?\", написа президентът на САЩ.  Веднага след туитовете на Тръмп, говорителят на руското външно министерства Мария Захарова също коментира ситуацията - във Facebook. \"Умните ракети трябва да летят към терористи, а не към законно правителство, което няколко години се бори с международния тероризъм в своята държава. Инспекторите от ОЗХО предупредиха, че умните ракети ще унищожат всички доказателства за евентуално използване на химически оръжия. Или всичко е за да се заметат следите от провокацията - с удари с умни ракети\"?     В последните дни администрацията на Тръмп се консултира с световните си партньори за евентуална съвместна военна намеса в Сирия. Конкретният повод, предизвикал разговорите, е последната атака с химическо оръжие в град Дума.\r\nВъв Франция президентът Еманюел Макрон също обяви готовност страната му да се включи в кампания срещу Башар ал-Асад, ако това е необходимо. Той обаче уточни, че страната му би бомбардирала само химически предприятия, за да се предотвратят други подобни атаки.", "date": "2018.04.11", "title": "Тръмп: Русия, приготви се, ракетите ни идват"}
{"url": "https://www.actualno.com/politics/vdigat-zaplatite-na-nadziratelite-news_669141.html", "text": "  Вдигат заплатите на протестиращите надзиратели със задна дата, стана ясно след среща в Министерство на правосъдието днес.  В изпълнение на поетия ангажимент от министър-председателя Бойко Борисов за отпускането на допълнителни 15 млн. лв. за Главна дирекция „Изпълнение на наказанията“ и Главна дирекция „Охрана“ днес се проведе поредната среща на министъра на правосъдието Цецка Цачева със синдикалните организации на двете дирекции, предаде БНЕС.   За 88 лева увеличение на основното възнаграждение на младшия изпълнителски състав в ГДИН и ГДО се договориха участниците в 5-часовата среща в Министерството на правосъдието.   На нея присъстваха представители на Синдиката на служителите на затворите в България /ССЗБ/, Синдикат „Охрана“ и административните ръководства на двете главни дирекции.\r\nПрипомняме, че в края на март министър Цачева подписа заповед, с която се изравниха възнагражденията за специфичните условия на труд на двете главни дирекции с тези на служителите от МВР. Заповедта влезе в сила със задна дата – от 1 януари 2018 г. и с нея сумата за специфични условия на труд от 95 лв. стана 190 лв.       Днешното договорено увеличение ще е в сила със задна дата - от месец март 2018 г., и ще обхваща 1149 служители от ГДО и 2884 от ГДИН. Това са служители, които работят по Закона за МВР, но в заплатите им бяха доста по-ниски от тези на колегите им в МВР на аналогични длъжности.", "date": "2018.04.11", "title": "Вдигат заплатите на надзирателите"}
{"url": "https://www.actualno.com/asia/strelba-po-avtobus-s-ruski-jurnalisti-na-vryshtane-ot-iztochna-guta-news_669158.html", "text": "  Неизвестни лица са обстреляли автобус с руски журналисти в Сирия. Трима души са ранени, съобщи руското министерство на отбраната, цитирано от ТАСС.  Автобусът с руските журналисти се връщал тази вечер след подготовка на репортаж за положението в Източна Гута, когато неизвестни лица открили по него огън от стрелково оръжие.   С леки рани на краката са кореспондентът на тв канала НТВ Алексей Ивлев, операторът на канала \"Россия 1\" Михаил Виткин и операторът на тв канала \"Звезда\" Владислав Додонов.   Лекари от руския Център за помирение на враждуващите страни в Сирия незабавно са оказали на място цялата необходима помощ на всички журналисти и няма опасност за живота им.\r\nВ момента пострадалите журналисти се евакуират в болница за продължаване на необходимото лечение.       ", "date": "2018.04.11", "title": "Стрелба по автобус с руски журналисти на връщане от Източна Гута"}
{"url": "https://www.actualno.com/business/petkova-sigurnostta-na-elektroenergijnata-sistema-ne-se-opredelja-ot-sobstvenicite-na-drujestvata-news_669093.html", "text": "   В тях работят изключително добри професионалисти. Това каза министърът на енергетиката Теменужка Петкова за това на какъв етап е сделката за активите на ЧЕЗ в България след като откри конференцията „Чиста енергия и индустриална конкурентоспособност за устойчиво развитие – Кохезия, конкурентоспособност и сигурност на доставките“.  „Не бива да се заиграва със страховете на хората и да се акцентира върху това, че със смяната на собствеността на ЧЕЗ ще се промени цената на електроенергията. “, заяви тя.   „Държавата си е на мястото и хората трябва да бъдат спокойни“, изтъкна Теменужка Петкова. „И регулаторът е на мястото си, тъй като предприятията изпълняват дейност по лиценз“, уточни тя.   „Министерството на енергетиката и изпълнителната власт нямат отношение към определяне цената на електроенергията. Разчитам изцяло на експертността и професионализма на регулатора“, посочи министърът. „Нека да го оставим да си свърши работата спокойно и професионално“, каза още Теменужка Петкова.\r\n\"Всяко решение, свързано с прехода към чиста енергия, трябва да взимаме заедно, на база на сериозен анализ. Да го взимаме по начин, който да гарантира конкурентоспособността и устойчивостта на индустрията\", допълни още тя, предаде Фокус.       „Инвестициите в зелена енергия, в енергийна ефективност смело можем да кажем, че ще доведат до това да бъдат намалени и редуцирани разходите на големите индустриални потребители. Това е сериозна възможност да бъдат създадени работни места, да диверсифицираме източниците на енергийни ресурси“, заяви тя.\r\n„Това, което стои като предизвикателство в нашето първо Председателство на Съвета на ЕС, е свързано с това да запазим темпът на дискусиите и да можем да доведем до успешен край триалозите“, посочи Теменужка Петкова. „Екипът на министерството е изключително мотивиран, работим целенасочено за постигане на максимален успех и напредък по всяко едно от досиетата“, изтъкна тя.\r\nФорумът е организиран от Българската федерация на индустриалните енергийни консуматори (БФИЕК) със съдействието на Министерство на енергетиката. Той е част от програмата на българското председателство на Съвета на ЕС.    ", "date": "2018.04.11", "title": "Петкова: Сигурността на електроенергийната система не се определя от собствениците на дружествата"}
{"url": "https://www.actualno.com/balkani/george-ivanov-otreche-da-e-iskal-makedonskata-cyrkva-da-se-obyrne-kym-srybskata-za-statuta-si-news_669094.html", "text": "  От кабинета на македонския  президент Георге Иванов категорично отхвърлиха твърденията, че той е  заявил, че МПЦ-Охридска архиепископия трябва да се обърне към Сръбската  църква за уреждане на своя статут. Този въпрос въобще не е повдиган и не  е коментиран от президента. Това уточниха от канцеларията на  македонския държавен глава. Македонският президент Георге  Иванов е поздравил вселенския патриарх Вартоломей с Великден. Двамата са  говорили за единството на православната църква и помиряването на  християнството с останалите религии. \"В момент, когато светът е  изправен пред трудни предизвикателства, ние се нуждаем от обща  ангажираност и ангажираност в защитата на християнските ценности и  принципи, които се стремим да споделяме в духа на диалог и взаимно  уважение\", заяви македонският президент. Георге Иванов е на посещение в Турция, където ще участва в заседанието на Евроазиатски икономически форум, предаде БГНЕС. В същото време днес в  Република Македония се очаква да пристигне гръцкият външен министър  Никос Кодзияс. В Охрид той ще продължи разговорите за името със своя  македонски колега Никола Димитров.  ", "date": "2018.04.11", "title": "Георге Иванов отрече да е искал македонската църква да се обърне към сръбската за статута си"}
{"url": "https://www.actualno.com/europe/shvecija-e-protiv-voenni-dejstvija-v-sirija-news_669139.html", "text": "  Швеция, която е непостоянен член на Съвета за сигурност на ООН, заяви, че е против военни акции срещу Сирия, имайки предвид, че такова действие би било нарушение на международното право.  Напрежението се увеличи поради евентуалната военна ескалация, след като президентът Доналд Тръмп предупреди Русия, че в отговор на предполагаема химическа атака в Сирия.   \"Това, което сирийският народ иска и от което има нужда, е мир и справедливост, а не по-нататъшни военни ескалации или безнаказаност\", каза пред репортери шведският посланик в ООН Олоф Скоог, предаде АФП, цитирани от БНЕС.   \"Нека това също да бъде отговор на планираните военни интервенции. Каквото и да се случи сега, трябва да бъде в съответствие с международното право.\"\r\nСъветът за сигурност не успя във вторник да се съгласи да започне разследване на използването на химическо оръжие в Сирия, тъй като Русия и САЩ не успяха да спечелят подкрепата за своите конкурентни предложения.    Скоог каза, че докато Съветът за сигурност не успя да се съгласи за бъдещ напредък, бездействието не бива да създаде \"правен вакуум\", който би оправдал въздушните удари на САЩ, Франция и Великобритания.   \"Каквото и да се случи по-късно, има международно право и то трябва да се спазва\", каза шведският посланик.\r\nПредупреждението постави началото на нов сблъсък в Съвета за сигурност относно законосъобразността на военните действия, които вероятно ще бъдат осъществени без мандат на ООН.    Швеция е член на Европейския съюз заедно с Великобритания и Франция, но не е част от НАТО.\r\nРусия многократно предупреди в СС на ООН, че западните военни действия в Сирия биха били незаконни и биха могли да доведат до по-широк конфликт.   След три неуспешни гласувания в Съвета за сигурност във вторник руският посланик Василий Небензя призова Съединените щати да променят курса си.\r\n\"Бих ви помолил още веднъж да се въздържате от плановете, които в момента разработвате за Сирия\", каза той.", "date": "2018.04.11", "title": "Швеция е против военни действия в Сирия"}
{"url": "https://www.actualno.com/crime/zatvornik-izbjaga-ot-plovdivskija-zatvor-news_669089.html", "text": "     Според информацията от МВР след 18 ч. вчера е получен сигнал в полицията, че 42-годишен лишен от свобода не се е прибрал в затвора в Пловдив, след работа на външен обект.   Полицията издирва мъжа.   Според кореспондента на bTV в района затворникът не се е прибрал след работа. Затворникът излежавал присъда за наркотрафик.\r\nПред репортер на от пресцентъра на полицията в града отказаха да разкрият повече информация за бягството, но увериха, че в следващите часове от прокуратурата ще изнесат допълнителни данни.    ", "date": "2018.04.11", "title": "Затворник избяга от пловдивския затвор"}
{"url": "https://www.actualno.com/balkani/sheshel-osyden-na-10-godini-no-njama-da-leji-news_669101.html", "text": "  Шешел е осъден на 10 години затвор,  но няма да бъде затворен, тъй като вече ги е излежал. Това заявиха  съдиите от международния наказателен съд, които гледаха днес обжалването  срещу освобождаването на сръбския политик през 2016-та година. По рано 63-годишният краен  националист заяви, че ще пренебрегне изслушването, когато съдия Теодор  Мерон прочете решението на Трибунала в Хага. През март 2016-та година Шешел  беше оневинен по обвиненията за военни престъпления и престъпления  против човечеството. Процесът се водеше от Международния трибунал за  престъпления в бивша Югославия. Тричленният състав под  председателството на френския съдия Жан-Клод Антонети заяви, че  прокурорите „не са доказали без съмнение”, чрез доказателства, че Шешел е  виновен за престъпленията, за които е обвинен, предаде БГНЕС. Обвинителите бяха разгневени  от решението и главният прокурор Серж Брамерц го нарече „основен провал  на мнозинството (съдии) да изпълнят съдебните си функции” и подаде жалба  срещу него. Обжалването ще започне днес в  12:00 часа по Гринуич пред Механизма за международни престъпения на  Международния наказателен съд, който работи по обвиненията, след  приключването на мандата на Хагския трибунал за престъпленията в бивша  Югославия.  ", "date": "2018.04.11", "title": "Шешел осъден на 10 години, но няма да лежи"}
{"url": "https://www.actualno.com/education/bylgarskijat-ezik-shte-moje-da-se-izuchava-v-turskite-uchilishta-news_669090.html", "text": "  От следващата учебна година (2018 – 2019 г.) българският език ще може да се изучава по желание като свободно избираем предмет в турските гимназии, информира Анадолската агенция, цитирана от bTV.  С решение на турското министерство на образованието за пръв път българският бе включен в списъка на чуждите езици, изучавани в турските гимназии като избирателна дисциплина.   В списъка от новата година влиза и украинският.   Решението на турското министерство на образованието е обнародвано в турския Държавен вестник и е влязло в сила.", "date": "2018.04.11", "title": "Българският език ще може да се изучава в турските училища"}
{"url": "https://www.actualno.com/society/novinite-naj-vajnoto-za-denja-11-april-news_669110.html", "text": "           Американският президент Доналд Тръмп отвърна с изключително твърд тон на заплахата на Русия да свали всяка американска ракета, изстреляна към Сирия.     Зукърбърг отговаряше с часове на въпросите на конгресмените. Той започна изложението си с поредно извинение за случая с Cambridge Analytica и обеща да въведе промени във Facebook, които да ограничат използването на данни на потребителите. Конгресмените пък му отвърнаха, че мрежата е пораснала, но без да настъпи зрялост.     Военен самолет се е разбил в Алжир. Различни са данните за това колко пътници е имало на борда - според някои източници са били 105, според други -180, първоначално имаше информация и за 200 души. Загиналите обаче със сигурност са над 100. Пътниците са били военнослужещи. Хиляди хора с увреждания от цялата страна излязоха на национален протест пред Министерския съвет с искане за справедлива реформа в системата на ТЕЛК, въпреки че вчера (10 април) здравният министър Кирил Ананиев обяви, че промените за медицинската експертиза ще бъдат оттеглени. Facebook сътрудничи на специалния прокурор Робърт Мълър в разследването му за евентуална руска намеса в американските президентски избори. Това потвърди основателят на социалната мрежа Марк Зукърбърг по време на изслушването си пред Комисиите по търговия и правни въпроси на Сената.    Окръжният съд в Добрич не се съобрази с искането на прокуратурата за задържане на 29-годишния Желяз Андреев за 60 дни и постанови той да излезе от ареста, с мярка \"подписка\". Прецизното законодателство дава яснота по въпроса с Желяз Андреев. Той може да не бъде екстрадиран. Това заяви адвокат Марин Марковски. Гръцкото правителство упорито опитва да смекчи тона в отношенията с Турция след поредния инцидент между двете държави, при който се стигна до доста по-сериозна реакция на място. Това коментира електронната версия на гръцкото издание Kathimerini. Причината, поради която смятаме, че няма да има други бягства от Софийския централен затвор, е, че вземаме необходимите мерки. Най-притеснителното е, че ние още нямаме представа как е влязло оръжието. Това заяви зам.-правосъдният министър проф. Николай Проданов. Плачевни прогнози за първите пенсионери, които ще получават втора пенсия от универсалните фондове, публикува вчера социалното министерство в концепция за регламентиране фазата на изплащане от допълнителното задължително пенсионно осигуряване. Управляващите предприемат пореден опит за легализиране на незаконните строежи. Депутати от ГЕРБ предлагат собствениците на подобни постройки да ги узаконят, като главното условие е да платят 30% от строителната стойност на обекта. Това става ясно от поправки в Закона за устройство на територията (ЗУТ), внесени в парламента непосредствено преди великденските празници.", "date": "2018.04.11", "title": "Новините: Най-важното за деня, 11 април"}
{"url": "https://www.actualno.com/business/naj-golemijat-festival-na-kreativnata-industrija-fara-shte-se-provede-ot-7-do-9-uni-v-plovdiv-news_669100.html", "text": "  XIX фестивал на Българската асоциация на комуникационните агенции – ФАРА 2018, ще се проведе между 7 и 9 юни 2018 г. в Дома на културата „Борис Христов“ в град Пловдив и ще представи най-добрите рекламни форми и кампании, създадени в България и  реализирани в страната или в чужбина през 2017 и 2018 година.  Комуникационните агенции ще демонстрират постиженията си в следните раздели: „Аудио-визуални форми и копирайтинг“, „Художествено оформление и дизайн“, „Дигитални форми и креативно използване на медиа“,  „Кампании“.\r\nОсвен вдъхновяващо съревнование на креативни идеи, Лекционният панел тази година е под мотото „Креативност и ефективност“ и включва авторитетни имена с богат практически опит и награди от международни фестивали от ранга на Cannes Lions.   В конкурсната програма на ФАРА 2018 могат да участват само комуникационни агенции, а ", "date": "2018.04.11", "title": "Най-големият фестивал на креативната индустрия - ФАРА, ще се проведе от 7 до 9 юни в Пловдив"}
{"url": "https://www.actualno.com/cars/mediite-v-germanija-uvolniha-shefa-na-volkswagen-news_669113.html", "text": "  Концернът Volkswagen в най-скоро време ще има нов ръководител. Очаква се сегашният гавен изпълнителен директор Матиас Мюлер да бъде уволнен най-късно до петък (13 април), а мястото му да заеме Херберт Дийс.  Информацията е на медиите в Германия, според които Мюлер няма шансове да запази постта си, въпреки че договорът му е до 2020 г. Неговият наследник Дийс е председателя на Борда на директорите на компанията Volkswagen. Според The Wall Street Journal, оставката на Мюлер вече е факт, като топ-мениджърът само е обявил желание за промени в ръководството.   Самият Мюлер се задържа на постта малко повече от 2 години. През есента на 2015 г. той замени тогавашния бос на концерна Мартин Винтеркорн, който подаде оставка заради скандала с манипулираните дизелови двигатели. Срещу Мюлер, Винтеркорн, както и шефът на Надзорния съвет на Volkswagen AG – Дитер Печ, вече се води дело в Германия за манипулация с акциите на концерна на борсовите пазари.   Мюлер е заподозрян, че не е разкрил пред разследващите скандала, станал известен като „Дизеглейт”, цялата информация по случая. Преди да ограви Volkswagen топ-мениджърът беше начело на Porsche – една от компаниите в концерна.\r\nСамият скандал до момента струва на германския производител над 14 млрд. долара, като се очаква тази сума да се увеличи значително. В САЩ съдът вече нареди на Volkswagen да изкупи всички автомобили с манипулирани двигатели, а дела срещу концерна се водят в редица държави по цял свят.       ", "date": "2018.04.11", "title": "Медиите в Германия „уволниха” шефа на Volkswagen"}
{"url": "https://www.actualno.com/europe/fransoa-oland-mojeh-da-pobedja-makron-no-ne-iskah-news_669103.html", "text": "  Бившият френски президент Франсоа Оланд представи книгата си снощи по France 2, която от днес е в книжарниците. В нея той защитава резултатите от петгодишния си мандат, като дава някои уроци на своя бивш министър и наследник, пише \"Paris Match\".  В предаването и пред водещата Ан Софи Лапикс Франсоа Оланд говори за книгата си \"Уроците на властта\" и припомни за деня, в който се отказал да се кандидатира за президентските избори. В книгата си Оланд заявява, че това са \"най-дългите седем минути\" от живота му. \"За да се спреш на решението да се откажеш да бъдеш президент, е болезнено\", обяснява бившият държавен глава.   \"Това беше мой дълг, защото причините, които ме накараха да не бъда кандидат, бяха политически: левицата се разцепи, обявиха кандидатурата на Емануел Макрон, от десницата казваха, че ще бъдат във втория кръг с крайната десница\". \"Изборът би бил да гласувате за дясната или крайнодясната заплаха\", обяснява Франсоа Оланд, който твърди, че е направил \"жертва\". \"Аз направих избора съзнателно, знаейки причините\" казва още той. \"Бих могъл да защитя личния си интерес, бих могъл да имам тази мания да бъда кандидат, независимо от последствията. В един момент мислех, че тъй като аз бях президент на Републиката, имах по-голямо задължение\", аргументира се той отново.   На въпрос на Ан Софи Лапикс, че според него Емануел Макрон не го е победил, и че е могъл да го биете на тези избори Оланд отговаря \"Можех, но не го исках. Какъв щеше да е резултатът. Нито аз щях да спечеля нито той. Днес щяхме да имаме президент, който да води още по-твърда политика, от тази, която води в момента Макрон\", каза още Франсоа Оланд.", "date": "2018.04.11", "title": "Франсоа Оланд: Можех да победя Макрон, но не исках"}
{"url": "https://www.actualno.com/society/mvr-tehnicheski-problem-zatrudnjavat-preminavaneto-prez-granichnite-punktove-news_669109.html", "text": "   Това съобщиха от пресцентъра на МВР.  На места по граничните пунктове има образувани колони от чакащи автомобили, а в секторите на Пътна полиция не може да се извършва регистрация и пререгистрация на автомобилите.\r\nПредприети са действия за отстраняване на проблема.      На граничния пункт „Дунав мост“ при Русе има около 1,5 км. товарни автомобили на изход от страната. На граничния пункт „Кулата“ има около 4 км. Това съобщи говорителят на ГД „Гранична полиция“ Лора Любенова във връзка със затрудненото преминаване на граничните пунктове в страната заради технически проблем.\r\n„Граничните пунктове не са затворени, преминаването през тях е затруднено“, обясни тя и допълни, че се работи по отстраняването на софтуерния проблем.    „Няма яснота до кога, тъй като проблемът е на централно ниво, не на ниво „Гранична полиция““, каза още Лора Любенова.", "date": "2018.04.11", "title": "МВР: Технически проблем затрудняват преминаването през граничните пунктове"}
{"url": "https://www.actualno.com/europe/bbc-tereza-mej-e-gotova-da-trygne-na-vojna-v-sirija-bez-parlamentarno-odobrenie-news_669168.html", "text": "  Премиерът на Великобритания Тереза Мей заяви, че е готова да се присъедини към военни действия срещу пр авителствените сили на Сирия без одобрението на британския парламент, съобщи BBC, позовавайки се на собствени източници.  Според най-известната британска медия Мей мотивира решението си с това, че иска да предотврати повторна химическа атака в Сирия, пише БГНЕС. Британският премиер обаче отказала да говори с американския президент Доналд Тръмп и да опита да го убеди да се въздържи от военен удар в Сирия преди тя да проведе заседание с британския парламент. Мей не коментира и туитовете на Доналд Тръмп, с които той предупреди Русия да очаква \"умни ракети\" в Сирия.   По-рано опозиционния лидер на Лейбъристката партия Джеръми Корбин призова Мей да вземе мерки така че всички страни в конфликта в Сирия да се върнат на масата за преговорите. Той настоя на депутатите в Камарата на общините да бъде дадено право на глас в случай, че се наложи разглеждане на въпроса за евентуални военни действия на Великобритания в Сирия.   ", "date": "2018.04.11", "title": "BBC: Тереза Мей е готова да тръгне на война в Сирия без парламентарно одобрение"}
{"url": "https://www.actualno.com/america/svetyt-se-smee-sys-zukyrbyrg-news_669119.html", "text": "  Изслушването на Марк Зукърбърг в Сената се превърна в повод на десетки хумористични коментари около персоната му. Потребителите на социалните мрежи взеха на прицел роботизираните отговори и липсата на гримаси на създателя на Facebook, който действително наподобяваше повече на изкуствен интелект, отколкото на реална фигура. Ето кои са най-популярните смешки за Зукърбърг.  1. \"Какво беше лицето на Зукърбърг? Лицето на човек, който искаше да направи приложение, за да оценява външния вид на момичета, а свърши като човек, инсталирал фашистко правителство в най-могъщата страна на света\".   2. \"Марк Зукърбърг в момента изживява най-лошия кошмар на всеки млад човек - да обяснява на възрастни хора как работят технологиите\"\r\n3. \"ЗУКЪРБЪРГ: Готов съм да изслушам вашите въпроси.    СЕНАТОР: Отлично, г-н Зукърбърг. Моята ферма се нуждае от повече прасета, но не знам как да си ги купя.\"\r\n4.\"Фейсбук промени статуси си на обвързаност с Facebook на \"сложно е\".\r\n5. \"Зукърбърг изглежда така сякаш не е спал от края на MySpace.\"    6. \"Оценявам това, че Зукърбърг, въпреки че притежава милиони долари, все още изглежда като човек, подстриган от майка си\".   7. \"Физиономията му прилича на тази на гаджето ми, когато сме на парти и ме чуе да разказвам един и същи виц за пети път\".\r\n8. \"Кой ли бъде първият сенатор, който ще го пита защо внукът му не приема предложението му за приятелство във Facebook\".\r\n9. СЕНАТОР: Господин Зукърбърг, може ли да ми обясните как така съм във Фейсбук от 10 години и все още никой не ми е приел предложението за приятелство\"?\r\n10. \"Зукърбърг се чувства така както аз, когато трябва да обясня на родителите ми за 10 път как работи рутера\".", "date": "2018.04.11", "title": "Светът се смее със Зукърбърг"}
{"url": "https://www.actualno.com/burgas/burgaski-uchenici-shte-uchastvat-v-uchenie-po-protivodejstvie-na-terorizma-news_669118.html", "text": "  Симулативна тренировка на учениците и персонала от основно училище „Георги Бенковски” в к-с „Зорница” по сценарий за получен сигнал за открито самоделно взривно устройство /СВУ/ в сградата на учебното заведение, ще се проведе утре от 12:00 ч., съобщиха от Областната дирекция на МВР - Бургас.  В занятието по противодействие на тероризма ще се включат представители на различни звена от вътрешното ведомство, Единен европейски телефон за спешни повиквания 112, Отдел „Управление при кризи и охрана масови мероприятия“ на Община Бургас, Центъра за спешна медицинска помощ – Бургас и други, като е предвиден следният сценарий:\r\n1. Охранителят на учебното заведение установява, че във фоайето на училището има раница, съдържаща съмнителен предмет /вероятно самоделно взривно устройство/. Той незабавно уведомява директора на училището, в което към момента се провеждат учебни занятия с ученици от 1. до 7. клас.   2. Директорът своевременно подава сигнал на тел. 112, като се задейства „Плана за сигурност“ на учебното заведение. Разпорежда се незабавна евакуация на учениците, педагогически персонал, помощния персонал и всички лица, които към момента се намират в сградата /евентуално родители/.\r\n3. В резултат на подадения сигнал са уведомени служителите на Пето РУ - Бургас, РЗ ПБЗН, ЦСМП Бургас, Отдел „Управление при кризи и ОМП“ на Община Бургас. Приведен в действие е Планът за действие в кризисни ситуации на ОДМВР – Бургас.    4. На място пристигат екипи от служители от Пето РУ – Бургас, които отцепват района на училището и създават КПП /контролно пропускателен пункт/  за недопускане преминаването на МПС и граждани, което би застрашило тяхната сигурност. Съдействат на персонала при евакуацията на намиращите се в сградата лица.\r\n5. Извършва се цялостна проверка на сградата /от персонала на учебното заведение/ за наличието на останали лица, които не са били евакуирани.\r\n6. В организирания временен медицински пункт се оказва долекарска помощ на евентуално пострадали при евакуацията.    7. На място пристигат екипи на РЗПБЗН, ЦСМП Бургас и други допълнителни сили на ОДМВР – Бургас, с готовност за действие при необходимост.   8. На място пристигат екипи на СОБТ - МВР за обезвреждане на СВУ:\r\n- Служителите се екипират на място;\r\n- Предприемат действия по извличане на СВУ на безопасно място за контролирано взривяване на откритото СВУ;\r\n- Предприемат действия по контролирано взривяване на откритото СВУ;   - Извършват проверка на резултата, като по тяхна преценка е възможен втори контролиран взрив;   - Докладват за обезопасяването на СВУ.\r\n9. След обезвреждането на СВУ служители на Сектор СПС при ОДМВР – Бургас извършват повторна проверка на цялата за наличието на други съмнителни предмети и евентуално наличие на друго/и СВУ.\r\n10. В сградата не са открити СВУ.", "date": "2018.04.11", "title": "Бургаски ученици ще участват в учение по противодействие на тероризма"}
{"url": "https://www.actualno.com/business/sydbata-na-emblematichna-bylgarska-firma-registrirana-na-nesyshtestvuvasht-adres-nared-s-desetki-drugi-news_669099.html", "text": "  Популярна фирма като \"Ален Мак\" е една от общо 49 фирми, които са фиктивно прехвърлени, но фактически се водят на 34-годишния ром Людмил Красимиров Петров, забегнал в чужбина, съобщава репортер на . Преди това явно той е про/дал на някой генерално пълномощно, защото от негово име още се правят сделки.  19 от фирмите със сменена собственост миналата година са регистрирани на несъществуващ адрес в пограничното родопско селце Киселчово. Една е вписана със седалище в запустялото от доста години село Чамла без нито един жител. Други 19 са преместени в малки селца като Сяново, Синаговци (бел. ав. - ), Чернолик, Кости, Българи, Метличина. Няколко са на софийски адреси.\r\nСправка в Търговския регистър сочи, че общото между всички дружества е, че са източени преди да бъдат \"продадени\" на Людмил от видинското село. Милиони левове дълг към държавата и към контрагенти са прибрани чинно от старите им собственици. Трупали са дългове, калкулирали са загуби в годишните отчети, а след това са се освободили съвсем законно от тях. А сред фирмите със сменена собственост са известни компании като \"Ален мак България\", \"Ален мак козметикс\", по-малко известни като \"Български розови градини\", \"Търговски център Боляри\" и десетки други.    Козметичната компания \"Ален мак България\" започва да се обезкръвява още докато е при старите собственици. В отчета за 2013 година пише, че дългосрочните ѝ пасиви са в размер на 8 769 000 лв., а почти 8 млн. лв. са към свързани лица. Две години по-късно одиторът дава отрицателно мнение за финансовия отчет на дружеството. Причините са, че инвестицията му в дъщерната компания \"Ален мак\" АД е напълно обезценена.    Друг пример - \"Български розови градини\" АД, докато е в добро състояние, е с регистрация в Добрич. В управителния ѝ орган е смолянчанинът Николай Манолов Бояджиев, който ръководи най-голямата фирма за градски транспорт в област Смолян \"Рожен Експрес\". Прави впечатление, че са няколко фирмите с участие на транспортния предприемач Бояджиев, прехвърлени на Людмил, а сделките са заверени от нотариуси в Смолян.   Когато обаче\"Български розови градини\" стига до състояние \"свръхзадлъжнялост\", то става собственост на младия Людмил. Фирмата е с наложен запор за ползвани европейски пари от 2004 година. Компанията има договор с ДФ \"Земеделие\" по предприсъединителната програма САПАРД за финансиране на проект \"Създаване на трайни насаждения от маслодайна роза\" за над . Собствениците не са изпълнили задълженията си по договора, а ДФЗ се е снабдил с изпълнителен лист през 2010 година, предаден на НАП за принудително събиране на вземането. Тогава от .\r\nПрез 2015 година делото е преобразувано. Насрочен е опис на превозни средства и земеделска техника, но съдебният изпълнител уведомява НАП, че дружеството е напуснало адреса по регистрация и опис не е извършен, защото не е установено местонахождението на вещите.    Справка в отчетите на дружеството дава яснота за свързаност между няколко фирми преди да бъдат прехвърлени на Людмил.    Към август месец 2017 година ., а от март месец същата година то е с нов адрес в село Киселчово.\r\nОтчетите на фирма \"Търговски център Боляри\" от 2008 година пък сочат приходи в милиони. Към 2010 година вече разходите значително надвишават приходите. Към 2013 година отчетът по приходите е изпъстрен с нули, калкулират се сериозни загуби. От 2016 година тя става еднолична собственост на Людмил от Синаговци, а от Велико Търново седалището ѝ е преместено в софийски апартамент.\r\nИсторията на всички 49 фирми започва да се разплита при едно рутинно на пръв поглед действие.      Прокурор от Варна предявява иск пред Окръжния съд в морската ни столица да се прекрати дейността и регистрацията на едно дружество \"Луай Трейдинг\" ЕООД – собственост на палестински гражданин, живеещ в Бейрут (Ливан), защото повече от три месеца е без управител. Делото обаче бива пренасочено към Смолянския окръжен съд, защото междувременно въпросното дружество е продадено на Людмил Петров и мести седалището си от Варна в село Киселчово. .\r\nЗнаейки тази особеност, зам.-окръжният прокурор в Смолян Недко Симов предявява иск пред съда. Неговият аргумент е, че е налице извършено вписване на нов управител на ново седалище и адрес на управление, което е формално и фиктивно, тъй като посоченият адрес не съществува, на него не е установено такова дружество, то не извършва никаква стопанска дейност и посоченият нов управител не е намерен. Съдът обаче отхвърля доводите на прокурора, отхвърля и неговия иск за прекратяване, защото тези аргументи не били приложими към делото по същество. . .\r\n\"От съда поискаха да вземем становище дали поддържаме внесения от Окръжна прокуратура във Варна иск или напротив. На мен се разпредели делото по случайния принцип. Съответно проучих делото и съм преценил, че са налице предпоставки да поддържам иска, като действително са събрани доказателства за това, че няма там седалище на такава фирма, там няма улици, нито номерация\", заяви пред зам.-окръжният прокурор Недко Симов.\r\nТой възложил проверка на органите на МВР, от където е събрана допълнително информация във връзка с лицето, което е управител.   \"Установи се, че лицето не осъществява това, което се сочи в дейността нито на тази фирма, нито на още над 45 дружества. Дори към момента на делото лицето беше напуснало пределите на страната и заминало в чужбина по сведение на негови близки. Аз съм си изложил аргументите в съда, поддържал съм иска в съдебната фаза. В крайна сметка съдът решава дали да се прекрати регистрацията и дейността на дружеството, или не. \", обясни Симов.\r\nТой каза, че сега \"Торади Петрос\" ЕООД – еднолична собственост на Людмил, се явява собственик на \"Луай Трейдинг\" и на още много други дружества с ново седалище в село Киселчово.   Според прокурор Симов нещата никак не са успокояващи. \"Аз гледам от страната на прокурор, съобразно това какви биха могли да са очакваните стопански резултати от начина, по който съществува едно такова дружество. И ние бихме ги разгледали, ако преценим, че има основания за друга намеса на прокуратурата съобразно правомощията ни по Конституция\", посочи зам.-окръжният прокурор на Смолян. И допълни, че . \"Но, в качеството ми на прокурор с дългогодишен опит, приемам, че не е добър сигнал. По-скоро е сигнал за експлоатиране на дружество с оглед постигане на незаконосъобразни цели - било за данъчни измами, било за нещо друго. Търговското дружество би трябвало да има действащо седалище. На него са всички кореспонденции с контролни органи или други държавни органи, съответно е нормално да се обменя стопанска информация от седалището, с което да има контакт\", посочи Симов.\r\nПо думите му, фактът, че някой регистрира търговско дружество на несъществуващ адрес, поражда въпроси. \"При всички случаи информацията, която органите на реда са ми дали за лицето, сочи, че то не е реалният управител. Ако той подава някакви документи пред органите по приходите, те или не са директно от него, или не са изготвени в резултат на неговата лична преценка. Той едва ли познава според мен същинската стопанска дейност на дружествата\", подчерта прокурорът.\r\nСпоред него вероятно стопанската дейност се извършва с упълномощени представители, но това ще се изясни впоследствие.\r\nЗа Людмил Петров кметът на Синаговци Иван Иванов каза, че е от ромско семейство, живял в селото само като дете, после отишъл уж на работа в София. А наскоро го търсили и от НАП заради някакви фирмени проблеми, но само баща му си бил в Синаговци.", "date": "2018.04.11", "title": "Съдбата на емблематична българска фирма - регистрирана на несъществуващ адрес, наред с десетки други"}
{"url": "https://www.actualno.com/europe/medvedev-se-pohvali-s-shest-godini-izkachvane-na-vyrhove-news_669107.html", "text": "  Министър-председателят на Русия Дмитрий Медведев нарече отминалите шест години, през които заемаше премиерския пост, време на покоряване на нови върхове, един от които е връщането на Крим и Севастопол в състава на Руската федерация. Той стори това по време на специален отчет на дейността на воденото от него правителство.  Медведев отбеляза, че присъединяването на Крим е отворило нова глава в историята на съвременна Русия, която е започнала с възстановяването на справедливостта.   Освен това министър-председателят отбеляза, че отминалите шест години са минали под знака на мащабно строителство, като олимпийското село в Сочи, мостът над Керченския пролив, училища и детски градини, съобщи Интерфакс.   Медведев увери депутатите, че новият състав на правителството ще продължи реализирането на мащабните проекти: \"Нашата главна идея е проста: достоен живот за всеки човек, за всеки гражданин и за цялата ни страна\", каза още Медведев.\r\nСегашният състав на Министерския съвет на Русия, формиран основно през 2012 година, ще бъде разпуснат след инаугурацията на Владимир Путин на 7 май. Новият състав на правителството трябва са бъде формиран в продължение на няколко седмици след встъпването на държавния глава в длъжност.       ", "date": "2018.04.11", "title": "Медведев се похвали с шест години изкачване на върхове"}
{"url": "https://www.actualno.com/crime/zapaliha-chetiri-avtomobila-na-parking-v-burgas-news_669125.html", "text": "  Четири автомобила изгоряха на паркинг пред жилищен блок в бургаския комплекс \"Изгрев\" в нощта срещу сряда.  Колите са собственост на млад мъж, който има фирма за трансфери на туристи и онлайн таксиметрови услуги през летния сезон, съобщи \"Нова телевизия\".   По неофициална информация става въпрос за умишлен палеж, тъй като огънят е тръгнал от колата, паркирана в средата.   Полицията работи по всички възможни версии, включително нелоялна конкуренция между таксиметрови фирми преди старта на туристическия сезон, както и междусъседска война за паркоместа.", "date": "2018.04.11", "title": "Запалиха четири автомобила на паркинг в Бургас"}
{"url": "https://www.actualno.com/burgas/njama-seriozna-avarija-v-lukojl-neftohim-news_669131.html", "text": "  Авария в \"Лукойл Нефотхим\" няма. Има проблем, по който се работи и ще бъде отстранен. Това заявиха пред от пресслужбата на предприятието.  Информацията с уточнението, че е имало беше потвърдена пред наш репортер с оглед слухове във Facebook за сериозен проблем в завода, дори за взрив. На изричен наш въпрос имало ли е взрив в инсталацията \"Крекинга\", в която се преработват тежки отпадъци, отговорът беше категорично отрицателен.   Пресслужбата на \"Лукойл Нефтохим\" уточни, че има планов ремонт-профилактика в завода и той не е завършен. При плановите работи е открит проблем с шев на едно от съоръженията и са взети мерки. Стана ясно и, че плановият ремонт трябва да приключи най-рано в края на април, но може и да бъде удължен.   Иначе от вчера във Facebook за взрив в завода, който бил повредил кула. След това информацията на потребителя за повредената кула беше коригирана, като беше казано, че е повредена колона. Един от потребителите в дискусията обаче пък обяви, че няма нищо страшно, понеже имало човешка грешка – на оператор при работа с кран и обвини пусналия първата новина човек, че търси излишна слава.", "date": "2018.04.11", "title": "Няма сериозна авария в \"Лукойл Нефтохим\""}
{"url": "https://www.actualno.com/cinema/vnuchkata-na-todor-kolev-shte-se-vkluchi-v-otkradnat-jivot-snimki-news_669052.html", "text": "  Към актьорския състав на сериала \"Откраднат живот\" ще се присъединят актрисата София Кузева, която зрителите познават от култовия филм \"Вчера\" и други кино продукции. В ролята на нейна дъщеря ще влезе внучката на Тодор Колев – Теодора Кулева.  Тя е актриса в плевенския театър \"Иван Радоев\" и обича да пее джаз.\r\nДвете ще променят досегашния живот на доцент Захариев, а едната от тях ще остане в болницата за дълго, коментират сценаристите от хитовия български медицински сериал.   Д-р Огнянова ще се изправи пред дилема дали да напусне болницата или да остане и да се справи с трудната ситуация в отношенията ѝ с братята Ковачеви. Междувременно Калин ще потърси опора в д-р Мишева, което няма да остане незабелязано от Наталия. Желанието за дете ще вземе превес в емоциите на Ина Фотева, която за първи път ще постави въпроса за своето бъдеще пред съпруга си.\r\nКАК ИЗГЛЕЖДА ВНУЧКАТА НА ТОДОР КОЛЕВ - !    ", "date": "2018.04.11", "title": "Внучката на Тодор Колев ще се включи в \"Откраднат живот\" (СНИМКИ)"}
{"url": "https://www.actualno.com/crime/blizo-24-chasa-tyrsjat-bezuspeshno-begleca-ot-plovdivskija-zatvor-news_669121.html", "text": "  Досъдебно производство за бягството от пловдивския затвор е образувано и се наблюдава от Районна прокуратура-Пловдив, предаде кореспондентът на от града. Съгласно Закона за изпълнение на наказанията и задържането под стража, лишените от свобода при първоначален общ режим могат да полагат труд на външни обекти. Точно така е избягал престъпникът от Пловдив.  Вчера вечерта 42-годишният затворник Георги Т., с прякор Жоро Манджата, който изтърпява влязла в сила присъда за държане на наркотични вещества, не се е прибрал след работа на външен обект. Той е осъден на една година затвор, при първоначален общ режим. Мъжът е изтърпявал присъдата си в Затворническо общежитие от открит тип \"Хеброс\" към затвора в Пловдив.      Това не е първата присъда на беглеца. Той е бил осъждан многократно за престъпления против собствеността и за притежаване на наркотични вещества.\r\nАктивни процесуално-следствени действия и оперативни мероприятия за издирване на избягалия към момента се осъществяват под ръководството на Районна прокуратура-Пловдив. Предвиденото в Наказателния кодекс наказание за бягство от затвора, е в размер на три години \"лишаване от свобода\".       ", "date": "2018.04.11", "title": "Близо 24 часа търсят безуспешно беглеца от пловдивския затвор"}
{"url": "https://www.actualno.com/pleven/v-pleven-zasilvat-merkite-za-sigurnostta-na-decata-v-uchebnite-zavedenija-news_669116.html", "text": "   Регионалното управление  на образованието изиска повишено внимание от кметовете в областта и осигуряване мерки за безопасност.  За да не се допускат инциденти и да опазим децата, на работна среща в Плевен експерти от 11-те общини ще обсъдят организационни въпроси. Това каза Албена Тотева, началник на регионалното управление на образованието и допълни.   \"Преглеждат се няколко пъти в годината шахти, дървета, дали спортните площадки са здрави, така че да осигурим пълна и всеобхватна защита на живота и здравето и сигурността на децата, когато са на училище и извън училище, когато посещават училищните дворове.\"   ", "date": "2018.04.11", "title": "В Плевен засилват мерките за сигурността на децата в учебните заведения"}
{"url": "https://www.actualno.com/crime/na-pyrva-instancija-sydyt-otkaza-da-dyrji-v-aresta-jeljaz-andreev-news_669057.html", "text": "  Окръжният съд в Добрич не се съобрази с искането на прокуратурата за задържане на 29-годишния Желяз Андреев за 60 дни и постанови той да излезе от ареста, с мярка \"подписка\".  Засега не е ясно дали прокуратурата ще обжалва.   Андреев беше задържан от полицията на 7 април по искане за екстрадиране от САЩ - заради разследване във Флорида срещу 11 души. Той е обвинен в участие в заговор за нарушаване на наложени от САЩ санкции срещу търговия с определени стоки за Сирия и за измама към Съединените американски щати, докато е бил служител в отдел \"Продажби\" в българския офис на американската фирма AW Tronics, чиито собственици - двама араби, са вече екстрадирани и с присъди от по две години. Андреев е търсел клиенти за продажба на авиационни части, като един от клиентите му е била сирийската авиокомпания Syrian Air.   В съдебната зала Желяз Андреев заяви, че, като служител в отдел \"Продажби\" на , той е изпълнявал задълженията си според трудовата си характеристика и никога не е предполагал, че те са в нарушение на американските закони. Той категорично отрече да е изготвял или фалшифицирал документи и подчерта, че никога не е посещавал Съединените щати, не е кандидатствал дори за виза.\r\nНа свидетелската скамейка в негова защита се яви приятелката му Милена Здравкова, с която са били колеги във въпросната фирма. Тя подкрепи думите му, че като работници на най-ниското йерархично ниво, те са изпълнявали нарежданията на своите преки ръководители. Защитата на Желяз Андреев поиска от съда да го освободи от ареста, тъй като няма риск от укриването на подсъдимия и по този начин да не се съобрази с искането на прокуратурата за задържането му под стража за срок до 60 дни.       В защита на Андреев вече има организирани протести - за утре, 12 април, в Добрич и , пред съдебните палати в двата града. Искането на близките на Желяз е да бъде преразгледана спогодбата за екстрадиция със САЩ. В негова защита вече има и .", "date": "2018.04.11", "title": "На първа инстанция съдът отказа да държи в ареста Желяз Андреев"}
{"url": "https://www.actualno.com/interest/mikrobiolozi-syzdavat-izkustvo-ot-bakterii-news_669095.html", "text": "  Когато стане въпрос за изкуство, микробите и бактериите не са първото нещо, за което се сещаме, но учени от България показват художествената страна на една неособено привлекателната тема в изложбата „Агар Арт“. Тя ще се проведе между 11 април и 11 май тази година в Националния природонаучен музей и включва 40 образци от микроорганизми.  В България началото на тази необичайна форма на изкуство е поставено през 2016 г., когато списание „Българска наука“ и RIDACOM организират първия в страната конкурс „Агар Арт“ по аналог на Agar Art Contest на Американското общество по микробиология. Той, от своя страна, е вдъхновен от първата в света рисунка с микроорганизми на редактора на списание „Българска наука“ Росица Ташкова и огромния интерес, който предизвика нейната бактериална елхичка. Първото издание на конкурса предизвика голям интерес и в България и той се проведе отново през 2017 г., като 25 екипа от микробиолози от цялата страна приеха предизвикателството да покажат своята креативност и умения и представиха 140 произведения от различни бактерии.   „Да рисуваш в петри е вдъхновяващо, защото микробите са активна част от творческия процес. Тези произведения не само приличат на живи, те са живи и отнема време да станат видими с просто око, да придобият форма и да разкрият цветовете си. А най-голямото предизвикателство е да гледаш как създаденото от теб на платното постоянно се променя“, коментира Росица Ташкова. „И тъй като микробиологичните бои са живи, произведението се развива за ден-два, демонстрира красотата си и след това започва отмира – истински микро кръговрат на живота.“   Изложбата се организира от списание „Българска наука” с финансовата подкрепа на RIDACOM и със съдействието на Национален природонаучен музей и ARUNA PR Advisory. Куратор на изложбата е Милена Радева.       ", "date": "2018.04.11", "title": "Микробиолози създават изкуство от бактерии"}
{"url": "https://www.actualno.com/business/zyrnoproizvoditelite-nedovolni-ot-zastrahovatelnija-model-za-zemedelskata-produkcija-news_669127.html", "text": "   Това съобщи Ангел Вукодинов от Националната асоциация на зърнопроизводителите в България (НАЗ).  „Преди 6 години посетих САЩ и установих колко добре е разработена системата там”, каза Вукодинов и поясни, че там се говори не просто за застраховки, а за управление на риска, в което се включват и застраховките. „Този процес е тристранен – в него участие взимат и държавата, и застрахователите и фермерите”, добави Вукодинов. Според него един от проблемите тук е, че няма оценка на реалната себестойност на продукцията и даде пример, че инвестицията в един декар може да е 170-180 лева, в зависимост от технологията, която използва фермерът, от потенциала на полето и очаквания добив.   „В България няма застраховател, който да прави застраховка на повече от 100 – 120 лева на декар максимум. И когато настъпи реална щета ти получаваш 60 лева при 100% щета, при направени 4 пъти по-големи разходи. Това демотивира земеделците”, посочи Ангел Вукодинов.   „От друга страна, не е нормално, че функциите на застраховател и инвеститор са съвместени при застрахователя, тъй като не е нормално този, който ще изплаща щетите, да определя размера им”, каза още Вукодинов. Според него трябва да има независим оценител. В момента у нас практиката е застрахователната компания да работи със свои оценители. „Трябва да има по-сериозен независим орган, в който да участват всички страни, може би под арбитража на държавата”, добави Вукодинов. „Не говорим за финансови задължения на държавата. Става въпрос за това държавата да изготви нормативната база и да арбитрира процеса за реалния размер на щетите, в който да участват и двете страни – и застрахователя, и засегнатия”, уточни той, цитиран от Фокус.\r\nПо думите на Ангел Вукодинов, на практика сега, като настъпи щета, застрахователят ти изпраща един оценител и ти подписваш, или не. „Когато е малка щетата, обикновено губиш бонуси от застраховката за следващата година. Затова понякога се примиряваш да я преглътнеш тази щета и да не я предявяваш”, разясни още зърнопроизводителят. По думите на Ангел Вукодинов цялата сегашна система на застраховане трябва да се усъвършенства. Трябва да се говори за управление на риска като за политика, която да е заложена и в подпомагащите програми за селско стопанско, каквато е ОСП в Европа. „В САЩ, например нямат други субсидии за земеделците. Субсидията е част от застрахователната премия, но забележете, там може да застраховаш дохода и то срещу всякакви събития”, посочи още Ангел Вукодинов.       ", "date": "2018.04.11", "title": "Зърнопроизводителите недоволни от застрахователния модел за земеделската продукция"}
{"url": "https://www.actualno.com/interest/prodavat-bilet-za-titanik-za-25-000-paunda-news_669063.html", "text": "  Билет от кораба „Титаник“ се предлага на търг за 25 000 паунда, а бюлетин – за 8 000 паунда. В нощта на 14 срещу 15 април 1912 г. най-луксозният за времето си кораб се удря в айсберг. Загиват 1522 души. Оцелели след инцидента са 705 души. Трагедията разтърсва целия свят.  Повече от век по-късно се появява рядък ваканционен бюлетин от Титаник, заедно с непокътнат билет от първото му и последно плаване. Очарователната брошура от пет страници е създадена изключително и само за пътниците в първа класа, които са наброявали 325-ма души. На корицата е представено изображение на лайнера в цялото му величие. Вътре има страница посветена на Ресторант Луи XVI, където се сервират изискани ястия до 23:00 часа, и на , което давало възможност за късни игри на карти. Луксозният ресторант със своите възглавнички и махагонови маси, бил предназначен за следобеден чай, а заможните туристи можели, да се отпуснат в пищна турска баня, която не отстъпвала по нищо на тези в Лондон, Париж или Ню Йорк.   ", "date": "2018.04.11", "title": "Продават билет за \"Титаник\" за 25 000 паунда"}
{"url": "https://www.actualno.com/curious/45-uroka-za-jivota-ot-90-godishna-jena-news_669065.html", "text": "     Тя записва тези уроци живот в нощта преди 45-ия й рожден ден след диагностициране с рак на гърдата. През последното десетилетие тези уроци стават много известни в интернет, като се твърди, че тя е на 90 години.\r\nЗа щастие тя открива хумор в това погрешно представяне, знаейки колко много живот е докоснала.   Каквото и да е възрастта ѝ, тези универсални уроци са свързани с всеки, който се нуждае от малко напомняне за това, което е важно в живота.                                                                      ", "date": "2018.04.11", "title": "45 урока за живота от 90 годишна жена"}
{"url": "https://www.actualno.com/sciencelogy/mtel-promenja-signala-svobodno-v-svojata-mreja-news_669060.html", "text": "   , част от , променя сигнала „свободно” в своята мрежа. Телекомът вече въведе пилотно обновяването в района на Бургас, Варна, Добрич и Шумен. До началото на месец май ще бъде активен в цялата страна. Той ще бъде с по-съвременно и модерно звучене.  Промяната на сигнала „свободно” е част от стратегията на Мтел постоянно да подобрява своята мрежа, за да достави по-добри услуги на клиентите си, като внедрява последните иновации в телекомуникациите. От началото на 2017 г. досега компанията е инвестирала над 120 милиона лева в модернизация на своята мрежа.\r\nМтел винаги е била лидер на телекомуникационния пазар по отношение на поддръжката и модернизацията на мрежата. Компанията  първа у нас демонстрира скорости в 4G мрежа още през 2011 г. През 2017 г. започна процеса по внедряването на 4.5G мрежа, която осигурява скорост на връзката с 30% по-висока спрямо досега. Технологията, която позволява това, се нарича „обединяване на честоти” (Carrier Aggregation) и генерира многократно по-бърз интернет в зависимост от използвания честотен спектър. Мтел планира да завърши процеса по имплементация на 4.5G мрежа в цялата страна до края на лятото тази година.    В средата на февруари Мтел показа за пръв път у нас и 5G технология. Това се случи по време на специално събитие, което включваше високоскоростен тест на 5G, VR демонстрация и балансиращи  индустриални роботи. По време на демонстрацията беше измерена скорост над 2 Gbps, която е с над 10 пъти по-висока от тази при 4G. VR експериментът представи стрийминг на съдържание с 4К резолюция без никакво забавяне. С помощта на специални роботи, които балансират топка върху равна повърхност, беше онагледено ниско закъснение от около 1 милисекунда, което се постига в 5G мрежа. Текущите инвестиции и подготовка на мрежата ще позволят на Мтел бърз ъпгрейд към 5G, когато това е възможно.    ", "date": "2018.04.11", "title": "Мтел променя сигнала „свободно” в своята мрежа"}
{"url": "https://www.actualno.com/showbusiness/maraja-keri-razkri-che-strada-ot-bipoljarno-razstrojstvo-news_669128.html", "text": "  Марая Кери за първи път разкри, че страда от биполярно разстройство тип II. 48-годишната певица каза пред сп. People, че \"живее в отричане\" и \"постоянен страх, че това може да излезе наяве\" след диагностицирането й през 2001, когато е приета в болница заради физически и психически срив.  \"Не исках да повярвам... Доскоро живеех в отричане и изолация, както и в постоянен страх, че някой може да го разкрие. Беше прекалено тежък товар за носене и просто не можех повече да се справя сама. Потърсих и получих лечение.\"   Марая каза, че се е подложила на лечение, след като е преживяла \"най-трудните си години\" заради кариерата си, снимането на риалити шоу и любовни проблеми.   Биполярнтото разстройство тип II се смята трудно да диагностициране. Състоянието означава, че тя преживява пристъпи на депресия, както и хипомания, която може да предизвика раздразнителност, безсъние и хиперактивност.\r\nПевицата, която има 6-годишни близнаци от бившия си съпруг Ник Кенън, обясни, че има позитивна нагласа за бъдещето.       \"В момента взимам лекарство, което ми се отразява доста добре. Не ме кара да се чувствам прекалено уморена, мудна или нещо подобно. Да намериш правилния баланс е най-важното нещо.\"", "date": "2018.04.11", "title": "Марая Кери разкри, че страда от биполярно разстройство "}
{"url": "https://www.actualno.com/society/grajdani-na-es-shte-poluchavat-konsulska-zakrila-ot-bylgarskite-misii-v-treti-strani-news_669053.html", "text": "  Гражданите на Европейския съюз, намиращи се в държави извън Съюза, ще могат да се обръщат за закрила към българското посолство или консулство, ако в съответната страна няма представителство на собствената им държава. Те ще се ползват със същите права, с каквито са и българските граждани. Това предвижда прието постановление на Министерския съвет за предоставяне на консулска закрила и участие в мерките за координация и сътрудничество за улесняване на консулската закрила на непредставени граждани на Европейския съюз в трети държави от задграничните представителства на България.  Случаите на консулска закрила включват арестуване или задържане, когато лицето е жертва на престъпление, при тежка злополука или тежко заболяване, смърт, помощ и репатриране при извънредна ситуация, нужда от временни документи за пътуване и др.   В случаите, когато на непредставените граждани на Европейския съюз е оказана от страна на България консулска закрила, свързана с предоставяне на финансова помощ, от тях ще се изисква да поемат задължение да възстановят единствено онези разходи, които при същите условия би трябвало да бъдат поети от гражданите на държавата ни. Така направените разходи за консулска закрила от страната ни подлежат на възстановяване от държавата-членка, чийто гражданин е потърсил нашето дипломатическо или консулско представителство.   По същия начин българските граждани, които са получили консулска закрила от държава-членка, са длъжни да възстановят Министерството на външните работи на България равностойността на направените разходи за консулска закрила в качеството им на непредставени граждани на Европейския съюз.", "date": "2018.04.11", "title": "Граждани на ЕС ще получават консулска закрила от българските мисии в трети страни"}
{"url": "https://www.actualno.com/sofia/imenata-na-sofijskite-gradski-avtobusi-i-tramvai-news_669070.html", "text": "  Автобусите и трамваите нямат само номера  Няма човек в София, който да не е ползвал градския транспорт и да се е ужасявал от блъсканицата в него или пък от нередовността на превозните средства. И въпреки че всички периодично назоваваме тролеите, автобусите и трамваите с номерата, които носят на предните си стъкла, се оказва, че те имат и други названия. Също като нас те имат свои собствени имена и е време да започнем да ги уважаваме и да ги наричаме с тях. В крайна сметка благодарение на тях се придвижваме из града и колкото и да е неприятно возенето понякога, все пак ни вършат голяма работа. Е, сега ще ти представим автобусите с номера 120 и 78, както и трамвай № 8 и ще ти разкажем за техните лични истории и имена.       Доскоро името му бе „Червеният Дракон“, но произходът му определено не е от Китай, защото в противен случай нямаше да е годен за движение толкова много години. Историята е друга – казва се така, защото преди автобусите от клан № 120 бяха червени на цвят и са дракони, защото драконът символизира власт, а да останеш на седалката без да паднеш нанякъде докато минаваш през моста на Мадрид си е чист израз на доминантност над другите пътници. Е, к'вот било – било, нещата се променят. Също както грозното пате от едноименната Андерсеновата приказка се превръща в красив лебед, така и 120-ката претърпява метаморфоза от „Червения Дракон“ в „Белия Лебед“. Сега автобусът е по-бърз, по-стабилен, а ако паднеш или залитнеш, докато се возиш в него би било резултат по-скоро от управлението на шофьора, отколкото от общото състояние на превозното средство.\r\nЗа останалите линии от столичния градски транспорт с интересни имена .    ", "date": "2018.04.11", "title": "Имената на софийските градски автобуси и трамваи "}
{"url": "https://www.actualno.com/society/filip-kirkorov-dylja-probiva-si-na-toncho-rusev-news_669068.html", "text": "  Руската звезда от български произход Филип Киркоров, почете Тончо Русев. В профила си в \"Инстаграм\" Киркоров написа, че е починал \"великият български композитор Тончо Русев\", предаде ТАСС.  \" \", пише Киркоров. Това е придружено с няколко снимки на Киркоров и големия Тончо Русев, който почина вчера след кратко боледуване. Снимките са направени в дома на композитора миналата година, когато Киркоров е бил у нас.   \"Приемете искрените съболезнования, всички членове на семейството му и целия български народ, на когото са скъпи тези любими песни, които украсяваха българската естрада толкова години\", написа певецът.   \"Днес е много тъжен ден...Всички, които следят моето творчество знаят каква част в него и в живота Ми като приятел и педагог заемаше Великият Тончо Русев. Днес той премина отвъд границата, която разделя нашия и Другия, По-добрия свят. Т ! Вярвам, че ще продължавам аз да свързвам с красотата, която той остави след себе си като никога няма да престана да изпълнявам Вечните му песни!\", пише на български Киркоров в профила му, който е харесан от 1,9 милиона души.\r\n\" , която е писана и адресирана до всеки един от българите. Всеки българин казваше: \"Тази музика е за мен, това е част от живота ми\". Затова тя остава във времето\". Това сподели Васил Найденов след смъртта на великия композитор, пред Нова.       \"Всеки един от нас му казваше \"маестро\". Той наистина остава в сърцата на хората. Това е най-голямото признание за един човек - че е имало смисъл да съществува. \", разказа певецът.\r\nДует Ритон също си спомниха с любов за починалия композитор. Те разкриха, че той е .", "date": "2018.04.11", "title": "Филип Киркоров: Дължа пробива си на Тончо Русев "}
{"url": "https://www.actualno.com/society/svidetelstva-za-sydimost-shte-se-poluchavat-v-momenta-na-podavane-na-zajavlenijata-news_669067.html", "text": "  Гражданите ще могат да получават  свидетелство за съдимост в момента на подаване на заявленията си във  всяко едно бюро съдимост към 113-те районни съдилища в страната, без  оглед на това къде са родени и какво е местожителството им. С въвеждането на услугата до  средата на следващата година данните в бюлетин съдимост ще се въвеждат  от съдилищата електронно, а не ръчно , както е в момента. Това заяви  заместник-министърът на правосъдието Десислава Ахладова по време на  встъпителната пресконференция по проект „Реализиране на Централизирана  автоматизирана информационна система „Съдебен статус“, съобщиха от  Министерството на правосъдието. Той се финансиран по  Оперативна програма „Добро управление”, съфинансирана от Европейския  социален фонд и се реализира от Министерството на правосъдието с  подкрепата на Висшия съдебен съвет. На пресконференцията присъстваха членовете на ВСС Светлана Бошнакова и Калина Чапкънова. „Обединяването в единен  електронен  регистър на всички децентрализирани системи в 113-те бюра за  съдимост към районните съдилища и Централно бюро „Съдимост“ към  Министерството на правосъдието, ще бъде не само в услуга на гражданите,  но и ще доведе до бързина и ефективност в работата на органите по  разследване и обмяна на данни с органите на страните-членки на ЕС и  трети страни, с които България си сътрудничи“, каза членът на ВСС  Светлана Бошнакова. По думите на ръководителя на  проекта Любов Бончева от Министерството на правосъдието, чрез  създаването на централизирана автоматизирана информационна система  „Съдебен Статус“ ще започнат да функционират общо 5 нови услуги: създаване на Електронен  бюлетин съдимост,  който ще се актуализира автоматично с подаване на  информация от всеки съд, чрез автоматизираната система, за влезналите в  сила присъди; електронно уведомяване на бюрата по съдимост при наличие на реабилитация; уведомяване на гражданите по електронен път за промяна на съдебния им статус, при заявено тяхно желание; електронно уведомяване на органа по реабилитация за изтърпените наказания от граждани и за платени от тях глоби. осъществяване на електронен обмен с Единната Информационна система противодействие на престъпността. Стойността на проекта е 1 378 858,43 лв., а срокът му за изпълнение е 18 месеца.  ", "date": "2018.04.11", "title": "Свидетелства за съдимост ще се получават в момента на подаване на заявленията"}
{"url": "https://www.actualno.com/books/fakel-ekspres-izdade-romana-repeticii-na-vladimir-sharov-news_669079.html", "text": "   (1952) е автор на сборници със стихове и есета и надевет романа, сред които „Старото момиче“, „Преди и по време“, „Възкресението на Лазар“, „Бъдете като децата“, „Бягство в Египет“, „Царството на Агамемнон“. Всяка негова нова книга е повод за възторзи и яростни дискусии.  Едни го наричат жив класик,  други – литературен провокатор, който работи на границата между историософията и религиозно-мистичното възприятие на действителността.  Сравняват писането му с реализма на Толстой и фантастичните абсурди на Кафка, а на Запад го наричат „новият Достоевски“.  Историк по образование, Шаров си позволява да интерпретира крайно своеобразно и смело руската история от XVI до ХХ век. Чете лекции в Харвардския, Оксфордския, Кьолнския, Римския, Вашингтонския и други престижни университети, лауреат е на множество литературни награди.   В основата на романа (1992) е грандиозният замисъл на изпадналия в немилост патриарх Никон да съгради – през ХVII век, близо до Москва –  Нов Йерусалим и в новопостроения храм „Гроб Господен“ да повтори като мистериално действо събитията от Страстната седмица. За целта е привлечен френският комедиограф Сертан, а величествената възстановка трябва да  доведе до Второто пришествие на Христос на руска земя.   Замисълът се проваля, организаторите са изпратени на заточение в Сибир, самодейната трупа, състояща се от неграмотни селяни, се превръща в мистична секта, завладяна от идеята да се изиграе на всяка цена това небивало представление, с което ще дойде дългоочакваният свършек на света. И така – от края на Смутното време до началото на колективизацията и сталинските лагери...          ", "date": "2018.04.11", "title": "\"Факел експрес\" издаде романа \"Репетиции\" на Владимир Шаров "}
{"url": "https://www.actualno.com/art/jenskata-fragilnost-v-tvorbite-na-shkipe-mehmeti-news_669073.html", "text": "  На 12 април (четвъртък) 2018, от 18:30 ч. в КИЦ на Република Македония на ул. „Оборище“ 7 в София ще бъде открита изложбата „Женска фрагилност и/ или мощ“ на художничката Шкипе Мехмети. На изложбата  ще бъдат представени около 20 произведения, изработени в графичната техника суха игла.  „Жената и женският принцип, нейната нежност, сенсибилност, чувственост, сексуалност, мощ на ранена лъвица от една страна срещу нейната фрагилност, чупливост, злоупотреба, болка, са главните два аспекта, които като крайни параметри, с всички вариации помежду им, ги изследва младата Шкипе Мехмети в най-новите графични творби, озаглавени като серия „Фрагилност“... Графиките на Шкипе, които са изпълнени в няколко графични техники като суха игла, офорт, смесена техника или пък само молив върху хартия... се занимават с фигурация, при това от презентативен вид, в които има наративен и описателен подход. В тях има реалистични представи или детайли, ясно разпознаваеми и асоциативни. Жанрово те се движат от комиксовидни презентации до абстрактно-асоциативни решения, в които съществува отлична графична подготовка на матрицата...“ (Ана Франговска)   Шкипе Мехмети е родена през 1981 година в Кичево. През 2004 година е завършила Факултета за изящни изкуства в Скопие. През 2007 година е придобила магистърска степен, специалност графика в същия Факултет. От 2000 г. насам е участвала в повече от 70 групови изложби в Р. Македония, Албания, Сърбия, Черна Гора, Хърватия, България, Румъния, Полша, Германия, Италия, Испания, Турция, Египет, Чехия, Литва и Франция. Реализирала е 20 самостоятелни изложби в Р. Македония, Косово, Сърбия, Швеция, Германия, Франция и САЩ. Живее и работи в Скопие.    ", "date": "2018.04.11", "title": "Женската фрагилност в творбите на Шкипе Мехмети"}
{"url": "https://www.actualno.com/society/narushenijata-po-velikden-osnovno-svyrzani-s-cenite-news_669059.html", "text": "  Около 20-30 обаждания са постъпили в Комисията за защита на потребителите (КЗП) през почивните дни около Великденските празници, съобщи председателят Димитър Маргаритов по БНТ. Сред тях има и няколко сигнала, свързани с липса на цени, поставяне на две цени за една и съща стока или разминаване между обявена и маркирана на касата цена.  „Нашите проверки установиха, че има нарушения при обявяване на цените. Търговците дават становища, че асортиментът е богат, че може да се получи техническа грешка, особено когато става въпрос за промяна в цените по повод на празниците. Но това не може да бъде уважителна причина, защото се прави опит потребителят да бъде ощетен. Толкова по-добре, че потребителите са внимавали и са установили това разминаване, за да може да бъде извършена проверка, съответно – наложена санкция”, каза Маргаритов.   „Обажданията не са много на брой на фона на това, че стотици хиляди българи пътуваха. Сред тях имаше оплаквания, които срещаме и в делничните дни и които присъстват и в нашата класация ТОП 10 на потребителските жали и сигнали. Например, как да бъде удовлетворена рекламация на дефектна стока или как може да се върне онлайн покупка, ако липсва възможност за обратна връзка с търговеца”, посочи Маргаритов. Той даде примери и за някои по-нестандартни сигнали: „Опит за канселиране на резервация в хотел в един от зимните ни курорти, защото нямало достатъчно сняг на пистите. Или невъзможност за бъдат върнати празни бирени бутилки, за да се закупи съответното количество пълни.” На телефона на потребителя е позвънила и възмутена гражданка от това, че са пожелали да проверят в магазин съдържанието на чантата и.   „Обикновено по празниците хората са по-чувствителни и дори тогава, когато нещо в обичайното ежедневие не би ги накарало да потърсят нашата институция, в тези дни, особено знаейки че сме на разположение, го правят”, коментира Маргаритов.\r\nПо повод влезлите в сила в началото на април нови правила, които позволяват по време на ваканционно пътуване или по работа в страна от Европейския съюз да ползваме предплатено в собствената ни страна онлайн съдържание, председателят на КЗП направи важно уточнение. „Този регламент дава възможност на доставчиците на обществени услуги за електронно съдържание, какъвто например е БНТ, а също така и на всички онези оператори, които предоставят безплатно онлайн съдържание за такъв тип услуги – предавания, филми, книги, игри и т.н., да избират дали да следват неговите правила или да останат на досегашния режим, при който в доста случаи преносимостта не беше възможна. Единственото условие обаче е те да оповестят решението си по достатъчно ясен начин за потребителите в официалните си страници в Интернет”, разясни Маргаритов.       ", "date": "2018.04.11", "title": "Нарушенията по Великден – основно свързани с цените"}
{"url": "https://www.actualno.com/balkani/borisov-bosna-i-hercegovina-e-zaplashena-ot-paraliza-news_669081.html", "text": "  Бойко Борисов, заяви, че Босна и Херцеговина и заплашвана от политическа парализа, ако етническите и съставни не успеят да се разберат относно електоралната реформа, предава Balkan Insight, съобщи \"Фокус\".  Борисов заяви в Мостар, че политическата система на Босна и Херцеговина може да достигне до безизходица, ако законът за изборите не бъде променен преди парламентарните избори преди края на годината.   „Чул съм и от трите страни – босненците, босненските сърби и босненските хървати, че няма да постигнат компромис и това може да парализира постоянно Босна и Херцеговина. Това е моето мнение“, предупреди Борисов.   През октомври в Босна и Херцеговина ще се проведат парламентарни избори.", "date": "2018.04.11", "title": "Борисов: Босна и Херцеговина е заплашена от парализа "}
{"url": "https://www.actualno.com/literature/otkys-ot-repeticii-vladimir-sharov-news_669085.html", "text": "     Яков се върнал в лагера вече ясно осъзнал какво трябва да прави занапред. Точно след два месеца, на 16 декември трийсет и осма година, апостол Петър навършвал петдесет и пет години, това бил крайният срок за апостолството и съответно той трябвало да подаде оставка и от ролята, и от поста началник-лагер. Преди историята с доносниците Яков признавал безусловното, осветено още от думите на Христос старшинство на Петър сред апостолите, можел да смята, че Петър греши – неговото решение да премахне евреите било неправилно, ала не се съмнявал в честността и искреността на Петър, в неговата вяра, че той иска същото, което очаква всеки от тях – Христос, Спасителя, Неговото пришествие на земята – но последните събития показали на Яков, че това не е така.   За Яков било очевидно, че човекът, избран от Христос за апостолско служене, трябва да бъде честен във всичко, което му e било писано да върши; честността, задължението на всекиго честно да носи кръста си изобщо били в основата на неговото разбиране за света и фактът, че Петър злостно нарушил дълга на началник-лагер, означавал едно: вече за нищо не може да се вярва на Скосирев. За Петър няма нищо свято – всичко е само средство и той, без да се замисля, е готов да предаде всекиго, само за да остане, да продължи своите пълномощия. А вярата, че той, Петър, ще съумее да принуди Христос да дойде именно при него, е измамна.   Яков си спомнил, че и когато Христос за пръв път дошъл на земята, в нощта преди разпването на три пъти, за да оцелее, Петър се отрекъл от Христос, и разбрал, че това не случайно се е запазило в Евангелията, било е предупреждение за него, за Яков, много да внимава с Петър.\r\nТакова разбиране за Петър го изключвало от обичайния ред на нещата, поставяло го извън закона и наистина, Яков бил убеден, че каквото и да предприеме спрямо него, то ще е все морално и оправдано. Но отначало, макар и със съмнението, че ще има полза, той водел борбата срещу Петър честно, просто му било приятно, че и по това се различава от него. Разбира се, това било грешка.       Целта на Яков била незабавно, още преди напускането на Петър и края на неговия срок, завземане на реалната власт в лагера в Мшаники, през оставащото на Скосирев време бил готов да го търпи само като чисто церемониална фигура. Яков не претендирал за длъжността началник-лагер, по традиция я заемал всеки следващ апостол Петър, така че той смятал този ред за естествен и когато всичко се уталожело, смятал да я предаде на най-големия син на Скосирев.\r\nОще на 18 октомври в опит да свали Петър Яков написал и изпратил до районния център първия донос. Не мога точно да кажа той ли измислил този начин на борба – после Яков залагал на него до края – или използвал съвета на римляните (когато отново се върнал към задълженията си на главен чекист, той се съвещавал с тях почти всеки ден), по-скоро е второто. Вярно, доносът, който Яков пратил до Бели Яр, бил далеч не такъв, какъвто го съветвали да напише. Римляните казвали, че при всяко положение доносът трябва да бъде изпратен до Москва, и то тайно, те се нагърбвали с това: тук, в Сибир, и районното, и областното управление на НКВД ще направят всичко, за да прикрият Петър, от дълги години той е техен човек и като изпраща доноса до района, Яков вреди не на Петър, а на себе си. Яков трябва да разбере, че ударът по Петър е удар и по неговите непосредствени началници, следователно е глупаво да търси тяхната подкрепа. И най-важното – доносът трябва да се състави така, че да е невъзможно да не отреагират на него, глупаво е да се страхува от преувеличения и да мисли за правдоподобие, колкото по-остро е всичко, толкова по-бързо и по-решително ще отговори Москва. Римляните дори нахвърлили подходяща за случая чернова. В нея Петър бил обвинен в създаване на дълбоко законспириран диверсионно-терористичен център в Мшаники, в планиране на прехвърляне на агенти в най-големите градове на страната с цел покушение над най-видни партийни дейци, в подготовка на мощно кулашко въстание в Сибир и на откъсването му от Съветска Русия. Но Яков не се възползвал от нищо предложено.\r\nРимляните добре разбирали конструкцията на държавния ред, техните съвети безспорно били разумни и правилни. Ако се бил вслушал в тях, Яков още преди новата трийсет и девета година щял да се справи с Петър. За съжаление, бил млад, самоуверен и упорит. От предложеното от римляните избрал някакви трохи и разбира се, не се получило нищо свястно. Макар че всички козове били в ръцете на Яков, до пролетта на трийсет и девета година той нищо не успял да постигне. И на евреите, и на други затворници това струвало стотици животи. Понеже уважавал инструкциите и субординацията (най-важната част от неговото разбиране за честно изпълняване на служебните задължения), Яков обвинявал Петър в следното: първо, той не пази лагерните секретни сътрудници и така отслабва ефективността на работата на оперативно-чекисткото управление (не обвинявал Петър конкретно в смъртта на тримата евреи, защото не знаел със сигурност дали той е разгласил имената им нарочно, или се е изтървал в пияно състояние – от деня на погребението на стария Яков Петър се напивал почти всеки ден); второ, Петър се държи зле със затворниците, вследствие на което смъртността в лагера е неоправдано висока и трети месец поред се проваля държавният план за добив на въглища.       С една дума, обвиненията изглеждали смехотворно и макар че за половин година Яков написал над сто подобни послания, нямало реакция на нито едно от тях. През март трийсет и девета година Яков най-сетне разбира, че ако продължава да упорства, нищо няма да постигне и оттогава нататък доносите, които изпраща в областта, стават други. В тях все така няма никакви лъжи, но благодарение на новите материали, с които го снабдяват римляните, те изглеждат вече напълно сериозни.\r\nГробището се намирало в долчинка, почвата тук била глинеста и дори след цял месец засуха водата нямало къде да се дене. Изкопаните гробове буквално за няколко минути се напълнили догоре с вода като басейни и телата, положени в тях, но още не засипани, изплували. Опитите да ги заровят били безуспешни, пръстта се свличала и потъвала, а труповете, издути от газове, продължавали да лежат на повърхността. Някой от затворниците казал, че едни трябва да притискат телата към дъното с лопати, а други да ги затрупват първо с камъни, после и с пръст. Този начин сигурно не бил лош, във всеки случай през нощта сякаш помогнал, но тъй като гробовете били изкопани плитко, до сутринта доста трупове все пак изплували и почти във всеки трети гроб, а особено много в рова, където били засипани с пръст затворниците, изпод нея, като изпод юрган, стърчали ръцете и краката на покойниците.\r\nЯков обвинява цялото лагерно началство и цялата охрана, че са бивши кулаци, скрили от съветската власт своя произход; още по-рано, в годините на гражданската война, са били активни участници в голямо бандитско формирование на белите, избило десетки червени партизани. Картината била увенчана със съобщението на Яков, че в Мшаники под прикритието на лагерна самодейност и репетиции на пиесата „Христос-контрареволюционер” началникът на лагера Скосирев почти десет години води откровена религиозна пропаганда и прави нееднократни опити да постигне по-скорошно второ пришествие на Исус Христос на земята и така освен всичко друго да сложи край и на съветската власт.", "date": "2018.04.11", "title": "Откъс от \"Репетиции\", Владимир Шаров"}
{"url": "https://www.actualno.com/burgas/startira-pryskaneto-sreshtu-kyrleji-v-burgas-news_669056.html", "text": "  В Бургас започва пролетната профилактична обработка на тревните площи с обществено значение срещу кърлежи. Пръскането ще обхване всички паркове, градини, детски площадки и зони за свободно пуснати кучета.  Обработките ще се извършват от 6:00 до 10:00 часа с биоциден препарат \"ЕФЦИМЕТРИН 10 ЕК\", АДВ: ЦИПЕРМЕТРИН 10.75 гр./100 мл. с концентрация на работния разтвор 0,2%.   Третираните площи ще се обозначават със стикери.   Гражданите не трябва да влизат в обработените площи и да спазват посочения карантинен срок - 24 часа.\r\nЕто можете да видите какъв е графикът на пръскане.    ", "date": "2018.04.11", "title": "Стартира пръскането срещу кърлежи в Бургас"}
{"url": "https://www.actualno.com/society/reglamentirat-se-dopylnitelni-pensionni-prava-za-rabotnici-ot-es-news_669051.html", "text": "  Правителството одобри промени в Кодекса за социално осигуряване, с които се въвеждат изискванията на евродирективата за минималните изисквания за повишаване на мобилността на работниците между държавите-членки на ЕС чрез подобряване на придобиването и запазването на допълнителни пенсионни права.  Съгласно измененията работодателите, които осигуряват работниците и служителите си в доброволен пенсионен или доброволен професионален пенсионен фонд, ще трябва да започнат да осигуряват по същия начин и новопостъпили работници или служители до шест месеца, след като са ги наели. Същите права ще имат и работниците и служителите, с които е сключен договор за възлагане на управление и контрол.   В съответствие с изискванията на директивата са предвидени и промени, насочени към предоставяне на осигурените лица и техните наследници на необходимата информация относно придобиването на пенсионни права и третирането на техните средства.   ", "date": "2018.04.11", "title": "Регламентират се допълнителни пенсионни права за работници от ЕС"}
{"url": "https://www.actualno.com/society/predlojeni-sa-promeni-v-zakona-za-zashtita-ot-vrednoto-vyzdejstvie-na-himichnite-veshtestva-i-smesi-news_669050.html", "text": "   С проектозакона се въвежда националната процедура за освобождаване от задължения по Регламент (ЕО) №1907/2006 относно регистрацията, оценката, разрешаването и ограничаването на химикали, когато това е необходимо в интерес на отбраната.  Въвеждането на процедурата е предвидено в регламента и е съобразено с Кодекса на Европейската агенция по отбрана за изключенията по регламента, свързани с отбраната.   Целта на процедурата е да се предотврати негативният ефект върху сектора отбрана от директното прилагане на регламента, като едновременно с това се въведат механизми за защита на човешкото здраве и околната среда. Освобождаването от задължения не засяга правното действие на разпоредбите, регламентиращи информационния лист за безопасност.   Законопроектът определя разрешението за освобождаване от изисквания на регламента да се издава от Междуведомствения съвет по отбранителна индустрия и сигурност на доставките, както и да се създаде и поддържа регистър на издадените разрешения. Редът, условията и сроковете за издаване на разрешенията, изискванията за предотвратяване или ограничаване на вредното въздействие върху човешкото здраве и околната среда, както и другата необходима информация ще бъдат регламентирани в наредба на Министерския съвет. Предвидена е и административно-наказателна отговорност за неспазване на задълженията по издадено разрешение.", "date": "2018.04.11", "title": "Предложени са промени в Закона за защита от вредното въздействие на химичните вещества и смеси"}
{"url": "https://www.actualno.com/curious/myj-bil-priet-v-bolnica-sled-kato-izjal-naj-lutata-chushka-v-sveta-news_669014.html", "text": "  Ново изследване показва колко опасно може да бъде за здравето консумирането на най-лютите чушки в света и по-скоро тяхната прекомерна употреба, съобщи France Press.  Лекарите базирали изследването на случай от 2016-та година, когато 34-годишен американец получил пристъпна мигрена, след като участвал в конкурс по консумация на люти чушки и изял люта чушка от сорта каролина рийпър, която според Книгата на Гинес е най-лютата в света.   Мъжът получил гърчове, повръщане, а в следващите дни имал болки в главата и врата и остри пристъпи на мигрена.   Той се подложил на неврологични тестове, при които не било открито увреждане. По-късно бил диагностициран със синдрома на обратимата мозъчна вазоконстрикция, изразяващ се във временно свиване на кръвоносните съдове на главата.\r\nАвторите на изследването увериха, че за пръв път люта чушка има подобен ефект. Въпросният синдром, който често е свързан с мигрени, обикновено се появява след приемане на някои лекарства или наркотици.       Симптомите изчезнали, а контролен рентгенов преглед 5 седмици след конкурса показал, че артериите са възвърнали първоначалната си форма.\r\nРезултатите от изследването са публикувани в BMJ Case Reports.", "date": "2018.04.11", "title": "Мъж бил приет в болница, след като изял най-лютата чушка в света"}
{"url": "https://www.actualno.com/balkani/kosovo-moje-da-otkrie-diplomaticheska-kancelarija-v-atina-news_669008.html", "text": "  Гръцкото правителство е готово да  разреши на Косово да отвори своя дипломатическа канцелария в Атина. Това  обявиха добре информирани източници преди посещението на гръцкия външен  министър Никос Кодзияс в Белград, пише вестник „Политика“. Кодзияс покрай намерението си  да бъде посредник в разговорите между Белград и Прищина, обмисля доколко  е полезно отварянето на дипломатическа канцелария на Косово в Гърция. „Политика“ отбелязва, че Атина  е недоволна от някои действия на косовското правителство, особено след  арестуването на отговарящия за Косово и Метохия в сръбското правителство  Марко Джурич и екстрадирането на десет турски граждани в Турция, които  Анкара обвинява, че са членове на движението на ислямски проповедник  Фетулах Гюлен, предаде БГНЕС. Темата за отваряне на косовска  канцелария може да бъде една от темите по време на предстоящите  разговори на Кодзияс със сръбските официални лица.  ", "date": "2018.04.11", "title": "Косово може да открие дипломатическа канцелария в Атина "}
{"url": "https://www.actualno.com/showbusiness/vijte-pyrvoto-jivo-izpylnenie-na-favoritkata-na-evrovizija-video-news_669084.html", "text": "  Преди дни българските представители на \"Евровизия\" Equinox изпълниха за първи път песента си \"Bones\" на живо и обраха овациите на публиката.   Фаворитката според предварителните прогнози привлече вниманието на милиони фенове на конкурса още с официалното видео към песента, а снощи пред публика в родината си.\r\nНета уточни, че това представяне е само схематично, а с екипа й подготвят много по-грандиозно шоу за сцената на \"Евровизия\".        и Нета, както и Equinox, ще се бори да е сред най-добрите 10, които се класират за големия финал.    Нета Барзилай е на 25 години и е родена в град Ход Хашарон, Израел. Певицата е известна със своите нестандартни композиции, които миксира сама на сцената. ", "date": "2018.04.11", "title": "Вижте първото живо изпълнение на фаворитката на \"Евровизия\" (Видео)"}
{"url": "https://www.actualno.com/business/chez-e-gotova-da-prodade-na-indijci-ako-neshtata-s-ginka-vyrbakova-se-provaljat-news_669034.html", "text": "  Загубата на лиценза на Future Energy за търговия на българския енегиен пазар е повлияла решаващо за избора на \"Инерком България\" като купувач на българските активи на ЧЕЗ. Това пише в своя обширна статия чешката медия \"Лидове новини\", която е собственост на чешкия премиер Андрей Бабиш.  Чешкият вестник посочва, че всъщност българо-индийският консорциум, който е наддавал за българския бизнес на ЧЕЗ, е предложил повече пари от фирмата на Гинка Върбакова. В консорциума влизат Future Energy от българска страна, където съдружници са Валентин Христов и фирмата му \"Аксис 7\", а от индийска – India Power. В началото на декември миналата година обаче Future Energy загуби лиценза си на енергиен търговец, защото не успя да изпълни договорни задължения. Още преди това обаче имаше слухове, че за българските активи на ЧЕЗ.   Според \"Лидове новини\" българо-индийският консорциум е подал оферта за активите на ЧЕЗ в България на стойност 355 млн. евро, но изплащането да стане за 5 години, което всъщност понижава цената до между 317 – 333 млн. евро по изчисления на ЧЕЗ. \"Инерком България\" е дала оферта за 342 млн. евро, с по-малък срок за плащане, като вече излезе информация, че става въпрос за 9 месеца след окончателното оформяне на документите.   Интересен факт е, че главният преговарящ от страна на ЧЕЗ Томаш Плескач посочи, че ако нещата с \"Инерком България\" не се получат, тогава вариант номер две е India Power, независимо от липсата на Future Energy.\r\nПрипомняме, че в момента Временна анкетна комисия проучва фактите и обстоятелствата около сделката. На челно място остава въпросът с Никола Молчан - чешки гражданин, който е разследван за три убийства, включително едно в България и който има връзка към приближена до Върбакова бизнес дама - Мая Христова, която чрез своя фирма попадна в полезрението на ГДБОП за пране на пари, а от Христова . По този въпрос засега проучва и няма никакъв конкретен коментар.       ", "date": "2018.04.11", "title": "ЧЕЗ е готова да продаде на индийци, ако нещата с Гинка Върбакова се провалят"}
{"url": "https://www.actualno.com/balkani/gyrcija-i-turcija-izbjagvat-temata-za-incident-pri-kojto-grycki-voenni-obstreljaha-turski-helikopter-news_669007.html", "text": "  Гръцкото правителство упорито опитва да смекчи тона в отношенията с Турция след поредния инцидент между двете държави, при който се стигна до доста по-сериозна реакция на място. Това коментира електронната версия на гръцкото издание Kathimerini.  Става въпрос за инцидент с турски хеликоптер при гръцкия остров Ро, който е станал факт малко преди полунощ на 9 срещу 10 април. Турската летателна машина е навлязла във въздушното пространство на острова, с изключени светлини и с нисък полет, за да избегне радарното покритие. Въпреки това хеликоптерът е бил засечен и е бил обстрелян с трасиращи куршуми, като гръцкият министър на отбраната Панос Каменос е бил в постоянна връзка с щаба на гръцката армия.   Според информация на Neo Kosmos, турският хеликоптер е бил от бреговата охрана на Турция. \"Заповедта за предупредителна стрелба беше дадена в контекста на мерките за действие предвид обтегнатите отношения с Турция\", коментира гръцки военен източник пред AFP. Последваха критики от страна на Василис Кикилиас, който е считан за \"военен минситър в сянка в \"Нова демокрация\", който нападна министъра на отбраната Панос Каменос, че не се дават подробности за инцидента.   Всъщност, докато отношението на гръцките власти е предпазливо, Турция се държи така, сякаш изобщо не е станало нищо. Официално изявление от страна на Анкара няма, но популярният турски ежедневник \"Хюриет\" цитира правителствени източници, според които .\r\nСъщевременно Давлет Бахчели, лидер на опозиционната Партия на националистическото действие в Турция, използва остър език по адрес на Каменос. \"Забравил е дните, когато те (бел. ред. - ) бяха преследвани в морето. Ако това иска, да повторим историята ще е фасулска работа за нас\", каза Бахчели.       Припомняме, че миналата седмица Каменос обяви, че Гърция ще разположи още 7000 войници в граничните области с Турция, специлано при островите в Егейско море. По-рано Каменос нарече турския президент Реджеп Ердоган \"луд\", но сега, след случилото се при остров Ро, гръцкото правителство коментира лаконично, че не става въпрос за \"значим инцидент\".\r\nВ края на март а за пореден път въздушното пространство на Гърция, като 9 турски самолета стигнаха чак до Атина. Това стана след като Турция арестува двама гръцки граничари за непозволено влизане на турска територия и те все още не са освободени.", "date": "2018.04.11", "title": "Гърция и Турция избягват темата за инцидент, при който гръцки военни обстреляха турски хеликоптер"}
{"url": "https://www.actualno.com/politics/veche-ima-telefonna-linija-za-nerednosti-v-turisticheskija-sektor-news_669016.html", "text": "   Това каза министърът на туризма Николина Ангелкова в сутрешния блок на Нова телевизия. Тя уточни, че всеки работен ден между 9 и 17:30 експерти от министерството ще изслушват и записват сигналите, през останалото време това ще става чрез автоматизирана система, която ще се проверява своевременно.  Телефонът е и няма да има допълнителна надценка. Сигнали може да се изпращат и на е-mail: . Министърът посочи още, че новата линия ще съществува заедно с открития през миналата година телефон за сигнали за нередности по плажа, която  доказа своята ефективност.   Хотел \"Чифлика Палас Ризорт и Релакс\", станал известен като хотела на ужасите, е затворен, съобщи министър Ангелкова. И допълни, че това е станало благодарение на усилията на министерството и съвместната работа  с РЗИ Ловеч.   В момента виждам пропуски в последващия контрол, затова се стига до такива крайни случи, коментира министърът. По тази причина се подготвят промени в Закона за туризма, с които се предвижда създаване на звено за контрол към министерството. Правомощията на Министерството на туризма са да категоризира местата за настаняване и след 5 години, когато подадат заявление за прекатегоризация, се прави проверка. В момента трябва да чакаме друг орган да ни сигнализира за нередности, за да стартираме процедура за отнемане на звезди, каза министърът.", "date": "2018.04.11", "title": "Вече има телефонна линия за нередности в туристическия сектор"}
{"url": "https://www.actualno.com/society/petkov-parite-za-horata-s-uvrejdanija-njama-da-se-namaljavat-news_669029.html", "text": "   Това заяви социалният министър на брифинг в Министерски съвет преди началото на протеста на 18 национално представителни организации на хора с увреждания.  В понеделник по инициатива на премиера Бойко Борисов бяха оттеглени предложенията за нов начин, по който да се определя размера на инвалидност от лекарските комисии. Петков обясни, че оценка на работоспособността съществува и тя е израз на новия подход за оценка на хората с увреждания, при който водещ е социалният, а не медицинският подход.   \"Концепцията за реформа на експертизата на работоспособността, която е внесена в Народното събрание в края на миналата година, не може да бъде изтеглена. Фактът, е че по тази концепция не са произтекли последващи действия означава,че тя е замразена образно казано. И чакаме заедно с представителите на хората с увреждания да продължим разговорите, дали тя може да бъде основа с някой съществени изменения или всъщност би трябвало да работим по изцяло нова концепция\", каза Петков.   Министърът подчерта, че целта на промените не е да намали средствата за подкрепа на хората с увреждания, а по-скоро да постигне по-справедливото им разпределение и да се ограничат злоупотребите.", "date": "2018.04.11", "title": "Петков: Парите за хората с увреждания няма да се намаляват"}
{"url": "https://www.actualno.com/europe/400-signala-za-kiberataki-godishno-postypvat-v-ek-news_669075.html", "text": "  За 400 инцидента, свързани с кибератаки, годишно се съобщава в ЕК. Данните са от последните 3-4 години, съобщиха източници от Брюксел.  Все повече от нотификациите идват от потребителите. 20% са фалшиви положителни, което означава, че след проверка не са се оказали заплаха. 10% са истински инциденти с конкретни последици. Няма масивни случаи, но всяка година трябва да се справят с тях. Инвестира се доста и сумата се е увеличила 3 пъти през последните три-четири години за информационно-технологична сигурност.   Оказва се, че киберпрестъпленията са бич за съвременното дигитално общество, а от Брюксел са в непрекъснат лов на киберпрестъпници. Атаките на хакерите са основно към крайните потребители и действат чрез електронните пощи.   Очаква се в средата на следващата година Европа да премине към най-новата дигитална инфраструктура с цел по-голяма защита. До края на 2020 г. от Брюксел имат амбицията да постигнат по-чиста киберсреда.\r\nИзграждат се нови нива на защита в по-уязвимите системи, а най-уязвими са крайните потребители, които трябва да са много информирани за потенциалните заплахи в мрежата, предаде Фокус.       От Брюксел имат най-новите технологии, за да се защитят правата на потребителя. Инфраструктурата, която в момента имат, е на десетки години. До края на 2020 г. ще бъдат в по-добра ситуация от гледна точка на кибератаките. От Брюксел посъветваха в никакъв случай хората да не кликват върху линк в e-mail, идващ от неизвестен подател.\r\nОт там уточниха, че не приписват вината за атаки на когото и да било и не потвърдиха това, че Русия е участвала в кибератаки срещу тях. Според тях атаките могат да бъдат от всякакво естество.", "date": "2018.04.11", "title": "400 сигнала за кибератаки годишно постъпват в ЕК"}
{"url": "https://www.actualno.com/music/broeni-dni-do-unikalnija-spektakyl-na-goran-bregovich-v-sofija-news_669026.html", "text": "  Остават два дни до уникалния концерт на голямата звезда на Балканите Горан Брегович в София. Световноизвестният музикант и композитор ще представи на 13 април (петък)  в Арена Армеец новия си спектакъл под невероятния акомпанимент на 46-ма музиканти от Софийска филхармония, както и на най-популярния балкански бенд, а именно „Оркестъра за сватби и погребения“.  Непосредствено преди да влязат в залата, гостите на концерта ще получат специален подарък – , което включва въздействащи лайв изпълнения от едноименния спектакъл. Дискът ще бъде раздаван напълно безплатно срещу предоставен билет на входа при чекиране.\r\nСъбитието е с начален час 20:00, a входовете на „Арена Армеец“ ще бъдат отворени точно в 18:30 ч. Всички, закупили билети за секторите на терен, ще бъдат допускани в залата през вход ВО, за закупилите пропуски за трибуни ще бъдат отворен вход В. Паркингът пред „Арена Армеец“ ще бъде на разположение на присъстващите до изчерпване на местата.   Напомняме, че лица до 18 години ще се допускат на събитието с придружител и 2 броя попълнена декларация! Пълнолетен придружител е всеки родител, настойник или трето лице, полагащо грижи за детето, притежаващ редовен билет! Всеки придружител на малолетни или непълнолетни лица под 18-годишна възраст трябва да носи попълнена и подписана в два екземпляра декларация, която може да изтеглите от сайта на Eventim, в секцията често задавани въпроси - Пропускателен режим за непълнолетни лица.\r\nЗабранено ще бъде влизането в залата с храни и напитки, видео камери и фотоапарати, аудио записващи устройства, оръжие, всякакви остри и опасни предмети, като ножове, чадъри и т.н., стъклени бутилки, преносимо лазерно оборудване, както и пиротехнически средства. Внасянето на алкохол, опиати и наркотични вещества на територията на „Арена Армеец“ е забранено! Посетители с неадекватно поведение няма да бъдат допускани и няма да им бъде възвърната стойността на билета.    Спектакълът на Горан Брегович с “Оркестър за сватби и погребения” и Софийска филхармония е на фаталния петък - 13 април 2018 г. от 20:00 часа в Арена Армеец. Билетите за концерта са на цени от 35 до 55 лв. и могат да бъдат закупени в мрежата на Eventim в цялата страна, както и . VIP пакети за събитието можете да закупите от . Организатор e Moko Solution. Актуална информация      ", "date": "2018.04.11", "title": "Броени дни до уникалния спектакъл на Горан Брегович в София"}
{"url": "https://www.actualno.com/europe/gazprom-i-natfogaz-vyzobnoviha-pregovorite-news_669027.html", "text": "  Руската компания \"Газпром\" и украинската \"Нафтогаз\" са започнали обсъждането на договора за доставка на газ през Европа през територията на Украйна след 2019 година.  Според източници на изданието \"Ведомости\" не става въпрос за преразглеждане на действащия договор, който изтича през 2019 година, а за подписването на ново съглашение, чието действие може да започне от 2020 година. По данни на медията преговорите между руската и украинската страна са в начален етап и не са известни обсъжданите условия.   Въпросът за продължаването на транзита на газ за Европа през украинска територия след 2019 година вече беше обсъждан по време на среща на представители на компанията преди няколко седмици.   ", "date": "2018.04.11", "title": "\"Газпром\" и \"Натфогаз\" възобновиха преговорите"}
{"url": "https://www.actualno.com/crime/advokat-obvini-prokuraturata-che-tyrsi-pod-vola-tele-za-da-ekstradira-bylgarin-v-sasht-news_668964.html", "text": "  Прецизното законодателство дава яснота по въпроса с Желяз Андреев. Той може да не бъде екстрадиран. Това заяви адвокат Марин Марковски.  Дали ще бъде екстрадиран или не зависи от Добричкия окръжен съд и Варненския апелативен съд, не от изпълнителната власт, обясни юристът. И изрично подчерта, че в България няма да се преценява дали Андреев е виновен или не.\r\nЧл. 5 от Закона за екстрадиция посочва, че екстрадиция на български гражданин може да има само ако нарушението е престъпление както по българския закон, така и по американския закон в случая, коментира Марковски пред Нова телевизия. И добави - категорично няма престъпление от страна на Желяз по българското законодателство, защото ние не сме наложили санкции на Сирия съгласно чл. 233 от Наказателния кодекс. В този член пише следното: \" \".   Всъщност точният текст на чл. 5 гласи: \" \".\r\nСпоред Марковски, за да задържи Желяз, . По чл. 9 от Закона за екстрадиция се иска да бъде описано престъплението, за  което се иска екстрадиция от молеща държава, уточни адвокатът. Днес предстои решение на съда в Добрич дали да удовлетвори искането на прокуратурата Желяз да остане в ареста 60 дни.    Марковски коментира и, че шефовете на компанията, заради която Желяз се забърка в неприятности, са били араби, екстрадирани са в САЩ и по споразумение са влезли в затвора за 13-15 месеца. Американското законодателство е гъвкаво, беше заключението на юриста, след като стана ясно, че за такова нарушение в САЩ може да се влезе в затвора за до 20 години.   Пред bTV омбудсманът Мая Манолова изрично каза, че . В този случай трябва да е налице умисъл, да е знаел какво прави. В договора за екстрадиция са изброени видовете престъпления и това, което се изисква, е да има има двойна наказуемост, т.е. това да е престъпление и по българското законодателство, каза и тя. , допълни още тя. Манолова припомни и, че никоя ратификация не е завинаги и няма нещо, което да не може да бъде предоговорено.     \"Той ни каза по-скоро как се чувства. Има това свойство да успокоява близките си, дори самият да е в трудна ситуация. Иначе това, което ние му казахме, е, че ще продължим да се борим и да представяме доказателства за неговата невинност. Има и други представители на фирмата, не е само моята дума като негова приятелка. Имаме основания да таим надежди и фактологията е на наша страна. Това, което ни притеснява, са изявленията на прокуратурата, че престъплението е извършено на територията на САЩ. Само искам да кажа, че Желяз не е стъпвал в САЩ, дори не е кандидатствал за виза там. И ако твърдението на прокуратурата е, че престъплението е било извършено на територията на Щатите, ние твърдим, че това няма как да се случи и може да се докаже\", заяви Милена, приятелката на Желяз.   \"Имаме нагласата, че може и да остане в ареста. Не защото не е безспорно невинен. Защото такива са обстоятелствата. Надяваме се, че няма да остане в ареста, докато трае делото по екстрадиция\", допълни още Милена. В моя случай бяха повдигнати обвинения на 9 американци, които имаха отговорности бяха или собственици или управители.  Управителят на фирмата искаше до положи клетвена  декларация, че аз не съм имала никаква отговорност, но съдът не пожела да я приеме. Това разказа Гергана Червенкова, която в края на 2012 година беше обвинена от САЩ в пране на пари и незаконна онлайн търговия с лекарства. Червенкова прекара повече от два месеца в ареста, а близките ѝ организираха редица протести.\r\n\"Мен ме спаси, че хората застанаха зад нас, широкият обществен отзвук, ние показахме, че сме общество\", каза  още Червенкова. Припомняме, че САЩ в крайна сметка оттегли молбата за нейната екстрадиция, макар и с уточнението, че това е \"временно\" и молбата може да бъде възобновена.   ", "date": "2018.04.11", "title": "Адвокат обвини прокуратурата, че търси под вола теле, за да екстрадира българин в САЩ"}
{"url": "https://www.actualno.com/balkani/srybski-voenen-samolet-se-razbi-ima-1-zaginal-news_669025.html", "text": "  Сръбски военен самолет се разби тази  сутрин в близост до Ковачица в южен Банат. Единият от пилотите загина, а  другият е в критично състояние. Според неофициална информация двамата пилоти са катапултирали преди катастрофата. Инцидентът се случил около 9:30 часа сутринта. Раненият пилот бе прехвърлен във Военномедицинската академия (ВМА) в Белград, предаде БГНЕС. Няма повече подробности за инцидента и причините за катастрофата на самолета.  ", "date": "2018.04.11", "title": "Сръбски военен самолет се разби, има 1 загинал"}
{"url": "https://www.actualno.com/america/novijat-dogovor-nafta-moje-da-stane-realnost-mnogo-skoro-news_668961.html", "text": "  Сключването на нов договор за северноамериканската зона за свободна търговия (НАФТА) между Канада, САЩ и Мексико може да се случи в най-близко време. Това се казва в заявление на канадския министър на външните работи Христи Фриланд, разпространено във вторник.  На 9 април министърът на икономиката на Мексико Илдефонсо Гуархадо Виляреал заяви, че преговорите можа да завършат с нов договор още в началото на май. Той оценява вероятността това да се случи на 80%, предаде БГНЕС.   Президентът на САЩ Доналд Тръмп иска да преразгледа слключеното през 1992 година споразумение, тъй като, според него, САЩ са загубили над една четвърт от своите работни места в промишлеността.   ", "date": "2018.04.11", "title": "Новият договор НАФТА може да стане реалност много скоро"}
{"url": "https://www.actualno.com/cite/interesyt-izprevari-vyzmojnostta-da-go-kontrolirame-news_668965.html", "text": "  \"Интересът изпревари възможността да го контролираме.\"  Така коментира скандала с изтичането на лични данни от експертът Ясен Танев в интервю за bTV.   ", "date": "2018.04.11", "title": "Интересът изпревари възможността да го контролираме"}
{"url": "https://www.actualno.com/viewpoint/istorija-za-edin-pametnik-i-edin-geroj-news_668801.html", "text": "  Преди около две години от няколко медии беше повдигнат въпросът с паметника на руския офицер Павел Красов, загинал за свободата на България. Паметник, който по някаква причина се оказа на неподходящо място и пречещ на нечии интереси.  Какво се случва с този паметник днес? Това е, което предстои да проследим.\r\nПърво нека да започнем с това, кой всъщност е Павел Красов?   Павел Красов (неизв. – 1877 г.). Руски офицер, участник в Руско-турската освободителна война (1877 – 1878 г.). Загинал на 04.01.1878 г. (22.12.1877 г. – стар стил) в сражение. Ескадронът му от Лейбгвардейския гродненски хусарски полк се е сражавал с укрепилите се между чифлика \"Чардаклия\" и мостовете на река Искър турски части. Погребан е на лобното му място от жителите на село Горубляне.\r\nНека се абстрахираме за момент от някои факти (имена, произход) и опитаме да погледнем по-отгоре на случващото се. Защо Община София позволява строеж върху парцел, в който е погребан и има издигната паметна плоча на герой от Руско-турската освободителна война? Не просто паметник, а паметник на човек дал живота си, за да можем ние да бъдем свободни.    Самото значение на думата паметник идва от памет. Дали е случайност, че всичко това се случва във времена, в които на прицел е именно нашата памет, нашата родова памет и се пренаписва безскрупулно историята ни? Така безучастно ли трябва да бъде поведението ни към подобно отношение? Проблемът не идва от човека, който строи върху историята ни. Проблемът не идва дори от този, който му дава разрешение за това. Проблемът, сериозният проблем идва от нашата безучастност и фактът, че каквото и да се случва около нас си затваряме очите и подминаваме. Тази безучастност ни прави съучастници в процес, в който нашите наследници остават с впечатление, че Левски и Ботев са терористи, че Каравелов е заговорничил с руснаците и съучаствал в залавянето на Апостола. Този процес на обезличаване и мълчаливо съгласие с налаганите промени  в нашата история е най-голямото престъпление, което извършваме ежедневно и за което е отговорен всеки един от нас.\r\nТа да се върнем на въпросния паметник. Павел Красов, човек дал живота си за освобождение на чужда родина. Почетната плоча е извадена от мястото, където е била над 100 години, за да може там да бъде издигната постройка. Паметната плоча е захвърлена в немилост, а скоро ще бъде и забравена, както ще бъде забравено кой е Павел Красов, както ще бъде забравен и подвигът на стотиците дали живота си, за да можем днес ние да се наричаме свободни. Какво се е случило с тленните останки, над които бе поставена плочата, можем само да гадаем.         Това ли е наследството, което искаме да оставим на поколението? Един страх, една наведена глава, едно смирение. С какво това е по-различно от тези 500 години робство? С какво това е по-различно от геноцида над Българите в продължение на пет века?\r\nИма една дума, която описва точно ситуацията – бездушие. Това е наследството, което ще оставим, ако не се вземем в ръце.\r\nВреме е да зададем неудобните въпроси. Докога шепа хора ще решават какво да се случва с националната ни памет? Докога ще допускаме да се подиграват с героите, паднали в битка за нашата свобода? Докога паметникът на поручик Павел Красов ще бъде оставен на произвола на съдбата и какво ли се е случило с тленните му останки?        Време е да се отнесем с уважение към собствената си история. Време е да вдигнем глава и да потърсим отговорност за този и за всички подобни случаи на произвол и безчинстване. Време е да кажем стига на потъпкването на нашата история и традиции.   ", "date": "2018.04.11", "title": "История за един паметник и един герой*"}
{"url": "https://www.actualno.com/smolyan/festival-za-shlagerna-i-stara-gradska-pesen-v-chepelare-news_668980.html", "text": "  Фестивалът за шлагерна и стара градска песен „Полъх от минали мечти“ ще се проведе за пореден път от 30 юни до 1 юли 2018 г. на територията на Община Чепеларе. Той е единствен за региона на Родопите. Организатори на фестивала са Община Чепеларе, НЧ „Родопска искра 1880“ и Сдружение на ресторантьори, хотелиери и търговци.  Фестивалът има конкурсен характер и целта му е да популяризира и съхрани традициите на българската шлагерна песен от 60-те, 70-те и 80-те години и старата градска песен от миналия век, за да ги възроди и им даде нов живот, както и да приобщи младите хора към тяхната непреходност и красота. Фестивалът ще даде възможност за изява на талантливи изпълнители от цяла България, ще подпомогне създаването на нови творчески идеи и проекти.   Четиричленно жури, съставено от професионалисти, ще оценява и класира участниците-изпълнители на шлагерна и стара градска песен.\r\nЗаявки за участие можете да попълните на     ", "date": "2018.04.11", "title": "Фестивал за шлагерна и стара градска песен в Чепеларе"}
{"url": "https://www.actualno.com/blagoevgrad/startira-konkurs-krasivite-gradini-na-bansko-news_669021.html", "text": "  Община Банско стартира конкурсът \"Красивите градини на Банско\". С конкурса местната администрация цели насърчаване на чувството за естетика при оформянето и поддържането на външните зелени пространства в жителите на града, като предвидената награда е отново цветна - посадъчен материал.  Желаещите да участват следва да изпратят снимка(и) на поддържана от тях цветна градина или дворно пространство, намиращи се на територията на Община Банско. Всяка снимка трябва да е придружена с имена и данни за контакт (телефон, e-mail), както и адрес на заснетото място.\r\nСнимките е необходимо да бъдат изпратени на e-mail : r.tsigoriina@bansko.bg   Краен срок за желаещите е 30.06.2018г.\r\nСлед изтичане на крайния срок, снимките на всички участници ще бъдат публикувани във фейсбук страницата на община Банско Bansko Official. Финалните 10 обекта ще бъдат селектирани на база получените харесвания в социалната мрежа, като тричленна комисия ще определи окончателните победители във всяка категория. Резултатите от конкурса ще бъдат обявени до краят на м. септември на сайта на общината www.bansko.bg, както и на фейсбук страницата й. Награждаването ще се проведе на 5 октомври 2018г. - празника на град Банско.    Направленията, в които могат да участват всички любители-градинари, са следните:\r\n1.За най- красиво оформен двор-градина :\r\nдвор /градина на жилище    дворно пространство на фирма\r\nдвор на заведение / механа , ресторант, кафе и т.н. /\r\nдворно пространство на хотел или къща за гости\r\nдвор на детска градина, училище или друга образователна институция\r\nбалкон на къща\r\nбалкон на хотел   балкон на къща за гости\r\nприлежащо пространство пред жилище\r\nприлежащо пространство пред хотел\r\nприлежащо пространство пред къща за гости\r\nприлежащо пространство пред механа или заведение\r\nприлежаща площ пред офис на фирма\r\nприлежащо междублоково пространство\r\n2.За най-цветен(a) балкон / тераса :\r\n3.За най-добре оформена и поддържана тротоарна площ:\r\nЗа повече информация: ланд.арх. Райна Цигорийна - нач.отдел \"Озеленяване\"\r\nТелефон за контакт : 0749/88652 , 0889141402", "date": "2018.04.11", "title": "Стартира конкурс \"Красивите градини на Банско\""}
{"url": "https://www.actualno.com/politics/liljana-pavlova-idvat-po-slojnite-tri-meseca-ot-predsedatelstvoto-news_668968.html", "text": "  Министърът на българското председателство на Съвета на ЕС Лиляна Павлова отчете в ефира на БНТ първите три месеца от председателството, като по думите ѝ те са успешни, но все още предстоят големи предизвикателства.  Проведохме над 100 срещи в София и над 670 заседания на всички спомагателни органи на съвета. Постигнахме напредък по всяко едно досие, което председателството пое. Тази армия от около 1600 човека, които подготвихме да работят по различните теми, показа, че не може да бъде подценявана. , стана ясно от думите на министър Павлова.\r\nТова, което предстои в следващите три месеца, е също голямо предизвикателство. Ние направихме нещо радикално ново: предложихме чисто нова философия за това как да подходим по темата \"Миграция\". Това е пакет от седем законодателни досиета. Предлагаме да погледнем на този процес много по-глобално. Още на вход на граница да се прави анализ на онези, които имат нужда от интеграция. Предложили сме това като инициатива и като законодателен пакет. Надявам се до края на месец юни да постигнем стъпка напред по тази нова философия, поясни Лиляна Павлова.      По думите ѝ една тема, която България активно поставя, е тази за качеството на храните и двойния стандарт, качеството на перилните препарати, козметиката. Надявам се, че ще успеем да убедим нашите партньори, за да търсим общо европейско регламентиране на този процес, каза министърът на българското европредседателство.     Тази среща възобнови диалога като такъв, защото той беше много труден. В края на месец април ще имаме среща в Европейския парламент с парламента на Турция и ще се проведат разговори по темите, които касаят тази тематика. Дадена е заявка за подготовка на следваща среща. Турция е важен партньор в темата \"Сигурност\". Най-важното е съгласието да продължим изпълнението на декларацията за миграцията. Продължаваме работата на експертните групи, каза Павлова.    Със сигурност темата е сложна. Ние знаехме, че преди една година няма да е лесно. На срещите, които водим, се опитваме да намерим компромисното решение. Опитваме се да проведем тази среща във формат 28+6 в София, уточни министърът. Търсим дипломатичния начин, по който това да се случи. Най-голямото ни събитие в председателството е срещата на върха. Ще обсъждаме свързаността на Западните Балкани и тяхната сигурност. Павлова постави въпроса декларацията от София да бъде съпътствана с анекс за залагане на конкретни проекти, по които отделните страни да се съгласят да работят през следващите години.    Лиляна Павлова отчете, че публикациите в западни медии за българското европредседателство са почти 18 000, а от тях само 5% са негативни. По думите на министъра има сериозен положителен тренд в отразяването на България в медиите на Запад.", "date": "2018.04.11", "title": "Лиляна Павлова: Идват по-сложните три месеца от председателството"}
{"url": "https://www.actualno.com/goodnews/lekari-dariha-sredstva-za-lechenieto-na-mlada-jena-news_668947.html", "text": "  Лекарите от Специализираната болница за активно лечение по кардиология във Велико Търново дариха средствата за отбелязване на професионалния си празник за лечението на онкоболна жена. Това съобщи за Радио „Фокус“ – Велико Търново директорът на лечебното заведения д-р Йорданка Томова.  Жената се казва и е на 40 години. Преди 6 месеца е станала майка. Страда от онкологично заболяване, за което са нужни средства за лечение в чужбина – в Германия или Израел, според финансовите възможности.   \"Тази година 7 април се пада в събота преди Великден. Колективът на болница реши, че няма да празнуваме своя професионален празник. Сумата, която трябваше да отделим за този празник, е събрана и дарена на дъщерята на наша колежка. Това е млада жена с тежко онкологично заболяване, която има нужда от лечение от чужбина. Решихме в седмицата на Великден да направим този благороден жест към един млад човек. Дано има шанса да преброи болестта\", допълни д-р Йорданка Томова. Тя съобщи, че набирането на средства продължава.   ", "date": "2018.04.11", "title": "Лекари дариха средства за лечението на млада жена"}
{"url": "https://www.actualno.com/asia/tragedija-s-vzriv-na-opasen-tovar-v-kitaj-news_668951.html", "text": "  7 души са изчезнали безследно, 13 са ранени в Китай при взрив на транспортно средство, предназначено за превоз на опасни товари, предаде БГНЕС.  Инцидентът е станал в северозападната провинция Шанси.   Експлозията отекнала в района на малко населено място. Пристигналите на мястото полицаи и спасители потвърдили, че са изчезнали безследно седем души. Тринайсет са с различни наранявания, те са в болница.   Не се съобщава какъв е бил опасният товар.      ", "date": "2018.04.11", "title": "Трагедия с взрив на опасен товар в Китай"}
{"url": "https://www.actualno.com/society/tyrgovci-na-goriva-izljazoha-na-protest-news_669020.html", "text": "     Те се обявиха срещу законопроекта за административно регулиране на икономическите дейности, свързани с нефт и продукти от нефтен произход. Според организаторите готвените промени    На митинга присъстват представители на бранша от Пловдив, Стара Загора, Пазарджик, Велинград и Хасково, както и техника - цистерни.   Инициатор на законопроекта е депутатът от \"Обединени патриоти\" Емил Димитров – Ревизоро. Документът беше внесен в Народното събрание на 7 март. Срещу текстовете му веднага реагираха от Националната асоциация на зърнопроизводителите, която заедно с още 28 организации в земеделието подписаха декларация, в която поискаха фермерите да бъдат изключени от законопроекта, предаде Нова тв.\r\nПо-късно от Асоциацията на зърнопроизводителите обявиха, че ще проведат национален протест на 3 април. До протестно зареждане на селскостопански машини в обществени бензиностанции не се стигна, тъй като браншът постигна договореност с премиера и с депутати земеделските производители да останат извън обхвата на законопроекта. Причината: върху горивата за аграрната дейност се осъществява достатъчно контрол по наредба Н-18.    ", "date": "2018.04.11", "title": "Търговци на горива излязоха на протест"}
{"url": "https://www.actualno.com/america/maduro-se-otkaza-da-hodi-na-sreshtata-na-dvete-ameriki-news_668954.html", "text": "  Президентът на Венецуела Николас Мадуро заяви, че няма да вземе участие в предстоящата среща на върха на двете Америки в Перу. Той стори това, след като Перу вече обяви, че няма да го допусне на събитието.  \"Реших, че няма да отида на срещата на върха на двете Америки в Лима и ще остана с народа на Венецуела\", каза лидерът на Боливарианската република, цитиран от \"Унион радио\". Той отбеляза, че участието в този форум не влиза \"в числото на приоритетите\" на властите във Венецуела и нарече срещата на държавните глави на региона \"загуба на време\", информира БГНЕС.   На 13 февруари МВнР на Перу обяви решението си да откаже на Мадуро възможността да участва във форума заради \"продължаващата и есриозна деградация на демократичните институции във Венецуела\". Тази позиция бе подкрепена от Групата Лима, в която влизат 12 страни (Чили, Аржентина, Бразилия, Канада, Колумбия, Коста Рика, Гватемала, Хондурас, Мексико, Панама, Парагвай и Перу). Въпреки това президентът на Венецуела обяви, че се готви да присъства на срещата, тъй като е получил покана от \"обществените организации и народа\" на южноамериканската страна.   ", "date": "2018.04.11", "title": "Мадуро се отказа да ходи на срещата на двете Америки"}
{"url": "https://www.actualno.com/politics/grajdani-na-es-shte-poluchavat-zakrila-ot-bylgarskite-misii-v-treti-strani-news_669030.html", "text": "  Гражданите на Европейския съюз, намиращи се в държави извън Съюза, ще могат да се обръщат за закрила към българското посолство или консулство, ако в съответната страна няма представителство на собствената им държава. Те ще се ползват със същите права, с каквито са и българските граждани. Това предвижда прието постановление на Министерския съвет за предоставяне на консулска закрила и участие в мерките за координация и сътрудничество за улесняване на консулската закрила на непредставени граждани на Европейския съюз в трети държави от задграничните представителства на България.  Случаите на консулска закрила включват арестуване или задържане, когато лицето е жертва на престъпление, при тежка злополука или тежко заболяване, смърт, помощ и репатриране при извънредна ситуация, нужда от временни документи за пътуване и др.   В случаите, когато на непредставените граждани на Европейския съюз е оказана от страна на България консулска закрила, свързана с предоставяне на финансова помощ, от тях ще се изисква да поемат задължение да възстановят единствено онези разходи, които при същите условия би трябвало да бъдат поети от гражданите на държавата ни. Така направените разходи за консулска закрила от страната ни подлежат на възстановяване от държавата-членка, чийто гражданин е потърсил нашето дипломатическо или консулско представителство.   По същия начин българските граждани, които са получили консулска закрила от държава-членка, са длъжни да възстановят Министерството на външните работи на България равностойността на направените разходи за консулска закрила в качеството им на непредставени граждани на Европейския съюз.", "date": "2018.04.11", "title": "Граждани на ЕС ще получават закрила от българските мисии в трети страни"}
{"url": "https://www.actualno.com/society/policijata-v-kipyr-razsledva-bylgarin-za-ubijstvoto-na-agne-na-velikden-news_668984.html", "text": "   . Все още не известно дали срещу него ще бъдат повдигнати обвинения, пише Cyprus Mail.  Според председателя на природозащитната „Животинска партия“ Кирякос Киряку ветеринарните служби обмислят дали да повдигнат обвинения срещу мъжа, който се защитава, заявявайки, че Той също така е посочил, че това е българска традиция, макар и да не се практикува по големите градове.   Киряку заяви, че България е страна член на ЕС и мъжът трябва да бъде изправен пред съда и или да плати глоба, или да излежи шест месеца затворническа присъда, предаде Фокус.   Случаят е попаднал в полезрението на властите, след като член на „Животинската партия“ , докато е бил в град Паралимни, е видял как мъжът коли агнето. Тя е уведомила партийната централа, която е изпратила сигнал до полицията.", "date": "2018.04.11", "title": "Полицията в Кипър разследва българин за убийството на агне на Великден"}
{"url": "https://www.actualno.com/america/desetki-zaginali-sled-opit-za-bjagstvo-s-eksploziv-v-brazilski-zatvor-news_668952.html", "text": "  Най-малко 23 души загинаха при опит за бягство от затвор в щата Пара в северната част на Бразилия, съобщи телевизия \"Глобо\", цитирана от БГНЕС.  Според информацията на телевизията сред жертвите има и един надзирател. От затворниците са загинали 22 души.   Инцидентът е станал в затвора \"Санта Изабел\". При опита за бягство всъщност е била взривена с експлозив една от стените на затвора и точно това е довело до невероятния брой жертви.   Експлозивите са поставени от \"организирана престъпна група\", а има информация и, че някои от опиталите се да бягат затворници са били въоръжени.", "date": "2018.04.11", "title": "Десетки загинали след опит за бягство с експлозив в бразилски затвор"}
{"url": "https://www.actualno.com/politics/ministrite-obsyjdat-promeni-v-kodeksa-za-socialno-osigurjavane-news_668936.html", "text": "  Правителството ще обсъди на  редовното си заседание в сряда проект на Закон за изменение и допълнение  на Кодекса за социално осигуряване. Министрите ще разгледат и  проект на промени в Закона за защита от вредното въздействие на  химичните вещества и смеси. В дневния ред на заседанието е и приемането  на Национална програма за закрила на детето за 2018 г. Министрите ще одобрят и  допълнителни разходи по бюджетите на Министерство на вътрешните работи и  на Министерство на отбраната за тази година.  Ще бъдат одобрени и  допълнителни разходи/трансфери за 2018 г. за изплащане на стипендии по  програмата на мерките за закрила на деца с изявени дарби от държавни и  общински училища през 2018 г.   ", "date": "2018.04.11", "title": "Министрите обсъждат промени в Кодекса за социално осигуряване"}
{"url": "https://www.actualno.com/crime/bashtata-na-nahapanoto-ot-kuche-dete-shte-sydi-sobstvenika-na-jivotnoto-news_668971.html", "text": "  \"Ще впрегна всичките си сили и желание да осъдя този човек, за да не се случи това никога с никое дете.\" Това каза за bTV Йордан Доцев - бащата на детето, което бе нахапано от ротвайлер на 10 април в двора на столичното 121-во училище.  Детето е с дълбоки рани, лекарят все още не може да го зашие, има отлепяне на фасцията и притесненията на докторите са тъканта да не некротизира. Престоят му много манипулации днес и след това ще разберем какво ще се случи, каза Доцев.   Доцев сподели, че ще се възползват от услугите на психолог, тъй като детето се страхувало да излиза навън. След като се прибрали от болницата, синът му казал, че не иска никога да излезе повече навън и молил да си стои само вкъщи.   В момента на инцидента в двора на училището около 20 – 30 деца си играели, когато кучето нападнало изненадващо.\r\n\"Там имаше и бебета на по година-две\", разказа Доцев.       По думите му кучето било пуснато да се разхожда без каишка и без намордник. До въпросния ден Доцев не го е виждал, но сподели, че всеки ден вижда кучета в дворовете на кварталните училища, макар че е забранено. \r\nЗа 24 часа в IV-то РПУ са задържани собственикът на кучето и човекът, който го е разхождал. Отговорност за инцидента носи човекът, разхождал кучето в двора на училището, така че най-вероятно собственикът ще бъде пуснат от ареста на районното управление, а мярката на другия мъж ще бъде увеличена на 72 часа, съобщи Нова телевизия.\r\nПри доказване на вина се предвижда до 3 години затвор и/или пробация с до 5000 лева глоба.       ", "date": "2018.04.11", "title": "Бащата на нахапаното от куче дете ще съди собственика на животното"}
{"url": "https://www.actualno.com/curious/8-profesii-za-lubitelite-na-knigite-news_668274.html", "text": "  Ако сте пристрастени към книгите, вероятно сте винаги нащрек за начини да включите четенето в ежедневието си.  Ето 8 страхотни професии, които ще ви помогнат да постигнете целта си    Поддържането на блог е перфектна кариера за тези, които обичат да четат, защото ако се специализирате в определена област, може да се наложи да прочетете тонове статии и книги, свързани с темата, за да я покриете по-добре. Първият ви личен блог може да бъде предизвикателен, тъй че много блогъри трябва да запазят своята работа, за да започнат, но друга възможност е да работите за по-големите блогове, които вече са създадени.     Едно от предимствата на това, че сте автор, е четенето на други книги, за да се вдъхновите да вършите собствената си работа! Трудно е да се намери успех в тази област, тъй като много автори започват да пишат отстрани, докато не успеят да продадат достатъчно книги, за да започнат да го правят на пълен работен ден. Ако агентите не отговарят, може да искате да потърсите самостоятелно публикуване на книгата си. Когато мислите за работни места, които биха харесали на любителите на книги, работата в библиотека е първото нещо, което ви идва на ум. Въпреки че не винаги ще четете в работата, това определено е кариера, в която можете да споделите любовта си да четете с други хора. Освен това ще можете да получите в ръцете си най-новите издания и ако разработвате колекции, можете да наблюдавате избора на книги.     Ако работите в издателство, можете да станете част от процеса, който избира потенциални книги за печат. Някои от отговорностите на издателя включват оценяване на ръкописи, редактиране и разкриване на покритие на дизайни и начини за продажба на книга.    Ако сте нетърпеливи да започнете собствен малък бизнес и искате да включите любовта си към четенето, да бъдете независим собственик на книжарница може да бъде правилният път за вас. Литературният агент обикновено действа като посредник между автор и издател. По принцип тези агенти представляват писатели и съдействат при плащане и сделки за преговори. Много малко издателства приемат изявления без представителство.      Споделяйте любовта си към четенето с по-младите умове чрез работа като учител по литература. Често можете да оформяте вашата учебна програма и да анализирате някои от любимите си книги със студенти, които могат да ви предложат нови перспективи. Работата на редактор, независимо дали е за книги, списания или онлайн издатели, е да прочете работата на други хора и да им помогне да ги редактират и подобрят. Четенето е основният аспект на тази позиция.", "date": "2018.04.11", "title": "8 професии за любителите на книгите "}
{"url": "https://www.actualno.com/society/api-sledvashtite-2-godini-shte-sa-istoricheski-za-pytnoto-stroitelstvo-news_669028.html", "text": "   , тъй като ще стартираме стратегически проекти в Северна България - . Убеден съм, че ще се справим с тези предизвикателства, защото имаме и знания, и опит, заяви председателят на Управителния съвет на Агенция „Пътна инфраструктура“ (АПИ) инж. Дончо Атанасов на тържеството по повод 135-ата годишнина от създаването на държавната пътна администрация. Това съобщиха от пресцентъра на агенцията.  В приветственото си слово инж. Атанасов подчерта, че изминалите 5 години и особено 2015 г. са едни от най-успешните години в пътното строителство на модерна България, тъй като със средствата от Европейския съюз автомагистралната мрежа се е увеличила с над 300 км и в момента е около 740 км. Бяхме си поставили амбициозна програма, която изпълнихме напълно, заяви инж. Атанасов.   Заместник-министърът на регионалното развитие и благоустройството инж. Валентин Йовев подчерта, че инфраструктурата трябва да се поддържа, доизгражда и развива и за това са нужни значителни инвестиции. С въвеждането на тол системата очакваме над 1 млрд. лв. приходи годишно или около 3 пъти повече, отколкото получаваме от винетните стикери в момента, и тези средства ще се инвестират в поддържане и развитие на републиканската пътна мрежа, заяви заместник-министър Йовев. Знаем, че пътищата не са идеални – има настилки, които са на повече от 20-30 години, но ще сменим подхода и от кърпежи ще преминем към цялостна рехабилитация на компрометираните участъци, които не са ремонтирани от над 30 години, каза инж. Йовев.   Началото на пътната администрация се полага на 3 април 1883 г., с Указ №267 на княз Александър I Батенберг. С него се утвърждават законите за направата, поправката и поддръжката на държавните пътища и на окръжните пътища, както и Правилникът за службата на кантонерите. С първите държавни документи за проектиране, строителство и поддържане на пътищата в Княжество България за първи път се регламентира пътното дело у нас. Двата закона са изработени от княз Михаил Хилков, който е бил управляващ Министерството на общите сгради, земеделието и търговията (МОСЗТ) в кабинета на ген. Леонид Соболев. Към това министерство са били и пътищата на държавата.\r\nБългария посреща Освобождението си с 2 511 километра пътища. В следващите 30 години пътната мрежа нараства близо 4 пъти, като през 1915 г. - в навечерието на Първата световна война, достига над 9 000 км. Приети са редица закони за развитието на пътната инфраструктура, нейната класификация, задължения, отговорности и финансиране. Изграждат се пътищата София - Самоков, Варна - Бургас, Русе - Силистра, Враца - Мездра, Оряхово - Враца, Асеновград - Чепеларе, Пазарджик - Брацигово, Хасково - Кърджали и редица мостови съоръжения.       До 1944-та година пътната мрежа достига над 22 000 км. Приети са два закона, които дават сериозен тласък за развитието на пътното строителство. Това са законите за пътищата и за трудовата повинност. Построяват се отсечките София - Мездра, Сливен - Елена, Троян - Кърнаре и Кричим - Девин и редица други. Периодът до 1971 г. е период на модернизация на основната пътна мрежа. Изграждат се направленията Русе - Велико Търново - Килифарево, Подбаланският път София - Карлово - Бургас, проходите на Републиката и Витиня. От 1954 г. в експлоатация е и първият мост над река Дунав при Русе. С новото административно делене на страната през 1959 г. се създават 27 окръжни пътни пътни управления. С разпореждане на Министерския съвет от 19 май 1971 г. се утвърждава изграждането на автомагистралния пръстен на страната в направлението: София - Пловдив - Сливен - Бургас - Варна и София - Плевен - Бяла - Попово - Шумен - Варна, с обща дължина около 1000 км. Той включва трите магистрали „Тракия”, „Хемус” и „Черно море”. Започва развитието на автомагистралното строителство.\r\nВ момента републиканската пътна мрежа е около 20 000 км.", "date": "2018.04.11", "title": "АПИ: Следващите 2 години ще са исторически за пътното строителство"}
{"url": "https://www.actualno.com/crime/katastrofa-mejdu-avtobus-mikrobus-i-djip-na-pytja-ruse-razgrad-news_668950.html", "text": "  Междуградски автобус по линията Русе-Семерджиево-Попово катастрофира във вторник вечерта на пътя Русе-Разград. В произшествието са участвали още товарен микробус с платформа и джип, предаде БГНЕС.  До инцидента се е стигнало, след като товарният автомобил \"Форд\" с трима работници и специализирана техника предприема забранен обратен завой. Тъй като не успява да направи маневрата, се налага да даде назад. Джип „Сузуки“, който се движи в посока Разград, намалява скоростта заради буса. В него се врязва движещият се отзад пътнически автобус, който се удря и в товарната платформа.   При удара е откъсната пътническата врата и е натрошено предното стъкло. Десетината пътници, които са били в автобуса, не са пострадали и са извозени с автомобили по дестинацията им от фирмата превозвач.   Заради катастрофата движението в участъка беше затруднено дълго време.", "date": "2018.04.11", "title": "Катастрофа между автобус, микробус и джип на пътя Русе - Разград"}
{"url": "https://www.actualno.com/europe/helikopterna-katastrofa-v-rusija-vze-choveshki-jertvi-news_668953.html", "text": "  Шестима душа са загинали в руския град Хабаровск, след като хеликоптер падна на улицата, предаде ТАСС. Официално засега обаче е потвърдена смъртта на двама, а се уточнява колко точно души са били на борда на летателната машина - от руските власти.  Според информацията в момента пожарникари гасят избухналия заради катастрофата огън, като със случая са ангажирани 170 души и 50 единици техника, като огънят е овладян. Няма обаче жертви извън хората, които са били на борда на хеликоптера, няма и материални щети.   Хеликоптерът Ми-8 е бил собственост на авиокомпания \"Восток\". От там все още няма официално изявление във връзка със случилото се, но по предварителни данни летателната машина е извършвала учебен полет. Засега не е ясно какво точно се е случило, за да стане факт трагичният инцидент.   ", "date": "2018.04.11", "title": "Хеликоптерна катастрофа в Русия взе човешки жертви"}
{"url": "https://www.actualno.com/chronicles/shogunatyt-v-japonija-e-premahnat-news_668887.html", "text": "  Шогун е военен чин и историческа титла в Средновековна Япония. Рангът   е равен на генералисимус, най-високия чин в армията. Като титла е   съкратено от „сей-и тайшогун“. Първоначално е използвана от   императорския двор в Киото за награждаване на водачи на военни походи, а   по-късно титлата се е отнасяла за водачи на военни правителства в   историята на Япония.  Шогун означава върховен военен диктатор. Само един от всички даймио   може да притежава титлата и само императорът, в качеството си на   божествен син на небето, може да му даде титлата. С назначаването си   шогунът получава абсолютна власт: печата и правата на императора.   Шогунът управлява от името на императора.   Управляващата военна система на шогуна се нарича шогунат, а   управленската структура - бакуфу. Йеритомо Минамото е първият шогун от   шогуната Камакура. Той се превръща в главния владетел на Япония и   получава титлата шогун. Впоследствие водачи на още три шогуната   получават същата титла. Използването й продължава до периода на   Реставрацията Мейджи. На 11 април 1868 г. шогунатът в Япония е   премахнат.   Източник: Уикипедия", "date": "2018.04.11", "title": "Шогунатът в Япония е премахнат"}
{"url": "https://www.actualno.com/celebrate/narodni-obichai-na-svetla-srjada-news_668955.html", "text": "  На Светла сряда в народната традиция има много обичаи за плодородие и дъжд, обреди за предпазване от градушка, бродници и лоши болести.  На Светлата сряда (Празна сряда) от Светлата седмица се изпълняват два обичая, които се правят за дъжд, плодородие, предпазване от градушка, бродници и лоши болести.   Често през тази седмица повторно са се боядисвали яйца, които раздавали за душите на починали близки. Това е така, защото според древно поверие, раздаването на червените яйца предпазвало душите на мъртвите от превъплъщаване.   На този ден сред рупците в Странджа се изпълнява обичаят Мара Лишанка, а в Дупнишко — обичаят Ладино хоро. В играта Ладино хоро девойките се налавят в кръг, а две от тях държат кърпа над веригата. На три пъти те разсичат хорото и всяка мома се провира през арката от кърпи. Наоколо другите пеят песен, която е адресирана към последната мома в редицата и в нея предричат за какъв момък ще се омъжи тя - за коняр, за овчар, за говедар.\r\nПри обичая Мара Лишанка се взимат от три млади булки по един чехъл с различен цвят и се напъхват един в друг. Така се оформя кукла, наречена Мара Лишанка, забражда се и се накичва като булка със сребърни невестински накити - титрици. След това се избира мома, която трябва да е лазарувала и да има живи родители. С обредни песни момите отиват в средата на селото и се разделят в две редици, хванати за ръце.       Две по две девойките започват диалог с Мара Лишанка - с момата, която носи куклата, и пеят песен. Мара Лишанка им отговаря и диалогът продължава, като си предават куклата една на друга. После момите, придружени от ергени и други жени и мъже от селото, отиват на реката, \"окъпват\" куклата, измиват си лицата и се връщат в селото. Обичаят се изпълнява за осигуряване на дъжд и плодородие, за да се предпазят момите да не ги залюби змей и за да раждат деца булките.", "date": "2018.04.11", "title": "Народни обичаи на Светла сряда"}
{"url": "https://www.actualno.com/business/nad-polovinata-bylgari-shte-vzimat-edva-30-lv-vtora-pensija-news_668940.html", "text": "  Плачевни прогнози за първите пенсионери, които ще получават втора пенсия от универсалните фондове, публикува вчера социалното министерство в концепция за регламентиране фазата на изплащане от допълнителното задължително пенсионно осигуряване. Разчетите се оповестяват за първи път, но потвърждават опасенията, че малцина ще видят съществени суми от т.нар. втори стълб на пенсионната система.   Всички тези хора са осигурявани на доходи между и средния осигурителен доход в периода 2002-2017 г. Голяма част от тях имат и неритмични постъпления на вноските, а за някои дори липсват такива.    което представлява между 25 и 50% от настоящия размер на минималната пенсия, показват анализите. Това са хора, които към края на 2017 г. имат натрупвания в индивидуалните си партиди между 4600 и 10 000 лв. Останалите 10% от пенсиониращите се в първите години ще имат пожизнена пенсия над 100 лв.   По данни на Комисията за финансов надзор средните натрупвания към края на 2017 г. в партидите на лицата, родени между 1960 и 1965 г., са в размер 3637.38 лв, пише Първите пенсии от втория стълб трябва да започнат да се изплащат от края на 2021 г., когато част от родените през 1960 г. жени ще навършат пенсионна възраст. Първите значителни групи пенсионери се очакват след 2024 г., когато и родените през 1960 г. мъже ще навършат години за пенсия.       В сравнение с първия вариант на тази концепция, социалното министерство се е съобразило с част от възраженията на социалните партньори и предлага повече гъвкавост при изплащането на Пожизнена пенсия ще може да се изплаща, ако в партидата има достатъчно средства тя да е не по-малка от 20% от минималната пенсия, като са предвидени възможности да се избере наследяемост. При по-малките партиди - които биха дали под 20% от минималната пенсия месечно, пак ще има избор за пожизнена пенсия или схема с програмирано плащане, но във варианта за пожизнена пенсия честотата на плащане трябва да гарантира, че единичното плащане ще е не по-малко от 20% от минималната пенсия. При програмирано плащане средствата се наследяват при смърт на пенсионера. В новия вариант е отпаднала възможността при малки партиди сумите да се изтеглят еднократно.", "date": "2018.04.11", "title": "Над половината българи ще взимат едва 30 лв. втора пенсия "}
{"url": "https://www.actualno.com/healthy/otbeljazvame-svetovnija-den-za-protivodejstvie-na-shizofrenijata-news_668959.html", "text": "  Шизофренията е сериозно психично заболяване, при което тежко страдат емоциите, волята и мисленето. Болестта засяга 1% от общата популация и е определена като социално значима, тъй като започва в ранна възраст, засяга когнитивно-познавателните функции и води до сериозни нарушения в социалната реализация на индивида. Най-често началото на заболяването е в периода между 18 и 35 години и засяга по-често жените.  Милиони хора по света живеят с тази диагноза, заедно с тях страдат и семействата им. В психиатричната клиника на „Александровска“ те са около 25% от общия брой преминали болни. Всички пациенти участват в цялостна програма за подобряване на здравето и качеството им на живот, която включва медикаментозна терапия и психосоциална рехабилитация.   Важна част от нея са психообучителните модули, социален и литературен клуб, терапия с музика и занимания в арт ателието. От тази година са въведени часове по краткосрочна терапия и научнопопулярен клуб. С помощта на сдружение „Цветен ден“ екипът на клиниката ще реализира проект за трудова рехабилитация на болните, които ще спомогнат за разкрасяване на зелените площи и оформяне на еко кът.   Екипът на клиниката традиционно организира събития и кани музиканти, писатели, творци от всички сфери, които подкрепят борбата срещу стигмата и стоят зад идеята за по-осмислен и по-красив живот на психично болните хора.\r\nНа 11 април от 11:00 ч. в \"Александровска\" ще бъдат музикантите Алекс Линарес, Веселин Веселинов - Еко и Милен Кукошаров с латиноритми, казват от болницата.       ", "date": "2018.04.11", "title": "Отбелязваме Световния ден за противодействие на шизофренията"}
{"url": "https://www.actualno.com/society/gerb-opitva-da-legalizira-nezakonnite-stroeji-news_668939.html", "text": "   Това става ясно от поправки в Закона за устройство на територията (ЗУТ), внесени в парламента непосредствено преди великденските празници.   С промените се създава В мотивите към законопроекта вносителите припомнят, че в миналото е имало процедури за узаконяване на нелегални строежи, издигнати до 31 март 2001 г., които обаче са отпаднали след отмяната на Закона за териториално и селищно устройство. \"Премахването на процедурите по узаконяване имаше икономическа и техническа логика, но десетилетия по-късно се появява необходимост от нови, по-гъвкави правила, свързани със , но са изградени без строителните книжа\", смятат депутатите на ГЕРБ.   Новите текстове в ЗУТ гласят, че определени незаконни строежи няма да се премахват, ако \" \". Изрично се уточнява, че не подлежат на узаконяване строежи или части от строежи в защитени територии и вододайни зони, извършени без разрешение или в нарушение на специалните закони, регулиращи подобни райони, пише    От законовите поправки Включена е - жилищни и смесени сгради с ниско застрояване, вилни сгради, сгради и съоръжения за обществено обслужване с площ до 1000 кв. м или с капацитет до 100 места, производствени сгради, инсталации и съоръжения с капацитет до 50 работни места и др. Новите правила ще важат и за временните строежи, различни видове стопански постройки и др. с които не се засяга конструкцията им. Тук влиза голяма част от инфраструктурата на страната, както и производствени предприятия с над 500 работни места, сградите за обществено обслужване с площ над 5000 кв. м и др.       Самата процедура по узаконяване започва след заявление на собственика (или лицата с учредено право на строеж за конкретния обект) до органа, който е трябвало да издаде разрешението за строеж. В рамките на един месец длъжностните лица трябва да кажат дали молбата отговаря на условията за легализиране. Възможно е те да откажат, при което влизат в сила предвидените по закон мерки за премахване на незаконен строеж.\r\nАко получи съгласие, собственикът трябва да премине през . В нея влизат одобряване на подробен устройствен план за узаконяване (ако е необходим), издаване на скица и виза за узаконяване, съгласуване на проект за узаконяване, съдържащ геодезическо и архитектурно заснемане на обекта, получаване на становище от инженер-конструктор за евентуални допълнителни укрепителни дейности и т.н. След това строежът трябва да се приведе в съответствие със съгласувания проект и да му се състави технически паспорт. Накрая трябва да се платят 30-те процента глоба и едва тогава ще се издаде актът за узаконяване. Строителната стойност ще се определя с методика, издадена от регионалния министър.\r\nУправляващите мотивират инициативата с нуждата да бъдат премахнати \"негативите, които генерират кметовете на общини, тъй като процедурите по премахване на незаконни постройки водят след себе си както тежки административни проблеми, така и проблеми от социално естество\". Предвидената своеобразна глоба била достатъчно висока, за да не поощрява незаконното строителство, а средствата от нея щели да подпомогнат общинските бюджети.       Друга причина била т.нар. която според депутатите се извършвала с периодични поправки в ЗУТ. \"Създадената порочна практика подтиква гражданите към изграждането на незаконни строежи заради нагласата в обществото, че \"някой ден ще удължат срока\", сочат вносителите.", "date": "2018.04.11", "title": "ГЕРБ опитва да легализира незаконните строежи "}
{"url": "https://www.actualno.com/sofia/vyvejda-se-vremenna-organizacija-na-dvijenieto-v-sofija-news_668963.html", "text": "  Въвежда се временна организация на движението за изграждане на локални пътни платна на Северна скоростна тангента, съобщиха от пресцентъра на Столична община. До 24.00 часа на 23 април се забранява влизането на пътни превозни средства по северното локално пътно платно на Северната скоростна тангента между бъдещото положение на бул. „Рожен” и източно разположения подлез на Северната тангента към базата на “Лукойл”.  Движението ще се извършва двупосочно в по една пътна лента по южното локално пътно платно на Северната тангента в същия участък.   От 00.00 часа на 24 април до 24.00 часа на 5 май се забранява влизането на превозни средства по южното локално пътно платно на Северната тангента между бъдещото положение на бул. „Рожен” и източно разположения подлез на Северната тангента към базата на “Лукойл”.   Движението ще се извършва двупосочно в по една пътна лента по северното локално пътно платно в същия участък.", "date": "2018.04.11", "title": "Въвежда се временна организация на движението в София"}
{"url": "https://www.actualno.com/society/prognoza-za-vremeto-11-april-srjada-news_668941.html", "text": "  Днес ще преобладава слънчево време с временни увеличения на облачността, по-значителни над Източна България. В следобедните часове над планинските райони в западната половина от страната ще се развива купеста и купесто-дъждовна облачност и на отделни места ще превали и прегърми. Ще духа слаб юг-югоизточен вятър. Топло, с максимални температури между 23° и 28°, по-хладно по Черноморието. Това съобщи за Агенция \"Фокус\" дежурният синоптик в Националния институт по метеорология и хидрология (НИМХ) при БАН Анна Дякова. Над Черноморието ще има разкъсана облачност, след обяд намаляваща на места до предимно слънчево. Ще духа слаб югоизточен вятър. Максималните температури ще са 13°-15°. Температурата на морската вода е 10-12°. Вълнението на морето ще бъде около 2 бала.  Над планините ще преобладава слънчево време, с временни увеличения на облачността. В следобедните часове над масивите в западната половина на страната ще се развива купеста и купесто-дъждовна облачност и на отделни места ще превали и прегърми. Ще духа слаб до умерен юг-югозападен вятър. Максималната температура на височина 1200 метра ще около 17°, на 2000 метра – около 9°.   През следващите дни ще преобладава слънчево време. В следобедните часове над планините и планинските райони в Западна и Централна България ще се развива купеста и купесто-дъждовна облачност и на отделни места ще има краткотрайни валежи с гръмотевици. Ще се задържи топло, с минимални температури между 7° и 12° и максимални – предимно между 23° и 28°; по-ниски ще бъдат по Черноморието – между 12° и 17°. Още в четвъртък вятърът ще се ориентира от изток, ще бъде предимно слаб; на места в Дунавската равнина и по Черноморието ще има краткотрайна сутрешна мъгла. До края на седмицата вятърът ще се запази с източна компонента, в източните райони - умерен. В западната половина от страната температурите ще се задържат по-високи от обичайните, докато от североизток ще започне захлаждане.   ", "date": "2018.04.11", "title": "Прогноза за времето - 11 април (сряда)"}
{"url": "https://www.actualno.com/crime/dyrjavata-oshte-ne-znae-kak-begylcite-ot-sofijskija-zatvor-sa-poluchili-oryjie-news_668962.html", "text": "  Причината, поради която смятаме, че няма да има други бягства от Софийския централен затвор, е, че вземаме необходимите мерки. . Това заяви зам.-правосъдният министър проф. Николай Проданов.  За съжаление имаме дефицити и откъм хора, и откъм техника, призна обаче Проданов. Той заяви, че според правени изчисления на цялата система на затворите в България трябвали още 700 надзиратели.   Работи комисия, която да установи какво се случи при бягството на Владимир Пелов и Радослав Колев, обясни зам.-правосъдният министър. Той отрече, че един и същ човек проверява както портала за посетители, така и портала за товарите.   От думите на Проданов пред Нова телевизия стана ясно, че всеки затворник има право на до 100 вещи, които да ползва при престоя си зад решетките. , добави още зам.-правосъдният министър. Той уточни, че тези легални разговори не се подслушвали.\r\nНе бих казал, че политическото ръководство го хвана срам от организацията на охраната, каза още Проданов. Той посочи, че на вишките в Софийския затвор сега имало охранители с гладкоцевни пушки, а преди това били с автомати. Как си представяте в центъра на града да се стреля с такова оръжие, попита зам.-правосъдният министър, без да обясни защо тогава има такива хора. Държавният служител обаче каза, че модерната охрана по външния периметър на затворите се осигурява от техника, не от хора.       ", "date": "2018.04.11", "title": "Държавата още не знае как бегълците от Софийския затвор са получили оръжие"}
{"url": "https://www.actualno.com/curious/zashto-dete-otide-na-uchilishte-s-vibrator-v-uhoto-news_668960.html", "text": "  Във Великобритания момче помислило сексиграчка за слухов апарат, поставило го на ухото си и пристигнало в училище с него, съобщи Daily Mirror.  Училищни работници забелязали грешката, когато ученици на 8-10-годишна възраст отишли в библиотеката. Детето мислело, че странното устройство на ухото му е слухов апарат, но когато се вгледала по-внимателно библиотекарката забелязала с ужас, че това е вибратор за мъже. Асистентката на преподавателя, която довела учениците също се досетила за предназначението на предмета, предаде БГНЕС.   \"Лицето ѝ стана яркочервено\", разказва библиотекарката. \"Тя едва се сдържаше да не се разсмее. Аз се стараех да говоря заинтригувано, а той дори не подозираше какво в действителност е това.   Помощник-учителката се възползвала от объркването, конфискувала сексиграчката и я дала на директора, който позвънил на родителите.", "date": "2018.04.11", "title": "Защо дете отиде на училище с вибратор в ухото?"}
{"url": "https://www.actualno.com/europe/babish-shte-tyrsi-podkrepata-na-komunisti-i-krajnodesni-za-da-napravi-pravitelstvo-news_668956.html", "text": "  Чешкият премиер Андрей Бабиш обяви, че президентът на страната Милош Земан е поискал той да преговаря с комунистите и крайнодесните за съставяне на правителство. Бабиш се бори за одобрението на нов кабинет, след като вече чешкият парламент отхвърли един вариант, предложен от милиардера.  \"Президентът препоръча да бъдат продължени преговорите с комунистите и СДП\", заяви Бабиш пред журналисти като добави, че ръководството на неговата партия ще се събере в четвъртък (12 април), за да дискутира предстоящите етапи, предаде БГНЕС.   Движението АНО на Бабиш спечели изборите през последния октомври и получи 78 от 200 места в парламента. Определен за премиер през декември миналата година, Бабиш сформира правителство на малцинството от безпартийни експерти, но то не успя да получи доверието на парламента през януари. Премиерът формално е в оставка, но остана на поста до номинирането на ново правителство.   След провала на преговорите със социалдемократите миналата седмица, Бабиш потърси помощта на левия президент Милош Земан, за да излезе от безизходицата.\r\nСоциалдемократите мотивираха отказа си да влязат във властта с началото на разследване срещу Бабиш за предполагаема измама с европейски субсидии. Аферата е от 2007 – 2008 година. Бабиш отхвърля обвиненията.       ", "date": "2018.04.11", "title": "Бабиш ще търси подкрепата на комунисти и крайнодесни, за да направи правителство"}
{"url": "https://www.actualno.com/europe/ima-oficialno-preduprejdenie-za-grajdanski-poleti-da-vnimavat-nad-iztochno-sredizemno-more-news_668957.html", "text": "  Европейска агенция за авиационна безопасност (ЕААБ) препоръча на авиокомпаниите да усилят контрола върху полетите в източната част на Средиземноморието, предаде БГНЕС.  Предупреждението е свързано със ситуацията в Сирия. Припомняме, че вчера, 10 април, американски военен кораб се приближи съвсем близо до единствената руска военноморска база в Сирия - в град Тартус. Корабът \"Доналд Кук\" е въоръжен с крилати ракети \"Томахоук\". При приближаването му, няколко руски изтребителя Су-24 прелетяха в знак на предупреждение съвсем близо до и над борда на плавателния съд.   ЕААБ носи отговорност за гарантирането на безопасността и опазването на околната среда в сектора на въздушния транспорт в Европа.   ", "date": "2018.04.11", "title": "Има официално предупреждение за граждански полети - да внимават над Източно Средиземно море"}
{"url": "https://www.actualno.com/celebrate/sv-sveshtenomychenik-antipa-news_668942.html", "text": "  Гонението срещу християните започнало още през първите години от живота на Църквата. Най-напред те били преследвани, мъчени и убивани от неповярвалите юдеи, след това от езическите тълпи, а от втората половина на първи век римската власт предприела организирано и всеобщо гонение. Много мъченици станали жертва на юдейския фанатизъм и на езическата жестокост.  Един от тях е свещеномъченик Антипа, епископ на Пергамската църква. За него споменава св. евангелист Йоан Богослов в своята книга Откровение. През време на римския император Домициан апостолът бил заточен на остров Патмос. Там в тайнствено видение му се явил Син Божи и му открил достойнствата и недостатъците на седемте най-известни по онова време малоазийски църкви.\r\nДуховното състояние на Пергамската църква Той описал със следните думи:   - \"Зная делата ти, и где живееш, там, гдето е престолът на сатаната, и държиш името Ми, и не се отрече от вярата ми дори в дните, когато верният Ми свидетел Антипа биде умъртвен между вас, сред които живее сатаната\" (Откр. 2:12-13).\r\nОт тези думи узнаваме, че към края на първия век епископът на Пергамската църква е бил човек благочестив и непоколебим във вярата си. Апостолът не съобщава името му, но несъмнено е, че той е бил приемник на верния свидетел Антипа, който останал твърд в своите християнски убеждения и мъченически загинал за Христа Иисуса – \"биде умъртвен между вас\".    Жителите на гр. Пергам обаче били фанатични почитатели на идолите и прекарвали живота си в крайно нечестие. Като наблюдавал живота им, човек наистина оставал с впечатлението, че \"сред тях живее сатаната\". Между тези хора благочестивият Антипа бил като фар в тъмна нощ и като роза между тръни. Не се смущавал той от злобата на езичниците, а добросъвестно и с усърдие изпълнявал задълженията си като пастир и проповедник. Той разкривал заблудите на идолопоклонниците и ги съветвал да се обърнат към истинския Бог. Убедителните му проповеди и личният му благочестив живот привлекли много езичници в лоното на Христовата църква. Езическите божества губели своите почитатели, поклонниците на идолите намалявали, все по-оскъдни ставали жертвите в капищата. Езичниците обвинявали Антипа за това.\r\nПрез това време, с разрешение на император Домициан, областните управители в цялата империя предприели жестоко гонение срещу християните. Възползвани от този благоприятен случай, идолските жреци хванали Антипа, завели го при началника на града и го обвинявали, че той е станал причина да се разгневят боговете и да престанат да се грижат за града, в който вече не им се отдава подобаващата чест.   - Вярно ли е – запитал градоначалникът Антипа, - че ти не само че не се покланяш на боговете, но и другите учиш да не ги почитат? От това страда нашият град, защото оскърбените богове са го лишили от своята милост и са престанали да се грижат за неговото благосъстояние. Остави християнството, покай се и се подчини на нашия закон. Ако не сториш това и продължаваш да презираш нашите богове, ние ще те подложим на наказание съгласно римския закон.    - Аз съм християнин – отговорил Антипа – безразсъдната царска заповед не мога да изпълня и на лъжливите богове няма да се поклоня. За да ти дам точен и ясен отговор ще ти кажа още, че вашите богове са безсилни и не могат да защитят града. Оставете вашите заблуждения, покайте се и повярвайте в Христос, който е слязъл от небето да спаси всички човеци. Той е истинският Бог и ще дойде в края на вековете да съди всички и да въздаде всекиму според делата му – или награда, или наказание.\r\n- Какво е това ново учение? – извикал градоначалникът. Вие се подчинявате на някакъв нов, измислен от самите вас закон и отхвърляте древното богопочитание, предадено от бащите ни. Остави новата вяра и престани да почиташ за Бог един човек, когото Пилат Понтийски разпна като злодеец. Покори се на царската повеля и си живей спокойно. Ние ще ти помагаме във всичко и ще те обичаме като свои синове, защото твоята възраст изисква това – всички да те обичаме и да те почитаме като баща.\r\n- Каквото и да ми говориш – казал Антипа – аз не съм толкова безразсъден, че след като съм доживял до старост и съм стигнал до края на земните си дни, сега да изоставя истинската вяра и да отстъпя от спасителната истина. Няма да измамиш моя ум, защото той е просветен от мъдростта на Божествените книги. Ако ние се не покаете и не престанете да почитате за богове вашите идоли и ако не повярвате в истинския Бог, ще загинете.   Обезумялата от ярост езическа тълпа не искала повече да слуша думите на благочестивия старец – епископ. Хванали го и го завлекли в езическото капище. Там имало идол: голям бик, изкован от мед. Нагорещили го до начервяване и хвърлили в него Антипа. Той се прекръстил благоговейно и извикал:\r\n- Боже, Който си ни открил скритата от векове тайна на нашия Господ Иисус Христос, благодаря Ти за всички Твои благодеяния. Благодаря Ти, че ме удостои с този час и ме сподоби да бъда записан в списъка на мъчениците за Твоето учение. Приеми заминаващата от временния живот моя душа и я надари с Твоята благодат.\r\nКато понасял спокойно и с твърдост страшните мъчения, св. Антипа се молел за враговете си и за целия свят. Постепенно телесните сили отслабвали и тихо издъхнал. Християните благоговейно погребали тялото на светия мъченик. Мощите му били запазени. Бог ги надарил с лечебна сила.   ", "date": "2018.04.11", "title": "Св. свещеномъченик Антипа"}
{"url": "https://www.actualno.com/society/horata-s-uvrejdanija-izlizat-na-nacionalen-protest-news_668937.html", "text": "  Организациите на хора с увреждания  излизат на национален протест заради нова наредба, която включва промени  в правилата на трудово-експертните лекарски комисии (ТЕЛК). Въпреки че във вторник  министър Кирил Ананиев обяви, че по нареждане на премиера Борисов  предложените за обществено обсъждане промени се изтеглят, национален  протест ще има. Акцията е насрочена за 11 часа в сряда, 11 април, пред  Министерския съвет, докато кабинетът провежда редовното си заседание. Повод за недоволството е  \"засилващото се ограничаване на възможностите за интеграция и нормален  живот\", припомня БГНЕС.  В Протестна нота до президента, председателя на Народното  събрание, премиера и националния омбудсман хората с увреждания настояват  да отпадне формулировката \"определяне на работоспособност\" и  планираното разделяне на медицинската експертиза и оценката на  трудоспособността.   Да се лишат от социални придобивки тези, които ги ползват неправомерно - това предложих като служебен здравен министър, но това не беше прието, коментира пред Нова телевизия сегашният зам.-здравен министър д-р Мирослав Ненков. Той изрично каза, че на днешния протест \"няма да са хората, които са с ТЕЛК на неуволняеми позиции в общината\".   ", "date": "2018.04.11", "title": "Хората с увреждания излизат на национален протест "}
{"url": "https://www.actualno.com/actualno/pyrvenci-po-samoubijstvena-glupost-news_668997.html", "text": "   България и Румъния са единствените европейски държави, отчели над 80 смъртни случая на милион жители.  Най-малко загинали има в Швеция - 25 на милион жители, докато в България цифрата е почти 4 пъти по-голяма - 96 жертви на 1 млн. души.   Най-безумното е, че . От години знайните и незнайни промени в закона са преливане от пусто в празно. Те, както става ясно, не носят резултати, а само хвърлят прах в очите ни, че институциите, на които плащаме да се грижат за безопасността, уж вършат нещо. А на практика са безполезни.   Отново според същата статистика за цели 7 години с всички мерки, които предприе, с всички законови промени, с всички идеи и наляти пари, България е успяла да спаси внушителната бройка от цели 9 души разлика на милион население. След последните широко пропагандирани реформи в законодателството, приети минала година, резултатът на годишна база е подобен - 3 души.\r\nИ на никой не му светва червената лампа. Постоянно се измислят - вдигане на глоби, нови забрани, слагане или премахване на знаци, а истинските проблеми по въпроса с пътната безопасност остават нерешени. Шофьор може да получи фиш с над година закъснение, може да откаже да го плати, може да кара пиян, без книжка, с автомобил, който не отговаря на изискванията, и нарушенията просто се трупат в досието му. До следващия път.         Също така когато една система е ориентирана към дебненето и ловенето на нарушители от позиция \"скрит в храстите\", вместо към превенцията, както е в страните с малко пътни произшествия, тя отново е обречена на същото.  Те спазват всяка буква на закона и всяко ограничение, когато отидат в чужбина, но в момента, в който стъпят на родна земя, знаят, че са влезли в разграден двор и могат да правят каквото поискат, защото        И когато явно наложителни реформи като ограниченията на скоростта или принципа на събиране на глоби срещат очакван шофьорски отпор, ролята на държавата е да не се съобрази с подкрепящите статукво, чието единствено достойнство е, че ни прави първи в Европа - по брой жертви на пътя.\r\nОтдавна е време да се сложи край на безсмислените и неефективни ежегодни упражнения със Закона за движение по пътищата, . Докато някой си мисли, че ред може да се налага \"по желание\", нечии деца и родители ще умират в катастрофи всеки ден. Докато някой си мисли, че откриваме топлата вода - също. Има ясни правила, които работят и дават резултати, защото на други места са били по-мъдри, по-отговорни и по-решителни.  ", "date": "2018.04.11", "title": "Първенци по самоубийствена глупост"}
{"url": "https://www.actualno.com/sofia/noshtnijat-transport-v-sofija-ne-mina-bez-gaf-snimka-news_669000.html", "text": "  Пропуск при изписването на началната и крайната спирка на линия №3 от нощния транспорт забелязаха жители на столицата.  На табелата при спирката на метростанция \"Сердика\" вместо уточнението, че линията се движи в участъка между ж.к. „Овча Купел 2“ – ж.к. „Левски“ (Автостанция Изток) пише Lorem ipsum.   Lorem ipsum е един от най-често използваните в печатарството и графичния дизайн заготовъчни текстове, служещи да запълват със съдържание онези графични елементи на документ или графична презентация, които трябва да бъдат представени със собствен шрифт, типография, запълвайки ги със стандартен, неотвличащ вниманието (незначещ) текст.   Текстът Lorem ipsum е безсмислен, защото е (непълно) извлечен от пасаж на Цицерон, и затова визуално много прилича на истински – заради разпределението и честотата на срещане на по-къси, средни и дълги думи, разпределението на интервалите и препинателните знаци, както и дължината на изреченията. Разнообразието му осигурява, че ако се случи да бъде размножен, за да изпълни предвиденото пространство, да не се получат шарки от сорта на моарето вследствие еднотипно редуване на думи и интервали. „Налят“ по този начин в графичните блокове, Lorem ipsum позволява на окото да се абстрахира от конкретиката на смисления текст, и да се съсредоточи само върху особеностите на използвания шрифт и неговото визуално въздействие върху читателя, показва още справка в Wikipedia.       ", "date": "2018.04.11", "title": "Нощният транспорт в София не мина без гаф (СНИМКА)"}
{"url": "https://www.actualno.com/sciencelogy/zukyrbyrg-ne-moja-da-ubedi-za-mnogo-neshta-i-za-izborite-v-sasht-i-za-lichnata-informacija-news_668966.html", "text": "  Facebook сътрудничи на специалния прокурор Робърт Мълър в разследването му за евентуална руска намеса в американските президентски избори. Това потвърди основателят на социалната мрежа Марк Зукърбърг по време на изслушването си пред Комисиите по търговия и правни въпроси на Сената. Припомняме, че днес, 11 април, Зукърбърг ще се яви и пред Комисиите по търговия и енергетика на Камарата на представителите на Конгреса, като за 10:00 часа сутринта т.е. около 17:00 часа българско време.  Зукърбърг обаче доста бързо осъзна какво отговори на въпрос на сенатор Патрик Лийхи, който попита , отвърна създателят на социалната мрежа, но след това влезе в уточнения: \"Ще бъда внимателен, защото работата ни със специалния прокурор е конфиденциална и искам да съм сигурен, че в открито изслушване няма да разкрия нещо, което не трябва”. След това Зукърбърг продължи: \" \".       Създателят на Facebook призна и, че екипът му е прихванал \"десетки хиляди\" профили, които изглеждат свързани с Агенцията за интернет проучвания ( ), но тези профили не са пряко свързани с Фабриката за тролове. Затова и Зукърбърг добави, че е нереалистично да се очаква, че ще има 100% защита от тролски атаки, само защото има хора с профили, работещи в Русия.\r\nСъщевременно , че има хакерски атаки от Русия през социалната мрежа. Директорът по сигурността на Facebook Алекс Стамос потвърди, като обясни, че работили да бъдат защитени профилите на ключови служители на щабовете. Стамос  дори обяви, че социалната мрежа си сътрудничела с ФБР. Роби Мук, представител на предизборния щаб на Хилари Клинтън, моментално писа в Twitter, че .         Зукърбърг прекара над 5 часа с членовете на сенатските комисии по търговия и правни въпроси, като неколкократно се извини за скандала с Cambridge Analytica, но . Припомняме, че съгласно това споразумение Facebook трябва изрично да създава специални инструменти за приложения като това на Cambridge Analytica (This Is Your Digitial Life), които изискват лични данни на потребяващите го. Инструментът трябва да гарантира, че потребителят е наясно какво ще предостави като лична информация т.е. той да влезе в приложението само след изричен въпрос дали иска, след като знае какви са последствията. Всяко индивидуално нарушение т.е. за всеки потребител, който е влязал в приложение без да е предвиден такъв предпазен механизъм, се наказва с глоба от до 40 000 долара. Припомняме, че в скандала с Cambridge Analytica 270 000 души използваха приложението \"This Is Your Digital Life\", а заради това лична информация за още 87 млн. потребители на Facebook е била използвана от Cambridge Analytica за разработване на алгоритъм, с който се влияе на политически възгледи и предпочитания. .       На Зукърбърг беше показан текст от правата за ползване на \"This Is Your Digital Life\", според който . Не знаех за това, категоричен беше създателят на Facebook, информира The Daily Beast. Сенатор Ричард Блументал заяви, че текстът е подаден от проф. Александър Коган, който стои зад разработката на инструмента, до екипа за одобрение на външни приложения на Facebook. \" \", обясни Зукърбърг. Той призна и, че , не само на Cambridge Analytica. Затова и Блументал коментира, че ако държавата не промени правилата, Facebook няма да ги промени сам.\r\nВ свой коментар The Guardian пък обърна внимание, че някои от сенаторите буквално не са позволили на Зукърбърг \"да гъкне\" що се отнася до това . Сенатор Камала Харис изрично наблегна на темата дали социалната мрежа следи движението на своите потребители в Интернет, както и физическото им местоположение, дори когато те не са логнати във Facebook и изрично попита . \"Ще ви бъде ли удобно да ни кажете в кой хотел бяхте отседнали снощи\", илюстрира ситуацията сенатор Дик Дърбън, а отговорът на Зукърбърг след известна пауза беше: \"Не\".\r\n\"Нека го кажа ясно. Ако вие или другите социални медии не си подредите правилата, никой от нас няма да разполага повече с лично пространство. Ако вие или другите социални медии не можете да поправите това, ще се наложи ние да го направим – ние, Конгреса\", каза сенатор Бил Нелсън. А председателят на сенатската комисия по търговията – републиканецът Джон Тюн, беше категоричен – .", "date": "2018.04.11", "title": "Зукърбърг не можа да убеди за много неща - и за изборите в САЩ, и за личната информация"}
{"url": "https://www.actualno.com/society/hiljadi-hora-s-uvrejdanija-izljazoha-na-protest-sreshtu-reformata-v-telk-video-news_669001.html", "text": "     Хората с увреждания искат прецизно разписване на бъдещата нормативна уредба за медицинската експертиза. Има и опасения, че въвеждането на т.нар. \"оценка на работоспособността\" ще доведе до загуба на правото на инвалидна пенсия.\r\n\"Днес сме тук, за да изразим волята на хората с увреждания, че над половин милион българи не са забравени\", заявиха организаторите. Те припомниха, за изтеглените вчера промени, но добавиха:   \"Това не е повод за радост, искаме подкрепа и гаранция за всички политики, които са за хората с увреждания. Искаме това, което се прави за нас - да се прави с наше участие. Всички да се обединим около зачитане на европейските практики в тази област\".\r\nПред репортер на протестиращите заявиха,  че оценката на работоспособността трябва да бъде разглеждана с нов подход. Те са доволни от оттеглените промени в Наредбата за медицинската експертиза, но  по думите им предстоят тежки и сложни преговори. От представителните организации на и за хората с увреждания заявиха и че, .     Сред исканията на протестиращите са и достъпно здравеопазване, рехабилитация и реформи, които ще ограничат корупционните практики и ще гарантират ефективното харчене на пари.\r\n\" Днес ние казваме \"не\" на реформите, отнемащи права\", заявиха недоволните граждани.     \"Искаме да се чуе нашата дума, да се чуе това, от което имат нужда нашите деца, нашите семейства, нашите близки\", заяви заместник-председателят на Националния съвет за интеграция на хората с увреждания пред събралите се хора.   По думите ѝ всяка една реформа, която се започва, трябва да бъде правена с участието на гражданите. \"Трябва да бъдем чувани\", категорична беше Стоименова.\r\nТя припомни, че въпреки обещанието за оттегляне на промените за медицинската експертиза, не са изтеглени промените за концепцията за оценка на работоспособността.\r\nПри разговор с председателя на Съюза на инвалидите в България, Красимир Коцев, той заяви, че в оттеглените промени ги притеснява това, че по думите му хората с увреждания ще ходят по много комисии. \"Истината е, че има много хора, които са в групата с трайни увреждания, но на практика те не са такива\", коментира Коцев. Той каза, че ако не се признава нито едно от съпътстващите заболявания, . \"Те изпадат изобщо от системата, което означава, че той губи не само пенсията си, той губи различните видове услуги, които получава от Агенция \"Социално подпомагане\". Той губи добавка за социална интеграция, той губи много други права, които има, по отделните закони\", поясни още Красимир Коцев.      Според него министър-председателят Бойко Борисов \"правилно е усетил, че има нещо\" и затова е събрал министрите на здравеопазването, финансите, на труда и социалната политика и вицепремиера Томислав Дончев. Коцев посочи, че протестът е комплексен и настоява за цялостни права за хората с увреждания. Исканията на недоволните граждани са подкрепени от КТ  \"Подкрепа\". ", "date": "2018.04.11", "title": "Хиляди хора с увреждания излязоха на протест срещу реформата в ТЕЛК (ВИДЕО)"}
{"url": "https://www.actualno.com/pazardjik/sydyt-v-pazardjik-shte-zasedava-po-deloto-za-radikalen-isljam-news_668985.html", "text": "     Обвинението се представлява от трима прокурори. Към момента не е ясно дали на заседанието ще присъства прокурор Недялка Попова, която бе обвинена в дискриминация след изказване, че когато мюсюлманите станат 30% от населението у нас, държавата ни е застрашена. По този повод КЗД образува производство срещу главния обвинител по двете ислямски дела в Пазарджик, а главният прокурор Сотир Цацаров определи изказването като недопустимо.   Пред БНР прокурор Попова уточни, че е коментирала единствено обвиняемите мюсюлмани и техните последователи. Атаките срещу нея са обясними, още повече, че във Висшия мюсюлмански съвет има и обвиняем по т.нар. \"мюсюлманско дело\".   Днешното заседание за разпространяване идеите на „Ислямска държава“ започва в 9.30 часа.", "date": "2018.04.11", "title": "Съдът в Пазарджик ще заседава по делото за радикален ислям"}
{"url": "https://www.actualno.com/europe/miliarder-izchezna-v-alpite-news_668958.html", "text": "  Милиардерът Карл-Ериван Хауб, оглавяващ германския холдинг \"Тенгелман груп\" (Tengelmann Group), в който влиза веригата строителни магазини \"Оби\" (OBI), е изчезнал по време на туризъм в Алпите между Швейцария и Италия, предаде БГНЕС.  Според швейцарския вестник \"Блик\" местоположението на милиардера е неизвестно от миналия уикенд. В събота 58-годишният Хауб пренощувал в хотел в планинския курорт в швейцарския Цермат и се отправил към връх Клайн Матерхорн (или Малкият Матерхорн).   Семейството на милиардера вдигнало тревога, когато той не се появил на среща, в която трябвало да участва.   Според \"Шпигел\" представителка на компанията е потвърдила, че в момента издирват усилено Хауб.\r\nTengelmann Group е основана през 1867 година. Карл-Ериван Хауб е начело на холдинга от 2000 година. Като президент на Световната организация за фамилен бизнес Хауб беше в България през 2017 година.       ", "date": "2018.04.11", "title": "Милиардер изчезна в Алпите"}
{"url": "https://www.actualno.com/books/gotovi-li-ste-za-sreshta-s-drevnija-bog-pan-news_668944.html", "text": "  Стивън Кинг, Кларк Аштън Смит, Оскар Уайлд, Х. Ф. Лъвкрафт, Питър Строб, Хорхе Луис Борхес и Рейчъл Клайн са само част от авторите, чието творчество е пропито от влиянието, преклонението и атмосферата на легендарната новела „Великият бог Пан“, която уелският писател Артър Макън създава през 90-те години на XIX век.  Човекът винаги е изпитвал нужда да даде име на върховното зло, прокрадващо се в душата му, да му даде лик и същност, разбираеми за самия него. Готов да коленичи пред порока, той си го представя като козите крака на Луцифер; готов да го призове с магия, той чертае с кръв кръгове за Бафомет; готов да пожертва дори ближния заради своите собствени бъднини, той реже туптящи сърца пред олтара на Апух; готов сам да го обладае и да се почувства обладан, той завира лице между гърдите на сукубус; готов да носи крушение на своите врагове, той дава дъщерите си за невести на Ноденс... Човекът винаги иска да види върховното зло с очите си. Готови ли сте да видите бог Пан?   Съставител и преводач на сензационното издание „Великият бог Пан“ е Слави Ганев, който в увода към книгата разкрива част от мистериите и обстоятелствата, които довеждат до появата на едно от най-важните произведения в историята на жанровите изкуства: „Ако има нещо, което променило битието на Артър Макън и го откъснало от самотния му живот, изпълнен с проучвания, хартия, мастило и думи, то се случило по съвсем тривиален начин – при нанасянето в новата му квартира. Така през 1887 г. се запознал с Ейми Хог, с която сключили брак още същата година. Ейми била учителка по музика, обожавала литературата и театъра и се оказала основна причина Макън да разбере нещо твърде ценно в живота: как се живее. Съвпадение или не, освен всички социални контакти, в които бил въвлечен от съпругата си, писателят претърпял и още една рязка промяна – стилът му станал осезаемо различен. Той захвърлил архаичните си разбирания за литературата, почерпени от старите книги, които по-рано предпочитал, и заложил на новото, на бързото действие, на резките обрати, на абстракцията, позволяваща му да не смила всеки детайл, преди да го достави на читателя. Увлечен от творенията на Р. Л. Стивънсън и А. К. Дойл, започнал да прибавя готика и ужас в сюжетите си, а вечерите, прекарани над прашни средновековни томове, окултна литература и алхимия, направили произведенията му уникални съчетания от литературната традиция на няколко епохи. Средновековната мистика срещнала мрака на готиката и любовта й към псевдонауката, към техническия напредък, а те заедно се влели в трактатите на уморени от живота розенкройцери и магьосници, търсили векове наред философския камък. Родил се космическият ужас, който по-късно бил възприет от десетки други подражатели...“   „Великият бог Пан“ излиза у нас с логото на издателство „Deja Book“, което вече натрупа готически актив с класики като „Кралят в жълто“ на Робърт У. Чеймбърс, „Дракула“ на Брам Стокър и „Монахът“ на Матю Грегъри Луис.       ", "date": "2018.04.11", "title": "Готови ли сте за среща с древния бог Пан?"}
{"url": "https://www.actualno.com/africa/samolet-se-razbi-v-aljir-zaginalite-verojatno-sa-stotici-video-news_669005.html", "text": "  Военен самолет се е разбил в Алжир. Различни са данните за това колко пътници е имало на борда - според някои източници са били 105, според други -180, първоначално имаше информация и за 200 души. Загиналите обаче със сигурност са над 100. Пътниците са били военнослужещи.    По информация на Ал Арабия никой от пътниците не е оцелял.   Според Liberté Algérie загиналите са над 100, а ранените са десетки. Малко по-късно AFP съобщи    Самолетът е пътувал за северната част на странато от провинция Блида и е паднал в района на летището няколко минути след излитането. Вероятната причина за катастрофата е техническа неизправност, предаде алжирската информационна агенция.\r\n*Информацията е обновена.                 ", "date": "2018.04.11", "title": "Самолет се разби в Алжир, загиналите вероятно са стотици* (ВИДЕО)"}
{"url": "https://www.actualno.com/music/legendarnijat-hernan-cattaneo-sys-sybotno-parti-v-yalta-club-news_669031.html", "text": "  Този уикенд в YALTA CLUB предстои поредния парти уикенд с две запомнящи се събития. На 13 април (петък) празнуваме рожденния ден на Elegant Touch, заедно с RUNO и  Impérieux в Room 1 . Съботната вечер (14 април) ще бъде в ръцете на легендарния Hernan Cattaneo, който се завръща в Room 1 на клуба за удължен сет без прекъсване от 23:30 до 07:00.  Петък 13-и е денят в който концепцията Elegant Touch отбелязва 4 години от създаването си в YALTA CLUB. По случая, резидента на клуба RUNO кани Impérieux от Atlant Recordings. Той е млад талант, чийто стил може да бъде определен като умела смесица от Dance/Melancholic/Techno. Сред имената, които имат влияние върху музикалните му предпочитания, спадат Dixon, Mano Le Tough, &ME и други. Продуцентската му кариера води началото си от берлинския лейбъл Keller, а вторият му релийз за Atlant Recordings - 'Consciously Isolated EP', успява да привлече вниманието и да попадне в плейлиста на имена като Âme, Dixon, Trikk и много други.  В Room 1 ще станам свидетели на back 2 back сет от RUNO и Impérieux, който ще ни отведе на едно дълбоко и мелодично пътуване, комбинирано с афро ритми.\r\nНа 14 април посрещаме любимеца на българската публика, аржентинеца Hernan Cattaneo за удължен сет в Room 1 на YALTA CUB. Диджеят, който е дълбоко запознат с хаус музиката и нейните корени, започва музикалното си пътуване в средата на 80-те в Буенос Айрес. В момента, той е един от безспорните легенди на световната сцена като DJ, продуцент и представител на широко признати лейбъли. Лейбълът на John Digweed - Bedrock, Hacienda Records в Манчестър или Ministry of Sound – всички те са имали нужда от студийните умения на Cattaneo в даден момент през годините. Той е и един от избраните артисти, които намират място в топ 100 класацията на DJ Mag вече повече от десетилетие. Аржентинецът, който продължава да вдъхновява хиляди любители на електронната музика ще се завърне още веднъж в България за удължен сет без прекъсване в YALTA CLUB.   ", "date": "2018.04.11", "title": "Легендарният Hernan Cattaneo със съботно парти в YALTA CLUB "}
{"url": "https://www.actualno.com/society/otkriti-sa-proceduri-za-predostavjane-na-koncesii-na-4-morski-plaja-news_669039.html", "text": "   Предлага се срокът на първите две концесии да е 15 години, а на вторите две – десет.  С процедурите се цели обезопасяване на морските плажове и предоставяне на услуги от обществен интерес за срока на концесията. Процедурата се провежда по реда на Закона устройството на Черноморското крайбрежие, като концесионерите ще бъдат определени чрез конкурс, организиран от министъра на туризма и проведен от комисия, назначена от министър-председателя.   Размерът на минималното годишно концесионно заплащане на плаж Св. Св. Константин и Елена – юг“ е 78 662 лева без ДДС, на плаж „Ахтопол север – източна зона“ – 30 775 лева без ДДС, на плаж „Ривиера“ – 257 959 лева без ДДС, и на плаж „Китен-юг“ - 119 499 лева без ДДС. Размерите са определени съгласно приетата от Министерския съвет Методика за определяне минималния размер на концесионното плащане за морски плажове. Критериите за формиране на комплексната оценка са съобразни с РМС 604/2016.   ", "date": "2018.04.11", "title": "Открити са процедури за предоставяне на концесии на 4 морски плажа"}
{"url": "https://www.actualno.com/politics/actualnocom-pita-proveri-li-nso-kebapcheto-koeto-prezidentyt-jade-v-trjavna-video-news_669042.html", "text": "  Посещението на президента Румен Радев в Трявна за Великден се превърна в повод за множество медийни материали. Причината – Радев беше почерпен с кебапче от местен майстор.  Заглавията в различните сайтове минават през куп нюанси – от \" \" през \" \" до \" \".\r\nВ цялата ситуация обаче има много интересен нюанс – провериха ли служителите на НСО дали в кебапчетата няма нещо, което да принуди България да организира предсрочни президентски избори? И каква е процедурата, която НСО прилага в такива случаи? Предвид случая със Сергей Скрипал и дъщеря му, отговорите на тези въпроси със сигурност са от голямо значение за обществото. Затова и изпрати горните въпроси до администрацията на президента.    ", "date": "2018.04.11", "title": "Actualno.com пита: Провери ли НСО кебапчето, което президентът яде в Трявна? (ВИДЕО)"}
{"url": "https://www.actualno.com/lovech/kmetyt-na-teteven-nagradi-daroviti-sportisti-za-postignati-visoki-rezultati-news_669002.html", "text": "  На 10 април в сградата на Общинска администрация – Тетевен бяха наградени даровити спортисти, постигнали високи резултати, съгласно Наредбата за условията и реда за осъществяване на закрила на деца с изявени дарби. Отличията, еднократнo финансова подпомагане и грамоти, бяха връчени от кмета д-р Мадлена Бояджиева и зам.-кмета Свилен Русинов.  „Винаги ми е било изключително приятно да награждавам нашите даровити деца, независимо в каква област се развиват. Днес отличия за своя труд ще получат петима представители на тетевенския спорт, които са доказали своите качества и умения многократно“, каза д-р Бояджиева. Тя допълни, че ангажирането на подрастващите с образованието, спортуването и здравословния начин на живот е сред основните приоритети на местната власт.   „С тези награди целим да покажем, че положените усилия винаги получават своята отплата, а по този начин да стимулираме младите активно да участват, да се развиват и показват своя потенциал, в областта, в която са най-добри“, завърши кметът.   Зам.-кметът Свилен Русинов също поздрави момчетата и им каза, че очаква още успехи и медали от тях.\r\nНагради получиха: Валери Алексиев, Камен Петров, Генади Севдалинов, Орхан Юсеин и Асен Асенов, за престижните им класирания от спортни състезания в разделите: борба и бокс.       ", "date": "2018.04.11", "title": "Кметът на Тетевен награди даровити спортисти за постигнати високи резултати"}
{"url": "https://www.actualno.com/books/maraton-na-cheteneto-zapochva-ot-13-april-v-karlovo-news_668945.html", "text": "  Маратон на четенето започва от 13 април в Карлово. Това каза за Радио „Фокус“ – Пловдив Мирослав Колев, директор на Общинска библиотека „Д-р Иван Богоров“. „Тази инициатива е традиционна за библиотеката и е съвместна с Народно читалище „Васил Левски-1861г.”, обясни Мирослав Колев. По думите му събитията ще започнат на 13 април със среща-разговор с писателя Тихомир Иванов, който ще представи книгата \"Камино: Пътят на завръщането\". На 17 април ще гостува журналистът Георги Тошев.  \"Той ще представи книгата „Романът на моя живот“ с документалния филм „Монолог“, посветени на 75-тата годишнина на големия актьор Стефан Данаилов\", посочи Мирослав Колев. Той коментира, че „Маратон на четенето“ ще продължи на 18 април със среща-разговор с писателя Михаил Гунчев, който ще представи книгата \"Опитомяване на свободата\".   \"За Михаил Гунчев мога да кажа, че е местен автор, който живее в Карлово и, Сопот. Той е един много добър приятел на библиотеката и ще представи своята нова книга\", разказа Мирослав Колев. На 23 април ще се проведе срещата-разговор с доцент д-р Пламен Славов, който е преподавател в Пловдивския университет. Той ще представи книгата „Историческа традиция и съвременни реалии на православното подвижничество и поклонничество от Русия в Света Гора“.   \"Вече има доста читатели, които успяха да се запознаят с книгата и ще изкажат своето мнение за нея“, каза Мирослав Колев. Краят на „Маратон на четенето“ ще се постави на 24 април, когато ще се проведе среща-разговор с музикологът д-р Магдалена Манолова. Тогава ще бъде представен документалния филм „Молитвата на Борис Христов“. Събитията ще се провеждат в Камерната зала на читалището в Карлово с начален час 18.00 часа.", "date": "2018.04.11", "title": "Маратон на четенето започва от 13 април в Карлово"}
{"url": "https://www.actualno.com/crime/maskirani-obraha-benzinostanicija-kraj-shumen-news_668996.html", "text": "   , съобщиха от ОДМВР-Шумен. В 01:39 часа в дежурната оперативна част чрез телефон 112 е приет сигнал за извършен грабеж от бензиностанция на 5 километър край Шумен.  На място веднага са пратени екипи на полицията. Двама маскирани и въоръжени нападнали служителката в търговския обект. Грабителите нанесли удари в областта на главата и тялото на 50-годишната жена. Друг маскиран мъж нападнал и нанесъл удар с пистолет в областта на лицето на 55-годишен, който влязъл в бензиностанцията да си купи цигари. В това време в бензиностанцията влязъл друг маскиран мъж, който взел касата с оборота от около 240 лева.   Четиримата се оттеглили пеш зад бензиностанцията. Жената успяла да подаде сигнал с паник бутон в охранителната фирма, която охранява обекта. Оттам информирали полицията за случилото се. На място бил пратен и екип на ЦСМП. След преглед в МБАЛ- Шумен са било изяснено, че 50-годишната жена е с фрактура на пръсти на лявата ръка, а 55-годишният мъж с фрактура на носни кости. Работата по документиране на престъплението продължава под надзор на прокурор от РП- Шумен. Образувано е досъдебно производство.   ", "date": "2018.04.11", "title": "Маскирани обраха бензиностаниция край Шумен"}
{"url": "https://www.actualno.com/society/bojko-borisov-obeshta-da-spre-korupcijata-v-telk-news_669045.html", "text": "      Той направи изявлението си след заседанието на Министерския съвет, докато пред сградата на организации на хора с увреждания.   Според премиера проблемът с пенсиите за инвалидност започва именно в комисиите, определящи процента на инвалидност, от който зависи и размерът на пенсията. Ден преди планирания национален протест на хората с увреждания здравното министерство , свързани с медицинската експертиза и новата методика за определяне на трудоспособността.    Борисов каза още, че тези 1.7 млрд. лв., който сега отиват за инвалидни пенсии, . По настояване на коалиционните партньори от \"Обединени патриоти\" в управленската програма на кабинета е записано, че всички пенсии ще бъдат увеличени, след като се \"преизчислят всички пенсии, отпуснати преди 2010 г. със средния осигурителен доход за 2009 г. със средствата, спестени от неправомерно отпуснати инвалидни пенсии\".       Борисов увери, че утре и в следващия ден протестиращите ще могат да се срещнат със социалния министър , както и с вицепремиерите и . Заедно с тях ще могат \"точка по точка, детайл по детайл да обсъдят всяко едно нещо, което ги тревожи\".", "date": "2018.04.11", "title": "Бойко Борисов обеща да спре корупцията в ТЕЛК"}
{"url": "https://www.actualno.com/society/edin-den-na-vitosha-v-podkrepa-na-horata-s-fizicheski-uvrejdanija-news_669006.html", "text": "  Щафетният супермаратон \"Един ден на Витоша\" ще започне в полунощ на 14 април със скоростно изкачване от Княжево до Копитото. Уникалното спортно събитие се реализира в подкрепа на хората с физически увреждания. Идеята е на Дойчин Боянов, алпинист и преподавател в Национална спортна академия, която е партньор на инициативата.  В рамките на един-единствен ден планината Витоша ще бъде обиколена чрез повече от 15 вида спортно-туристически дейности с участието на известни спортисти, споделено с хора с увреждания.   Целта е да се съберат средства в помощ на кампанията \"Избери, за да помогнеш\" на Природен парк \"Витоша\" за изграждане на алея за спорт за хора с увреждания в местността \"Игликина поляна\". Всеки желаещ може да се включи в благотворителната инициатива чрез дарение с SMS или по банкова сметка.   Сред спортовете, които ще бъдат представени са колоездене, гребане с каяк, проникване в пещера, ски-алпинизъм, хендбайк, конна езда, парапланеризъм, скално катерене, издигане с балон, скок с бънджи и др. Участници са емблематични спортисти като Станилия Стаменова, Кирил Николов-Дизела, Антония Григорова, Веселин Овчаров, Евгени Балев и др.\r\nВ някои от дисциплините ще се включат и хора с увреждания, които активно спортуват, като Владимир Гюров и Иван Кожухаров. А шосейното колоездене, ски спускането от Черни връх и пешеходният преход са отворени за всички желаещи да станат част от това уникално спортно събитие с благотворителна цел.       Супермаратонът ще бъде заснет с няколко камери и ще послужи като основа за създаване на документален филм за Витоша и възможностите, които планината предоставя за спорт и туризъм. Отделно ще бъдат заснети интервюта с участващите спортисти и повече информация за парка, конкретните видове спорт, достъпа до планината и т.н. Филмът ще бъде готов в началото на юни 2018 г. и показан на различни фестивали, специални събития, в киносалони и по националните телевизии. Документалният филм ще продължи да работи за каузата \"Избери, за да помогнеш\" и да набира средства за изграждане на алея за спорт за хора в неравностойно положение в местността \"Игликина поляна\".", "date": "2018.04.11", "title": "\"Един ден на Витоша\" в подкрепа на хората с физически увреждания"}
{"url": "https://www.actualno.com/society/novata-jp-linija-mejdu-sofija-i-elin-pelin-shte-e-gotova-do-kraja-na-2020-g-news_668994.html", "text": "     Той допълни, че се инвестират над 130 млн. лева, от които приблизително 115 млн. лева са осигурени от Механизма за свързана Европа.   Очаква се след това влаковете по този маршрут да се движат с до 160 км/ч.   ", "date": "2018.04.11", "title": "Новата жп линия между София и Елин Пелин ще е готова до края на 2020 г."}
{"url": "https://www.actualno.com/society/oshte-pari-za-reklama-na-bylgarija-kato-celogodishna-turisticheska-destinacija-news_669037.html", "text": "     Програмата предвижда устойчиво развитие и . Това налага използване на актуални маркетингови инструменти и сътрудничество с водещи световни медии за достигане до целевите аудитории.   Предприетите множество маркетингови кампании, реализирани в сътрудничество с международни медии и туроператори, както и представянето на България на международните пазари са сред причините за изключително добрите резултати през 2017 година. Официалната статистика показа, че за периода спрямо същия период на 2016 г., която досега бе рекордна за туризма. Първоначалните резултати за 2018 г. също са оптимистични – за първите 2 месеца на годината чуждестранните туристи са с 10,6% повече спрямо същия период на 2017 г.   Увеличеният брой туристи повишава значително и - по данни на БНБ за периода януари-декември 2017 г. те възлизат на близо 6,9 млрд. лв. Ръстът спрямо същия период на 2016 г. е 9,3 на сто. По-високият ръст на приходите в сравнение с ръста на броя чуждестранни туристи показва устойчива тенденция за нарастване на интереса към висококатегорийните хотели, което пък е свидетелство, че страната привлича по-висок клас туристи.\r\nПрез последните години Министерството на туризма е реализирало изключително успешни кампании с политематичните канали Euronews и CNN, като са достигнати над 40 милиона зрители, основно в Европа. Чрез тези медийни конгломерати рекламата на България достига до аудитория с реален потенциал да позиционира страната ни в сегмента на водещите туристически дестинации, като увеличи средния разход за престой на турист.       Очаква се реализацията на тези и сходни кампании да доведе до положителни финансови резултати в национален мащаб и затвърждаване на положителния имидж на България като държава с разнообразни туристически продукти и сериозен потенциал за инвестиции.", "date": "2018.04.11", "title": "Още пари за реклама на България като целогодишна туристическа дестинация"}
{"url": "https://www.actualno.com/sofia/zapochva-poetapno-spirane-na-parnoto-v-stolicata-news_669046.html", "text": "  От днес започва поетапно общо спиране на отоплението в столицата. Съгласно изискванията в Общите условия за продажба на топлинна енергия, тази процедура може да стартира, ако са изпълнени двете задължителни условия - три последователни дни със средноденонощна температура над + 12 градуса и прогноза за трайно затопляне на времето, съобщиха от \"Топлофикация София\". Към днешна дата посочените условия са изпълнени и \"Топлофикация София\" ЕАД има основание да обяви край на отоплителен сезон 2017-2018 г.  При желание от страна на клиентите, отоплението в отделни сгради може да остане включено до 30 април 2018г. За тази цел е необходимо да има решение на общото събрание на етажната собственост. На основание на това решение упълномощено лице подава заявление в обслужващия топлорайон.   ", "date": "2018.04.11", "title": "Започва поетапно спиране на парното в столицата"}
{"url": "https://www.actualno.com/society/prigotvjane-na-obredni-hljabove-organizira-nim-na-14-april-news_669035.html", "text": "  Безплатно приготвяне и опичане на обредни хлябове организира Националният исторически музей (НИМ) на 14 април (събота), в своя Детски музейно-образователен център. Ателието е част от проекта „Представителна изложба: Сакралното пространство по българските земи XV–XIX в.”, реализиран с частичната финансова подкрепа на Министерство на културата.  Посетителите ще могат да приготвят обредни хлябове от квас - традиционни великденски хлебчета и специален хляб, използван в богослужебната литургия. Той се отличава с това, че върху него е бил слаган дървен просфорен печат. Участниците в ателието ще могат да изпекат на място своето изделие, благодарение на пекарни „Слънце Луна” и майстора-хлебар Свилен Класанов. Да го опитат и да го отнесат със себе си.   Занятието е второто от общо четирите ателиета, пряко свързани с темата и предметите от експозицията: „Сакралното пространство на религиозната култура и народното изкуство по българските земи ХV–ХІХ в.“ в зала 4 на НИМ. През май и юни предстоят нови занятия по калиграфия и изработване на глинени икони.   Материалите, инструментите и моделите ще бъдат осигурени от организаторите.\r\nЗанятията започват в 10:30 ч., на 14 април (събота) и ще продължат до 15:30 ч. Ателието се организира съвместно с пекарни „Слънце и луна”.        Телефон за връзка: 0883308748.", "date": "2018.04.11", "title": "Приготвяне на обредни хлябове организира НИМ на 14 април"}
