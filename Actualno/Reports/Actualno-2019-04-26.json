{"url": "https://www.actualno.com/politics/independent-rusija-li-e-tajnijat-kuklovod-na-bylgarija-news_743590.html", "text": "  През 2018 г. руският държавен глава Владимир Путин изглеждаше разгневен. Ситуацията се беше влошила, когато повече от дузина страни членки на Европейския съюз (ЕС) решиха да изгонят руските дипломати заради случая с отравянето на бившия агент от руското разузнаване Сергей Скрипал във Великобритания, .     Това решение беше обявено от председателя на Европейския съвет Доналд Туск във Варна – град, който според европейските анализатори се счита за част от сферата на икономическо и политически влияние на Кремъл.\r\nТова принуди вече установената руска мрежа на влияние в България да се активизира. В рамките само на няколко дни след изказването на Туск президентът насрочи пресконференция, на която обяви позицията на страната по отношение на случая \"Скрипал\".   Бившият руски шпионин Сергей Скрипал и 33-годишната му дъщеря Юлия бяха открити в безсъзнание на пейка в град Солсбъри на 4 март 2018 г. Официалното становище на разследващите беше за използване на  химическо оръжие.\r\nПо време на въпросната пресконференция президентът Радев заяви, че трябва да има \"ясни и неопровержими\" доказателства за руско участие в отравянето, преди София да се присъедини към своите съюзници от НАТО и ЕС в експулсирането на руските дипломати. Според представител на българските власти, който споделя пред Independent, \"никой не оказва натиск\" върху България заради Скрипал.\r\nНяколко седмици по-късно Радев и премиерът Бойко Борисов последователно посетиха Москва, търсейки одобрението на Владимир Путин за възобновяване на замразените енергийни проекти.    Руският президент, който според Independent е изглеждал отегчен от визитите, им напомня, че Русия контролира България. \"Компанията \"Лукойл\" е инвестирала 3 млрд. долара в България\", посочва Путин пред Борисов, твърдейки, че сумата, предоставена от въпросното руско дружество, отговаря на 9% от националния брутен вътрешен продукт на България и 1/4 от държавния ѝ бюджет.\r\nБългария влезе с гордо вдигната глава в НАТО през 2004 г. и се присъедини към ЕС през 2007 г., като привидно постави край на десетилетия на господство от страна на Русия и нейните представители от Българска комунистическа партия (БКП).\r\nНо през последните години страната все по-сериозно попада отново под руското влияние, смята британското издание.\r\nБългария представлява добър пример за това как Москва използва своята икономическа сила, за да затвърди влиянието си в Източна Европа. Свързаните с Кремъл олигарси са поели контрола върху ключови сфери като енергетиката, медиите, банковия и комуникационния сектор на страната.\r\nОкуражени от нисколихвени заеми от свързани с Москва местни банки, стотици хиляди руснаци успяха да купят недвижими имоти в България.   Руската верига хранителни магазини \"Берьозка\" отвори стотици обекти в страната. По данни на Центъра за изследване на демокрацията около 1/3 от БВП на България се контролира от руски компании или от техните олигархични български съюзници.\r\nКремъл разполага със съюзници както в правителството на Борисов, така и сред опозиционните партии, подчертава Independent.\r\nСпоред Татяна Дончева чрез един по-внимателен поглед върху икономическата обстановка в България може да се види, че всички пътища водят към Москва.\r\nПредставителят на българските власти признава, че страната е зависима, подобно на други страни в Европа, от руския газ, но се бори да разнообрази източниците и да ограничи руското влияние.\r\nТой настоява, че критиците преувеличават степента на руски контрол върху икономиката на България. Никой руснак, според него, не контролира българските банки или медии. Той подчертава, че британските граждани също притежават множество имоти в страната.\r\n\"Има американски компании с дялове в стратегически бизнеси, както и австрийски, френски и дори английски\", споделя представителят. Той добавя: \"Това са хора и докато спазват върховенството на закона и допринасят за нашата общност, са добре дошли\".    Историята на бившия министър на икономиката и енергетиката Трайчо Трайков илюстрира силата, която Кремъл държи зад кулисите. Той беше част от първото правителство на Борисов, за да помогне на грубата му дясноцентристка партия да се сдобие с технократски блясък.\r\nПочти веднага той беше подложен на натиск да подпише редица енергийни сделки с Русия, като в същото време се сблъска и с представителите на българския бизнес на \"Лукойл\".\r\n\"При всички енергийни сделки, свързани с Русия, не съществуват пазарни цени\", споделя Огнян Шентов, председател на Центъра за изследване на демокрацията. По неговите думи по този начин се \"изсмукват\" милиарди от българската икономика.\r\nПрез 2011 г. Трайков не подкрепя спорно енергийно споразумение, което облагодетелства Русия. Въпреки това то е подписано, а Трайков е махнат от правителството.\r\nСлед като напусна кабинета, Трайков отиде при опозицията. С листата на Реформаторския блок стана общински съветник в Столичния общински съвет. Той взе участие и в президентските избори през 2016 г., обръщайки внимание върху връзката между бизнеса и политиците, които са под влияние на Русия.   Трайков се превърна в мишена за редица български медии. Огромната империя на депутата от ДПС Делян Пеевски, който, според Independent, е свързан с Кремъл, започна медийна атака срещу него.\r\nПрокуратурата започна разследване срещу Трайков по обвинения в корупция. Въпросните обвинения бяха отхвърлени от три отделни съдилища, но в крайна сметка новосъздадената антикорупционна комисия замрази активите му. Трайков продължава да отрича обвиненията.\r\nПредставителят на българските власти е категоричен, че българската съдебна система е независима и всеки има правото да заведе дело срещу медия, която го е унизила или е представила невярна информация за него. Особено силно се усеща желанието на Русия да увеличи своето влияние в България, когато става въпрос за енергийния сектор.\r\nРуският държавен газов гигант \"Газпром\" е единственият доставчик на този ресурс в страната. Компанията за ядрени технологии и енергия . \"Лукойл\" контролира единствената петролна рафинерия в страната и половината от пазара на горива. В съдействие с Турция, Русия изгражда през България, който има за цел да засили енергийното влияние на Москва в Европа и да притисне американските доставки на втечнен природен газ, пише Independent.   След колапса на КТБ през 2014 г., Москва и руските компании стъпиха още по-здраво в България. През годините руският кредитор ВТБ не спира да засилва своя контрол върху телекомуникационната компания \"Виваком\".\r\nСпоред Центъра за изследване на демокрацията България, която е една от най-бедните страни в Европа, плаща на \"Газпром\" между 10% и 26% повече за доставки на газ, отколкото другите европейски държави. Това ще струва 1 млрд. евро на страната през следващите 5 години, което се равнява на целия годишен бюджет за образование.\r\nДо миналата година премиерът Борисов избягваше да посещава Москва. Бившият софийски пожарникар беше кмет на столицата преди да спечели парламентарните избори със своята партия ГЕРБ, припомня изданието.\r\nНай-близкият приятел на Москва сред местните партии е \"Атака\", крайнодясна, ултранационалистическа, ксенофобска организация, която работи с руското посолство в София, пише Independent, позовавайки се на изтекла информация от американските власти.\r\nРусия разполага и с други съюзници. Етническата турска партия в България - Движение за права и свободи (ДПС) се разглежда до голяма степен като канал за руско влияние. Нейният основател Ахмед Доган е колоритен някогашен актив на българските тайни служби от съветската епоха. Той изгради образ на носител на ценностите на турскоговорящото малцинство в България и основен негов политически посредник.\r\nДори префасонираната Българска социалистическа партия (БСП) и дясноцентриските партии изглежда съгласуват своите действия с Москва. ГЕРБ на Борисов действа предпазливо в това отношение.    Но въпреки своите канали на влияние, Русия не винаги получава своето в България. Последната голяма загуба, която Москва претърпя, беше свързана с военновъздушните сили на страната.\r\nМакар Студената война да е в миналото от вече 30 години, България така и не обнови своя военновъздушен парк, състоящ се предимно от изтребители Миг-29. Кремъл използва Радев, за да се противопостави на идеята за закупуване на американски самолети F-16. Президентът даде своята подкрепа за \"Грипен\", които са произведени в Швеция - държава, която не е членка на НАТО.\r\nТова даде началото на нова битка между Русия и Запада на местно ниво за осигуряване на влияние върху българската отбрана. В крайна сметка правителството одобри закупуването на 8 изтребителя F-16, с което Москва претърпя поражение.\r\nЧрез тази победа Западът разбра, че може да разшири своето влияние в България, ако концентрира достатъчно усилия в тази посока.\r\n\"Американците са наивни, защото вярват, че щом България е в ЕС и НАТО и разполагат с военна база тук, проблемите им са решени. Нищо не е решено\", казва лидерът на \"Движение 21\" Татяна Дончева.", "date": "2019.04.26", "title": "Independent: Русия ли е тайният кукловод на България?"}
{"url": "https://www.actualno.com/society/novinite-naj-vajnoto-za-denja-26-april-news_743793.html", "text": "  Редакционният екип на ви представя най-важните новини за изминалия ден, 26 април.      \"Няма да поема върху себе си чужд грях и вина. Единственото нещо, което искам, е честно и обективно разследване, което да установи истината за катастрофата и на тази основа да се определи отговорността\". Това каза Лютви Местан на пресконференция в Кърджали 13 дни след катастрофата с негово участие, при която загина 6-месечно бебе, предава БГНЕС. Лидерът на ДОСТ каза, че дълбоко страда за смъртта на малкото момиченце, но отказва да поеме вината върху себе си, защото не е извършил никакво нарушение при трагичния инцидент.   Рускинята Мария Бутина, която призна, че е руски таен агент, беше осъдена от американски съд на 18 месеца затвор, предадоха световните агенции. Бутина беше в ареста от юли 2018 г. Месеците прекарани зад решетките ще се приспаднат от присъдата ѝ. Съдийката Таня Чуткан постанови, че след като Бутина излежи наказанието си, ще бъде депортирана от САЩ. Чуткан допълни, че налага присъда, която да отразява сериозността на извършеното престъпление и да разубеди останалите да извършват подобно нещо. Проучване, проведено за вестник Figaro, установи, че 63% от хората смятат, че Макрон е бил неубедителен, а 80% смятат, че протестите на \"жълтите жилетки\" ще продължат, съобщава AFP. Финансовият министър на Франция обеща, че новият кръг данъчни облекчения, обявен от президента Еманюел Макрон, ще бъде от полза за хората с ниски доходи и няма да удари бюджета заради планираните съкращения на разходите.     Независимостта на съдебната система е под заплаха в страни като България, Унгария, Полша и Румъния. Това предупреди еврокомисарят по правосъдието Вера Йоурова, цитирана от Associated Press. Йоурова алармира, че насоката на развитие може да засегне доверието между страните членки на ЕС.\r\nТя отбеляза, че \"предизвикателствата пред върховенството на закона се увеличават в някои държави в момент, когато необходимите реформи в съдебната система са омърсени с изключително политизирани дебати\". През 2018 г. руският държавен глава Владимир Путин изглеждаше разгневен. Ситуацията се беше влошила, когато повече от дузина страни членки на Европейския съюз (ЕС) решиха да изгонят руските дипломати заради случая с отравянето на бившия агент от руското разузнаване Сергей Скрипал във Великобритания, пише британският Independent.   Това решение беше обявено от председателя на Европейския съвет Доналд Туск във Варна – град, който според европейските анализатори се счита за част от сферата на икономическо и политически влияние на Кремъл. Това принуди вече установената руска мрежа на влияние в България да се активизира. В рамките само на няколко дни след изказването на Туск президентът Румен Радев насрочи пресконференция, на която обяви позицията на страната по отношение на случая \"Скрипал\". Готвят революционни промени за периодичните технически прегледи на автомобилите. Всички данни от измерванията с газоанализатор, димомер, стенд за измерване на спирачните сили и други ще бъдат въвеждани в реално време автоматично в информационна система за електронно регистриране на извършените технически прегледи, предвижда проект за изменение на Наредбата за периодичните прегледи. Счита се, че по този начин ще бъдат пресечени фиктивните проверки за техническото състояние на автомобилите, съобщава Съюзът на българските автомобилисти (СБА). Движението по магистрала \"Тракия\" е изключително затруднено. Хиляди автомобили се движат към този час по аутобана, а произшествия и ремонти затрудняват трафика, предаде кореспондент на Actualno.com. Основно движението в блокирано по трасето между София и Пловдив, в посока града под тепетата. Приблизително 40 000 венецуелци са загинали преждевременно за по-малко от две години в резултат на въвеждането на санкции срещу Венецуела, насочени към промяна на политическия режим там. Това е изводът, направен от проучване на известния американски икономист Джефри Сакс. \"Американските санкции целят да унищожат венецуелската икономика и по този начин да доведат до промяна на политическия режим. Това е безполезна, безмилостна, незаконна и катастрофална политика, която причинява големи щети на венецуелския народ... Вече мина де факто една година от въвеждането на GDPR и в България. Какво стана и какво има да става предвид многото приказки за Апокалипсис по темата - разговаря с г-н Иван Савов, председател на Европейската федерация на сертифициращите организации и на Европейски институт за риск политика (ERPI) – партньор за Централна и Източна Европа на EU GDPR Institute. Започва предизборната кампания за европейските избори, които ще се проведат на 26 май (неделя). От днес започват и предизборните радио и телевизионни предавания, за които ЦИК и СЕМ подписаха споразумение с правила за прозрачно и обективно отразяване. В 751-местния Европейски парламент България има право на 17 депутати. До надпреварата ЦИК допусна 13 партии, 8 коалиции и 6 инициативни комитета. 318 е общият брой на кандидатите, които ще участват в изборите за Европейски парламент. Велики петък е най-тъжният, най-тежкият ден за Божия син Иисус Христос. Той бил разпитван, вменили му вина, а римският наместник Пилат Понтийски, подстрекаван от тълпата, която ревяла \"Разпни Го\", му издал тежка присъда. Разпети петък е най-тъжният и драматичен ден за всички християни.", "date": "2019.04.26", "title": "Новините: Най-важното за деня, 26 април"}
{"url": "https://www.actualno.com/asia/zaloviha-v-akcija-rykopisi-ot-vremeto-na-osmanskata-imperija-news_743717.html", "text": "  Турските сили за сигурност заловиха 500-годишни ръкописи в операция срещу контрабандата в столицата Анкара, предаде „Сабах“.     Клонът за борба с контрабандата в Анкара е стигнал до заподозрения, идентифициран като В. Е. С., когато се опитал да продаде онлайн ръкописи от Османската епоха на полицаите под прикритие.   Полицията е заловила заподозрения, като е организирала среща под претекст, че иска да купи древните книжа. Заподозреният поискал 200 000 турски лири (33 671 щатски долара) за ръкописите, преди да бъде задържан.\r\nСлужителите на музея в Анкара разкриха, че иззетите ръкописи са от управлението на османския султан Сулейман I, известен още като Сулейман Великолепни. Ръкописите са предадени на музея за по-нататъшно изследване.  Всяка година в Турция се извършват хиляди операции за борба с контрабандата, за да се спре незаконната продажба на исторически обекти и да се защити богатото културно наследство на страната.\r\nВъпросът е от решаващо значение за страна, която е дом на около 3 000 древни града от 42 цивилизации и чиято туристическа индустрия разчита на богатото историческо наследство, за да привлича милиони чуждестранни посетители всяка година.   ", "date": "2019.04.26", "title": " Заловиха в акция ръкописи от времето на Османската империя"}
{"url": "https://www.actualno.com/balkani/haradinaj-predlaga-zabrana-za-srybski-dyrjavni-slujiteli-v-kosovo-news_743749.html", "text": "  Косовският премиер Рамуш Харадинай реагира остро на задържането на косовските сръбски политици от сръбската полиция на граничните пунктове между двете страни, съобщи МИА.     След вчерашния арест на член на Сръбската либерална партия Сърджан Йованович на граничния пункт Бела Земя, на днешното заседание на правителството Харадинай предложи мерки за противодействие, като забрана на сръбски официални лица да влизат в Косово. Той обяви, че решението ще бъде взето в близко бъдеще.   Йованович, който е съветник на Харадинай по въпросите на общностите, е петият член на либералната партия за последните няколко месеца, който е задържан от сръбската полиция, по искане на Информационната агенция за сигурност.\r\nПартията казва, че не разбира \"задържанията и малтретирането\" на свои членове и за пети път \"изисква отговор и обяснения от президента (на Сърбия) Александър Вучич, министър-председателя Ана Бърнич и ръководителя на Информационната агенция по сигурността - защо висши представители на тази политическа партия се задържат в полицейските управления на границата със Сърбия. \"  \"Също така за пети път очакваме конкретна реакция от страна на Европейския съюз и всички местни и международни институции по повод злоупотребите\", се казва в изявлението.\r\nСръбската либерална партия е политически опонент на най-голямата партия на косовските сърби - Сръбска листа, която публично се подкрепя от официален Белград.", "date": "2019.04.26", "title": "Харадинай предлага забрана за сръбски държавни служители в Косово "}
{"url": "https://www.actualno.com/asia/iran-zabrani-stani-bogat-news_743762.html", "text": "  Иранската държавна телевизия забрани националния еквивалент на телевизионното предаване \"Стани богат\" след оплаквания от висши духовници и консерватори, съобщи BBC.     Върховният лидер аятолах Али Хаменей предупреди, че предаването застрашава \"културата на упорита работа и продуктивност\", която страната се опитва да окуражава.\r\nСега шиитският върховен водач е издал фетва (ислямска религиозна заповед) против предавания като \"Бъди победител\", които предлагат парични награди.\r\nЗаконът на върховния лидер се отнася за предавания, които предлагат парични награди на зрители и участници.     Според Хаменей това са форми на \"залагания\" и \"игри на шанс\", които са забранени според ислямския закон.\r\nНовинарските агенции в страната критикуват държавната телевизия за \"нарушаване на халал за казината\", като излъчва тези лотарийни предавания.\r\nМедиите в страната съобщават, че \"Бъди победител\" няма да бъде излъчвано в ефир поне една седмица, а от телевизията казват, че ще променят спонсорството на предаването.    Друго подобно предаване - \"Пет звезди\" също няма да бъде излъчвано тази седмица, стана ясно от пост в Instagram, но подробности не бяха съобщени.", "date": "2019.04.26", "title": "Иран забрани \"Стани богат\" "}
{"url": "https://www.actualno.com/society/33-godini-ot-jadrenata-avarija-v-chernobil-news_743705.html", "text": "  Днес се навършват 33 години от ядрената авария в Чернобил. До ден днешен Чернобилската трагедия се приема за най-тежкия инцидент в историята на ядрената енергетика, наред с аварията на АЕЦ Фукушима I от 2011 година.     На 26 април 1986 г. в 01:23 часа чернобилският реактор №4 експлодира. Взривът разпалва пожар, който гори в продължение на 10 дни. Близо 300 хиляди души са принудени да напуснат домовете си. Междувременно Северна Европа е обсипана от радиоактивни материали.   При експлозията загиват двама души. Но инцидентът нанася немислимо тежки вреди на хората, които се раждат дни, месеци и дори няколко години по-късно.\r\nСпоред доклад на \"Грийнпийс\" от 2006 г., Чернобилската катастрофа е довела до над четвърт милион случая на рак, от които почти 100 хиляди са се оказали фатални. През 2011 г. Съюзът на загрижените учени – неправителствена организация, предположи, че броят на смъртните случаи вследствие на Чернобил ще варира около 25 хиляди – шест пъти над прогнозата на ООН. А според Международната агенция за ракови изследвания, инцидентът ще отнеме живота на 16 хиляди европейци до 2065 г.  Инцидентът в северна Украйна е съчетание от дефектен дизайн и оперативна грешка, които създават смъртоносен радиоактивен облак. Реакторите на Чернобилската АЕЦ са спрени и по-късно извадени от употреба. №4 е заграден с нестабилен бетонен пашкул.\r\nПрез 2015 година международни донори събраха допълнителни 180 млн. евро, за да финансират нов саркофаг за атомната електроцентрала в Чернобил.   През 2016 година Украйна откри най-голямата в света подвижна метална конструкция, предназначена да покрие авариралия четвърти реактор на АЕЦ Чернобил, за да се гарантира безопасността за бъдещите поколения в цяла Европа. Гигантската арка е с височина 105 метра, което я прави по-висока от Статуята на свободата в Ню Йорк. Дължината й е 150 м., а широчината – 257 м. Конструкцията тежи 36 000 т., т.е. три пъти повече от Айфеловата кула в Париж.    Украйна има амбициозния план да изгради соларен парк в изоставената зона. Правителството иска компании за възобновяема енергия да разработят проекти, с които да се произвежда енергия, достатъчна за най-малко 2000 домакинства. Въпреки че хората няма да могат да живеят в района на Чернобил през следващите поне 100 години.", "date": "2019.04.26", "title": "33 години от ядрената авария в Чернобил "}
{"url": "https://www.actualno.com/tips/koi-sa-sigurnite-futbolni-prognozi-v-petyk-news_743748.html", "text": "  Петъчният ден предлага много изравнени мачове и издирването на \"сигурни\" такива изглеждаше трудно, но екипът ни от типстъри намери двата най-добри варианта за сигурни , и то на много примамливи коефициенти. Ето и предложенията:          Това е единият мач от двата, които откриват 31-ия кръг  във Втора Бундеслига на Германия. Домакините са в серия от три поредни  мача без успех, но това не може да ги свали от върха в шампионата, като  те са на шест точки преднина пред Хамбургер ШФ. Същевременно е време да  се завърнат на победния път, като Дармщадт е тим, който няма никакви  амбиции за нищо вече. Все пак „козлите” допускат много голове, като в  Топ 5 са вторият отбор, допуснал най-много (39). За справка 12-ия  Дармщадт е получил 48 попадения. Именно заради това очакваме, че и двата  отбора ще се разпишат на „РайнЕнерги Щадион”, като е възможно да се  комбинира с гол/гол и победа на Кьолн.   : Гол/гол – (1,80 коефициент)  Кьолн и гол/гол  (2,62 коефициент).        Отборите на Ливърпул и Хъдърсфийлд се изправят един срещу друг в мач от 36-тия кръг на Висшата лига. Мърсисайдци са на три мача от най-бленувания трофей, който не се е докосвал до тях от 29 години, като не е нужно да споменаваме, че победата за тях в оставащите три мача от сезона е повече от задължителна. \"Червените\" имат късмета да се изправят срещу последния в класирането Хъдърсфийлд, който отдавна изпадна от шампионата и вече играе единствено за своята чест. Очаква се момчетата на Юрген Клоп да започнат да налагат високи обороти още от първите секунди на двубоя, а това непременно ще доведе до опасни положения пред вратата на гостите, но и до възможности за контраатака, от които Хъдърсфийлд може да се възползва. : Първо полувреме - над 1,5 гола (1.64 коефициент) ", "date": "2019.04.26", "title": "Кои са сигурните футболни прогнози в петък? "}
{"url": "https://www.actualno.com/analysis/moskva-kym-vashington-vyrnete-jadrenite-si-oryjija-v-sasht-news_743739.html", "text": "  Русия настоява за въвеждане на пълна забрана за провеждане на военни учения с използване на ядрени оръжия в неядрени държави.     Това обяви заместник-министърът на външните работи на Русия Сергей Рябков, цитиран от руски медии.   \"Трябва да се въведе пълна забрана за провеждане на всякакви учения, свързани с усъвършенстване на уменията за използване на ядрени оръжия от войници от неядрени държави\", призова Рябков.\r\nДипломатът добави, че Вашингтон не е отговорил на предложението на Москва за публикуване на съвместна декларация с обещание за избягване на ядрена война.  Рябков подчерта, че предоставянето на ядрени оръжия от страна на САЩ на неядрени държави е в нарушение на Договора за неразпространение на ядрените оръжия.\r\n\"Това...създава допълнителни пречки пред ядреното разоръжаване. Този проблем има само едно решение - връщане на всички американски ядрени оръжия в САЩ, забрана за използването им в чужбина и унищожаване на инфраструктурата, която позволява бързо използване на тези оръжия\", призова дипломатът.\r\nПолитиката на НАТО за ядрено възпиране частично разчита на американски ядрени оръжия в Европа.       Рябков разкри, че САЩ са изпратили оправданието си за разгръщането на противоракетен комплекс с подвижно наземно базиране за прихващане на ракети със среден обсег на действие над атмосферата (Terminal High-Altitude Area Defence - THAAD) в Румъния. Проучва се от Москва.\r\nТой каза още, че Русия ще анализира всички американски идеи за ново ядрено споразумение, ако и когато получи конкретни предложения от Вашингтон. По думите му Москва е склонна да договори нов ядрен договор със САЩ и Китай.\r\nПо-рано американски медии съобщиха, че президентът на САЩ Доналд Тръмп е поискал от администрацията да изготви голям ядрен договор с Русия и Китай.\r\nРусия \"би искала да убеди\" САЩ да приемат съвместна декларация, която осъжда всяко използване на ядрени оръжия, отбеляза той.\r\nРябков коментира и КНДР. Той заяви, че Москва ще информира Вашингтон за резултатите от срещата на Владимир Путин с Ким Чен-ун, след като руската делегация се върне от Китай.      ", "date": "2019.04.26", "title": "Москва към Вашингтон: Върнете ядрените си оръжия в САЩ"}
{"url": "https://www.actualno.com/europe/korbin-bojkotira-oficialna-vecherja-s-trymp-news_743783.html", "text": "  Лидерът на британската опозиционна Лейбъристка партия Джереми Корбин е отхвърлил покана за държавната вечеря, която ще е част от визитата на президента на САЩ Доналд Тръмп в Обединеното кралство през юни, предава Reuters.     \"Тереза Мей не трябва да разпъва червения килим за държавна визита, за да почете президент, който къса жизнени международни договори, подкрепя отричането на климатичните промени и използва расистка и женомразка (мисогинистка) реторика\", казва Корбин в изявление.   Лидерът на опозицията посочи, че за да се поддържат добри отношения със САЩ, не се изисква \"помпозността и церемонията на държавна визита\" и заяви, че ще приветства среща с Тръмп, на която \"да обсъдим теми от общ интерес\".", "date": "2019.04.26", "title": "Корбин бойкотира официална вечеря с Тръмп"}
{"url": "https://www.actualno.com/balkani/cipras-gyrcija-e-most-a-ne-granica-mejdu-zapada-i-iztoka-news_743754.html", "text": "  Обръщайки се към форума за инициативата \"Един пояс, един път\" в Пекин, премиерът на южната ни съседка Алексис Ципрас описа Гърция като мост, а не като граница между Запада и Изтока, и като регионален център за растеж, който придобива глобално влияние и значение, съобщава гръцкият вестник Kathimerini.     Ципрас бе първият лидер на държава от Европейския съюз, който излезе на трибуната в дебата на високо равнище на форума, който ще приключи в събота.\r\n\"За Гърция е ясно, че целите на съвременния Път на коприната са съвместими с регионалните икономически цели, които сме си поставили, и които искаме да преследваме, оставяйки след себе си зависимостта от нашите кредитори\", подчерта Ципрас, като допълни, че \"сътрудничеството и външният фокус са бъдещето\".\r\nГръцкият премиер добави, че Гърция използва уникалното си геополитическо местоположение на три континента, както и ролята си като сила с глобално влияние в корабоплаването и туризма.  \"Искаме нашият регион, Югоизточното Средиземноморие и Балканите, да не бъде границата между Запада и Изтока, а мост\", отбеляза Ципрас, добавяйки, че целта е тази част от картата на Европа да се превърне в \"глобален център за транспорт, енергетика и търговия\".   Той посочи инвестицията на китайския логистичен гигант Cosco в най-голямото гръцко пристанище Пирея, заявявайки, че тя ще играе ключова роля в това усилие.\r\n\"Пристанището се превръща в глобален вход към Европа за продукти, идващи от китайски и азиатски пристанища през Суецкия канал\", заяви гръцкият премиер, добавяйки, че целта е китайският внос да бъде свързан с транспортните мрежи към Балканите и Източна Европа.    Приветствайки \"новата роля\", която Гърция пое в региона, Ципрас заяви, че страната има за цел да подпомогне засилването на връзките между Китай и Европейския съюз \"в контекста на международните разпоредби, регулиращи търговията и нашите ангажименти като член на ЕС\".\r\nПо-късно в петък гръцкият премиер ще има срещи с китайския президент Си Дзинпин и други висши държавни служители. Гръцки и китайски служители ще подпишат тригодишен меморандум за сътрудничество в ключови сектори, включително транспорт, енергетика и финанси.", "date": "2019.04.26", "title": "Ципрас: Гърция е мост, а не граница между Запада и Изтока"}
{"url": "https://www.actualno.com/america/trymp-e-dovolen-ot-pomoshtta-na-rusija-i-kitaj-v-pregovorite-sys-severna-koreja-news_743779.html", "text": "  Американският президент Доналд Тръмп заяви, че приветства участието на Русия и Китай в преговорите със Северна Корея относно нейния ядрен арсенал.     \"Оценявам, че Русия и Китай ни помагат\", каза той пред репортери в Белия дом.   Руският президент Владимир Путин се срещна за първи път със севернокорейския лидер Ким Чен Ун в четвъртък, като тази среща се вижда като отговор на провалената среща между Ким и Тръмп в Ханой през февруари, където разговорите приключиха, без каквато и да е сделка.\r\nТръмп отбеляза, че не вижда Китай и Русия като съперници в борбата за влиянието над Северна Корея и че те са заедно в това.  \"Китай ни помагат, защото смятам, че искат. Те нямат нужда от ядрени оръжия до тяхната страна\", заяви Тръмп.\r\n\"Мисля че се справяме много добре със Северна Корея. Беше постигнат много голям напредък\", добави той.   \"Оценявам изказването на президента Путин от вчера. Той също иска да види въпроса приключен. Мисля, че има доста вълнения относно постигането на сделка със Северна Корея\", заяви Тръмп.    ", "date": "2019.04.26", "title": "Тръмп е доволен от помощта на Русия и Китай в преговорите със Северна Корея "}
{"url": "https://www.actualno.com/curious/tova-e-naj-podlata-zodija-news_742987.html", "text": "  Раците са много всеотдайни и любвеобвилни до момента, в който не бъдат предизвикани. Те се стремят да не обидят никого, винаги мислят за другите и когато някой ги обиди по някакъв начин те го приемат много лично.     Често са затворени в себе си и могат да се отпуснат пред не много хора. Дават всичко за приятелите си и често слагат на преден план техните проблеми. Това е и причината и те да очакват същото. Когато не го получат стават раздразнителни и много опасни.     1. Най-добри приятели и най-жестоки врагове – Раците могат да бъдат най-верните приятели, но провокирани излизат от черупката си и стават учудващо жестоки и отмъстителни.    2. Винаги намират време за приятелите и семейството си. Никога не ги пренебрегват, защото за тях те са най-важното и ценно нещо.  3. Дават всичко за половинката си, трудно се отпускат пред някого, но направят ли го обичат много силно, дори понякога задушаващо. Те са много емоционални и чувствителни и понякога дори години не им стигат да преглътнат раздяла и да продължат напред.  4. Раците се нуждаят от много внимание, но за разлика от Лъва те не го търсят от случайни хора, а само от най-близките си хора.         5. Често за измъчвани от носталгия. Връщат се мислено в миналото и дълго време не могат да се откъснат от него, особено ако им е било скъпо.  6. Обичат срещите със стари познати. Често си уреждат такива срещи, защото обичат да си спомнят минали моменти с близки хора.  7. Настроенията им винаги са една от двете крайности - или са на седмото небе от щастие, или са тотално съкрушени от мъката си. Когато са в лошо настроение или тъгуват за нещо, общуването с тях става много трудно, доста често дори невъзможно. Приятелите им трябва да се научат да не приемат това лично.  8. Умеят да решават проблеми и да избират най-правилното решение. Доста често пренебрегват себе си, заради приятелите и семейството си. Решават да изберат техните проблеми преди своите.  9. Ако имаш приятел представител на тази зодия, никога няма да се чувстваш сам. Те винаги са до теб и се стремят да го показват постоянно. Когато става въпрос за приятели и семейство стават безстрашни и са готови на всичко, за да защитят близките си.       10. Раците имат много добра интуиция, нужен им е няколко минутен разговор, за да разчетат напълно характера на човека срещу тях.  11. От стремеж към съвършенство представителите на тази зодия често се разпиляват в ненужни стъпки, вместо да спрат, да се огледат и да подходят разумно. При тях обаче чувствата винаги са преди разума. Раците са една от най-интересните и неразбрани зодии, но ако се сдобиете с такъв човек в обкръжението си не го изпускайте за нищо на света, защото ако сте коректни с тях, те ще бъдат до вас завинаги.", "date": "2019.04.26", "title": "Това е най-подлата зодия "}
{"url": "https://www.actualno.com/europe/rusija-obeshta-da-reshi-byrzo-problema-sys-zamyrsenija-neft-za-evropa-news_743766.html", "text": "  Русия е уверена, че скоро може да разреши проблема със замърсения руски петрол, който заплашва да запуши голям тръбопровод, обслужващ Европа, а опасните количества стигат чак до Германия, съобщават източници на Reuters.     Руският заместник-министър на енергетиката Павел Сорокин не даде точен срок, но Москва вече заяви, че ще изпомпва чист петрол до границата с Беларус от 29 април, опитвайки се да сложи край на кризата, която засегна втория по големина износител на суров петрол в света.   Сорокин проведе разговори по въпроса с представители на Беларус, и Украйна в Минск. Беларус твърди, че проблемът е нанесъл загуби от 100 млн. долара, а според експерти алтернативните маршрути за доставки за рафинериите не могат да запълнят напълно тази празнина.\r\nПолша, Германия, и Словакия вече спряха вноса на руски петрол по тръбопровода \"Дружба\". Преустановяването на тези доставки има допълнително въздействие върху мрежата.  Проблемът възникна миналата седмица, когато неизвестен руски производител замърси нефта с високи нива на органичен хлорид, използван за увеличаване на добива на петрол, който задължително трябва да бъде отделен преди транспортирането, тъй като може да унищожи рафиниращото оборудване.\r\nСпоред руското министерство на енергетиката операторът на тръбопровода \"Транснефт\" и други руски компании имат план за смекчаване на последиците от замърсения нефт.   Руските власти заявиха, че замърсения петрол вече е изпомпан в хранилище в Русия, а днешните преговори ще се съсредоточат върху това как частично да се изтегли замърсеният петрол от тръбопровода \"Дружба\" през други страни.    От \"Транснефт\" твърдят, че замърсяването на газопровода \"Дружба\" е умишлено, като в него има инжектирано вещество. В Самара се провеждат разследващи действия за установяване на участие в замърсяването, става ясно от съобщение от компанията, цитирано от TACC.\r\nПреустановяването на доставките прекъсва основния маршрут за снабдяване на полските рафинерии, собственост на полската PKN Orlen и Grupa Lotos, както и преработвателните мощности в Германия на Total, Shell, Eni и \"Роснефт\".\r\nНякои рафинерии очертаха планове за алтернативни доставки, но анализаторите твърдят, че други маршрути не могат да покрият недостига.", "date": "2019.04.26", "title": "Русия обеща да реши бързо проблема със замърсения нефт за Европа"}
{"url": "https://www.actualno.com/society/nezavisimostta-na-sydebnata-sistema-v-bylgarija-e-zaplashena-alarmira-evrokomisar-news_743756.html", "text": "  Независимостта на съдебната система е под заплаха в страни като България, Унгария, Полша и Румъния. Това предупреди еврокомисарят по правосъдието Вера Йоурова, цитирана от Associated Press.     Йоурова алармира, че насоката на развитие може да засегне доверието между страните членки на ЕС.   Тя отбеляза, че \"предизвикателствата пред върховенството на закона се увеличават в някои държави в момент, когато необходимите реформи в съдебната система са омърсени с изключително политизирани дебати\".\r\nПо думите ѝ гражданите и компаниите в държавите, предимно в Източна Европа, са обезпокоени, че политическият натиск и вмешателство се засилват. Това не само възпрепятства провеждането на справедливи съдебни процеси, но и има риск да навреди на бизнеса.  \"Ако съдебната система е разбита в една страна, последиците ще бъдат усетени в целия ЕС, защото ние разчитаме на взаимното доверие\", подчерта еврокомисарят.\r\nПо информация на БНР Вера Йоурова отхвърля възможността мониторингът върху съдебната система на България да отпадне до края на мандата на комисията Юнкер, който приключва наесен. Според нея това е неосъществимо при тази комисия.   \"Специално в България, усещането за независимост на съдебната система е третото най-ниско в ЕС, според последните проучвания на Евробарометър. Така че хората все още имат доста изразено недоверие към съдебната система\", допълва Йоурова. Тя отбелязва, че все още има конкретни цели, които да бъдат постигнати.    Според цитираното от нея проучване 58% от българите не вярват, че съдебната система е независима, 34% я оценяват позитивно, а 8% нямат мнение по въпроса. Единствено в Хърватия (76%) и Словакия (60%) усещането за зависимост и пристрастност на съдилищата е по-силно.\r\nНа обратният полюс е Дания - 87% от гражданите ѝ смятат, че съдебната система е добра или много добра и само 6% я оценяват като лоша или много лоша. 7% нямат мнение по въпроса.\r\nПрипомняме, че председателят на ЕК Жан-Клод Юнкер бе изразил преди време надежда, че механизмът за сътрудничество и проверка за България и Румъния би могъл да отпадне до края на мандата на тази Европейска комисия.", "date": "2019.04.26", "title": "Независимостта на съдебната система в България е заплашена, алармира еврокомисар"}
{"url": "https://www.actualno.com/society/mestan-njama-da-poema-chujd-grjah-shte-sydja-prokuraturata-za-kleveta-news_743763.html", "text": "  \"Няма да поема върху себе си чужд грях и вина. Единственото нещо, което искам, е честно и обективно разследване, което да установи истината за катастрофата и на тази основа да се определи отговорността\".     Това каза Лютви Местан на пресконференция в Кърджали 13 дни след , предава БГНЕС.\r\nЛидерът на ДОСТ каза, че дълбоко страда за , но отказва да поеме вината върху себе си, защото не е извършил никакво нарушение при трагичния инцидент.\r\n\"Спрях на стопа, погледнах и в двете посоки и като се убедих, че няма кола, завърших маневрата по включване в своята дясна лента в посока Кърджали, без да отнемам предимство и там бях ударен от кола с водач, който вместо да продължи в своето свободно платно, пресича непрекъсната линия, пресича маркиран остров без право, навлиза в чуждо платно и удря колата в чуждото платно\", разказва Местан, цитиран от \"24 часа\".     \"До днес избрах мълчанието като израз на съпреживяване на огромната мъка на родителите, роднините и близките на загиналото бебе. Аз или трябваше да мълча, или да кажа истини за отговорността на бащата, водач на . Но аз знам, че няма по-страшна истина от тази, която те прави виновен за смъртта на собственото ти дете. Затова мълчах. Лъжите обаче набраха такава скорост под специалния надзор на прокуратурата, че не мога да стана съучастник в добре планиран сценарий за изграждане на образа на злодея, убиец на дете, само защото това би обслужило някои политически интереси с оглед на статута ми на председател на партия ДОСТ\", заяви Лютви Местан.\r\nПолитикът посочи, че прокуратурата е повдигнала обвинение срещу него още на втория ден след катастрофата, но все още няма такова срещу другия водач. Според Местан се провеждали разпити на различни свидетели в кавички, които дошли на мястото на произшествието час след катастрофата, но единствените преки свидетели, които били в колата след политика, все още не били разпитани.\r\nМестан категорично отхвърли обвиненията, че не е помогнал на семейството в другата кола. Той твърди, че отишъл при тях веднага, след като излязъл от безсъзнание, но не можа да каже точно след колко време.    Лидерът на ДОСТ обвини прокуратурата в злонамерени лъжи и каза, че ще си търси правата в съда. Той определи изказването на говорителя на главния прокурор Румяна Арнаудова за скандално и преднамерено, когато съобщи, че от 2013 г. до сега политикът има в сила 1 наказателно постановление, 1 акт и 13 фиша за превишена скорост.\r\nПолитикът заяви, че няма нито едно нарушение на пътя и за да го докаже ще иска КАТ да му предостави всички фишове и глоби от 2013 г. насам. Според него нарушенията на пътя, за които прокуратурата съобщава, са направени от други хора, шофирали автомобилите на ДПС. Ще заведа дело за квалифицирана клевета срещу прокуратурата, каза още Местан.   Лидерът на ДОСТ плати гаранция от 10 000 лв., но получи обратно , а съдът да пътува в чужбина.  \r\nРоднините на починалото при катастрофата бебе и настояват за следствен експеримент. \"Ще поискаме възможно най-бързо да бъде проведен и следствен експеримент с участието на двамата шофьори\", обяви Станимир Сталев, адвокат на семейството на загиналото при катастрофата бебе.\r\n\"Не знам каква е целта на Лютви Местан, но не е редно да се правят каквито и да било изявления\", каза Сталев. Според него единствено компетентен да установи вината за произшествието е разследващият орган, пише \"24 часа\".   \"Това ще стане ясно в един определен етап, когато имаме събрани достатъчно данни за целия случай. В момента е несериозно да се обвинява когото и да било\", категоричен беше Сталев.\r\nТой каза още, че се провежда собствено паралелно разследване. Целта му била когато бъдат предявени материалите по делото да се прецени дали ще имат допълнителни искания.", "date": "2019.04.26", "title": "Местан: Няма да поема чужд грях, ще съдя прокуратурата за клевета"}
{"url": "https://www.actualno.com/society/kon-prepuska-v-nasreshtnoto-po-am-hemus-news_743781.html", "text": "  Кон се включи в движението по магистрала „Хемус”. В натоварения трафик днес животното беше забелязано да препуска в насрещното платно в посока Шумен, съобщава bTV.     В първия от празничните дни колона от автомобили се образува при тунел „Витиня”.\r\nЕкипи на Пътна полиция са на мястото и регулират трафика.\r\nНа магистралата имаше и катастрофа, която допълнително блокира движението.  ", "date": "2019.04.26", "title": "Кон препуска в насрещното по АМ \"Хемус\""}
{"url": "https://www.actualno.com/africa/naj-plodovitata-jena-v-sveta-ima-44-deca-i-gi-otglejda-sama-news_743760.html", "text": "  Мариам Набатанзи от Уганда е най-плодовитата жена в света. Тя има 44 деца и е само на 39 години, съобщава Мирър.     25-те от децата й са родени до  23-годишна възраст. Тя отглежда сама всичките си 44 деца. Огромната й челяд е само от един баща.\r\nСред поколението й има три „комплекта“ четиризнаци, четири комплекта тризнаци и шест комплекта близнаци.\r\nЗа съжаление съпругът й я изоставя преди три години и сега отговорността за огромното й семейство лежи на нейните плещи.  Мариам е само на 12 години, когато се омъжва за тогава 40-годишния си съпруг. Първата й двойка близнаци се появява само година по-късно.\r\nЖивотът на Мариам е помрачен от трагедията със съпруга й и тя и всички нейни деца са принудени да живеят в четири тесни помещения, построени от циментови тухли и ламаринени покриви. Те са заобиколени от кафеени полета.\r\nСлед като се раждат първите й близнаци, Набатанзи отива при лекар, който й казва, че има необичайно големи яйчници. Той я уведомява, че противозачатъчните хапчета могат да й причинят здравословни проблеми, така че децата продължават да се появяват.    Големите семейства са често срещани в Африка, като жените в Уганда раждат средно по 5,6 деца, което според Световната банка е едно от най-високите нива на раждаемост на континента.\r\nНо дори и в сред семействата в Уганда семейството на Мариам се смята за огромно.\r\nКогато навърша 23 години, Мариам вече има 25 деца и отчаяно се връща при лекаря си, за да предотврати появата на още деца. За пореден път й е препоръчано да забременее, тъй като плодовитостта на яйчниците й е изключително висока.\r\nПоследната й бременност преди две години и половина е била с усложнения. При раждането на шестата й двойка близнаци, за съжаление, едно от тях умира по време на раждането.\r\nТогава съпругът й - често отсъстващ за дълги периоди - я изоставя. Името му в момента е като семейно проклятие, а Мариам го кълне всеки път, когато се сети за него.   Тя споделя: „Цялото ми време преминава в грижи за децата и работа, за да печеля пари“. И с толкова много гърла за хранене, Мариам приема да работи всичко. Работила е като фризьор и организатор на събития, събира и продава метални отпадъци, приготвя местна напитка с джин и продава билкови лекарства.\r\nПо-голямата част от нейната заплата отива за храна, медицински грижи, дрехи и училищни такси, за да е гарантирано, че потомството й ще получи най-добрия старт в живота.\r\nНа мръсна стена в една от стаите на дома й висят гордо портрети на някои от децата й в момента на завършване на училище, със златни отличия около вратовете им.\r\nНейното най-голямо дете, Иван Кибука, е трябвало да напусне училище, за да помогне в отглеждането на семейството.\r\nМайката на Мариам изоставя баща й и петте й братя и сестри три дни след като тя се ражда. След като баща й се омъжва повторно, мащехата й отравя петте по-големи деца с натрошено стъкло, смесено с храната им. Всички умират. Мариам разказва, че само тя се е спасила, защото тогава е била на гости у роднина.\r\nТя добавя: „Тогава бях на 7 години - твърде млада, за да разбера какво в действителност означава смъртта“.   Но тази мъчителна трагедия ражда желанието й за огромно семейство, въпреки че първоначално се е надявала да има не повече от шест деца.\r\nОсигуряването на дом за децата й е постоянно предизвикателство.\r\nДванадесет от децата спят на метални двуетажни легла с тънки дюшеци в малка стая със стени с мръсни петна по тях. В останалите стаи някои от децата са струпани върху общи дюшеци, а останалите спят на мръсния под. По-големите деца помагат в грижите за по-малките с домакинска работа и готвене.\r\n„За един ден отива около 25 килограма царевично брашно“, казва Мариам“ Рибата или месото са рядкост“. График на малка дървена дъска, закована за стената, определя кой ще мие или готви. \"В събота всички работим заедно\", пише на него.\r\nСамата тя преживяла трудно детство, Мириам се моли единствено децата й да са щастливи. \"Започнах да поемам отговорности на възрастен много рано. Мисля, че не съм имала радост в живота си, откакто съм се родила\", споделя тя.", "date": "2019.04.26", "title": "Най-плодовитата жена в света има 44 деца и ги отглежда сама "}
{"url": "https://www.actualno.com/analysis/srivyt-na-doverieto-v-makron-prodyljava-jyltite-jiletki-ne-se-otkazvat-news_743707.html", "text": "  Проучване, проведено за вестник Figaro, установи, че 63% от хората смятат, че Макрон е бил неубедителен, а 80% смятат, че протестите на ще продължат, съобщава AFP.     Финансовият министър на Франция обеща, че новият кръг данъчни облекчения, обявен от президента Еманюел Макрон, ще бъде от полза за хората с ниски доходи и няма да удари бюджета заради планираните съкращения на разходите.   Говорейки в четвъртък вечерта, Макрон на стойност 5 млрд. евро, в отговор на срещу жизнения стандарт от страна на .\r\n\"Няма да позволим разширяване на дефицита\", каза министърът на икономиката и финансите Бруно Льо Мер. \"Няма да позволим общественият дълг да се разшири.\"  Льо Мер каза, че се надява 15 милиона домакинства да се възползват от новите мерки. Те ще дойдат с пакет от данъчни облекчения и надбавки за доходи на стойност 10 млрд. евро, които бяха обявени през декември.\r\nТой предположи, че това ще бъде постигнато чрез \"омекотяване\" на най-ниската категория на данъка върху дохода - който е определен на 14% - и че сегашното ниво е \"твърде брутално\" и \"неубедително\".\r\nНамаляването на публичните разходи по посока на намаляване на данъците ще бъде основно предизвикателство за централисткото управление на Макрон, като се има предвид чувствителността във Франция за всякакви промени в обществените услуги.       Макрон предложи някои правителствени агенции да бъдат съкратени и дадени бюрократи и държавни служители да бъдат прехвърлени от Париж в провинциална Франция.\r\nНамаляването на данъците също се очаква да бъде финансирано чрез премахване на данъчните облекчения за компаниите, чрез насърчаване на хората да работят повече и чрез намаляване на безработицата, която е спаднала според Макрон до 8.8% от 9.4%.\r\nБюджетният дефицит на Франция се очаква да бъде 3.1% от БВП тази година.\r\nДнес реакциите от речта на Макрон, която бе определена като повратна точка за неговото президентство, бяха смесени.\r\n\"Макрон не се е отказал от нищо\", пише коментаторът Жан-Франсис Пекрес в бизнес изданието „Ехо“. \"Еманюел Макрон е вложил известна хуманност в своя либерализъм, но не е променил стратегията си.\"   ", "date": "2019.04.26", "title": "Сривът на доверието в Макрон продължава, \"жълтите\" жилетки не се отказват"}
{"url": "https://www.actualno.com/analysis/amerikanskite-sankcii-sa-doveli-do-smyrtta-na-40-000-venecuelci-news_743638.html", "text": "  Приблизително преждевременно за по-малко от две години в резултат на въвеждането на санкции срещу Венецуела, насочени към промяна на политическия режим там. Това е изводът, направен от проучване на известния американски икономист Джефри Сакс.     \"Американските санкции целят да унищожат венецуелската икономика и по този начин да доведат до промяна на политическия режим. Това е , която причинява големи щети на венецуелския народ ...   Сред резултатите от мащабните икономически санкции, наложени от администрацията на Тръмп от август 2017 г., в страната има повече от 40 хиляди смъртни случая”- се казва в научна статия, публикувана от Центъра за икономически и политически изследвания на САЩ.\r\nПроучването отбелязва, че а, като в същото време са увеличили заболеваемостта и смъртността.  Според доклада, около от 2017 г. насам, докато голям брой от четирите милиона души, и сърдечно-съдови медикаменти.\r\nОсвен това се отбелязва, че , съобщи РИА Новости.   Икономическата криза във Венецуела продължава дълго време, утежнена от , наложени срещу страната. Американските санкции срещу Венецуела са в сила от март 2015 г., когато президентът Барак Обама ги въведе в отговор на експулсирането на американски дипломати от страната. Оттогава санкциите са многократно увеличени.    Съединените щати наскоро въведоха с .\r\nНа 21 януари в южноамериканската страна започнаха протести срещу сегашния президент . След началото на бунтовете говорителят на опозиционния парламент Хуан Гуайдо незаконно се обяви за временен държавен глава.\r\nРедица западни страни, водени от Съединените щати, признаха легитимността на Гуайдо. На свой ред Мадуро нарече главата на парламента марионетка на САЩ. Русия, Китай и редица други страни подкрепиха Мадуро като легитимен президент на Венецуела.   ", "date": "2019.04.26", "title": "Американските санкции са довели до смъртта на 40 000 венецуелци"}
{"url": "https://www.actualno.com/society/patriarh-neofit-shte-obsydim-moja-vizita-v-makedonija-news_743681.html", "text": "  Българският патриарх Неофит съобщи, че все още не е обсъждана визита в Македония, но този въпрос предстои да бъде обсъден, предаде БГНЕС.     Благодарение на Неговите усилия нашите православни братя от Македония ще получат Благодатния огън за Великден.   „Засега не сме обсъждали този въпрос. Ще има обсъждания и тогава ще се реши кое как да се отрази и да се направи“, отговори българският патриарх и добави: „Сега мълчим пред страданията Господни. И на вас пожелавам много духовни настроения и светли предстоящи празници“.\r\nНа 27 април, събота, за пръв път епископ на Македонската православна църква-Охридска архиепископия /МПЦ-ОА/ ще пътува заедно с българския митрополит Киприан, за да вземат Благодатния огън от Йерусалим. Те ще летят с правителствения самолет.   Тази година Благодатният огън ще бъде донесен от старозагорския владика Киприан, който е и ръководител на Комисията за уреждане на статута на МПЦ-ОА. Решението македонски епископ да се присъедини към нашата делегация беше взето на 3 април по време на среща на митрополит Киприан с министър-председателя Бойко Борисов. За пръв път Република Северна Македония получи Благодатния огън от България миналата година.   „На Разпети петък си спомняме състраданията на Господ Иисус Христа и се стараем да следваме Господа в неговия път към Голгота и Възкресението. Нека да се вдъхновим от величието на Спасителя и неговия подвиг, за който сме честити като православни християни, да го имаме като пример в живота“, заяви той.    „Пожелавам ви много духовно настроение и светли предстоящи празници“, добави патриарх Неофит.\r\nВ митрополитската катедрала „Св. Неделя“ ще се отслужи Царски часове, вечерня с изнасяне на св. Плащаница. От 18.00 ч. ще се отслужи Опело Христово.", "date": "2019.04.26", "title": "Патриарх Неофит: Ще обсъдим моя визита в Македония"}
{"url": "https://www.actualno.com/analysis/putin-pred-foruma-v-pekin-ednostrannite-sankcii-sa-projava-na-protekcionizym-news_743654.html", "text": "  Едностранните санкции изискват ефективна реакция на международната общност     Това изявление направи руския президент Владимир Путин при откриването на втория форум „Пояс и път“ в Пекин. Тридневният форум, посветен на китайската инициатива за развитие на търговията и транспортната инфраструктура в Азия, Европа, Русия и Близкия изток, която започна вчера.   По време на речта си на церемонията по откриването на форума Путин заяви, че едностранните санкции са проява на протекционизъм и изискват ефективната реакция на международната общност.\r\n\"Важно е да се изработи ефективен отговор на рисковете от фрагментация на глобалното политическо, икономическо и технологично пространство; до нарастване на протекционизма с често използвани незаконни едностранни ограничения или, още по-лошо, търговски войни, наложени заобикаляйки Съвета за сигурност на ООН. като най-опасната му форма ”, каза Путин.  Освен това той подчерта, че ръководеният от Русия Евразийски икономически съюз (ЕАЕУ) търси най-широко сътрудничество с всички заинтересовани страни и съюзи, особено с Китай.\r\n\"Евразийският икономически съюз се стреми да осигури най-широко сътрудничество с всички заинтересовани страни и съюзи, предимно с Китай\", заяви Путин, цитиран от Спутник   Президентът добави, че идеята на китайския лидер Си Дзипин да приобщи към инициативата „Пояс и път“ на Пекин и други международни съюзи отговаря на плановете на ЕАЕУ.    ", "date": "2019.04.26", "title": "Путин пред форума в Пекин: Едностранните санкции са проява на протекционизъм "}
{"url": "https://www.actualno.com/society/ogromni-zadrystvanija-ot-avtomobili-na-kapitan-andreevo-news_743695.html", "text": "  Огромни опашки от автомобили се образуваха на граничен пункт \"Капитан Андреево\", информира bTV.     Стотици автомобили чакат да преминат българо-турската граница.   Задръстването се е образувало не само заради пътуващите за празниците, а и заради тръгналите на пазар до съседна Турция.\r\nПри застъпването на новата смяна на турската граница митническата им система е изключила и е спряла работа за повече от половин час.  ", "date": "2019.04.26", "title": "Огромни задръствания от автомобили на \"Капитан Андреево\""}
{"url": "https://www.actualno.com/asia/kitaj-shte-premahne-razlichni-prechki-za-vnosa-na-stoki-i-uslugi-news_743689.html", "text": "  Китай ще понижи тарифите и ще отстрани различни пречки, с цел да бъде увеличен обема на вноса на различни стоки, заяви китайският държавен глава Си Дзинпин, в изявление пред международния форум „Един пояс, един път“, предаде РИА Новости.     „Имайки най-бързо растящата средна класа в света, Китай притежава огромен потенциал за увеличение на потреблението.   За да удовлетворим постоянно нарастващото потребителско търсене ние ще понижим различни тарифи и ще отстраним някои бариери. Ние ще отваряме китайския пазар за качествени стоки от целия свят“, заяви Си Дзинпин.\r\nТой подчерта, че Китай е едновременно и световна фабрика, и световен пазар.  „Ние ще увеличим още повече обема на внос на стоки и услуги“, заяви китайският държавен глава.\r\nВторият форум „Един пояс, един път“ се провежда в Пекин, в периода 25-27 април. Във форума вземат участие 37 държавни и правителствени ръководители.", "date": "2019.04.26", "title": "Китай ще премахне различни пречки за вноса на стоки и услуги"}
{"url": "https://www.actualno.com/dobrich/natrovena-s-pesticiidi-e-vodata-v-kvartal-na-general-toshevo-news_743696.html", "text": "  В питейната вода на квартал „Пастир“ в Генерал Тошево е замърсена с пестициди. Населението в добруджанската община е предупредено още вчера да не ползва питейната течност за битови и стопански нужди в следващите 48 часа, а подаването на вода е спряно. Водоноски доставят питейна течност за рисковия район.     Главният инженер на ВиК – Добрич Павел Павлов обясни, че замърсяването на водата с препарати за растителна защита е станало при работа на местен фермер в следобедните часове вчера. Цистерната му е била свързана с водопроводната мрежа и част от пестицидите да попаднали във ВиК системата. Това наложило източване на водата и прочистване на тръбите.   Подаден е сигнал до полицията и РЗИ. Здравните инспектори са изпратили проби за изследване във Варненска лаборатория и едва след като се установи дали водата не е опасна за здравето на хората, ще се разреши тя да бъде използвана за битови нужди.\r\nСпоред инж. Павлов няма опасност за хората в квартала, те са уведомени да проблема. По думите му пестицидите са отровни само при директното им използване, а в случая те са били разредени в съотношение 1:1000.  Двама души от квартала са потърсили лекарска помощ заради обриви. Предполага се, че са пили от замърсената вода.\r\nОкръжна прокуратура – Добрич е образувала досъдебно производство по случая.   ", "date": "2019.04.26", "title": "Натровена с пестицииди е водата в квартал на Генерал Тошево"}
{"url": "https://www.actualno.com/asenovgrad/asenovgradchani-iskat-novo-glasuvane-za-izbor-na-pocheten-grajdanin-news_743614.html", "text": "   Избраният за \"Почетен гражданин\" е родом от Гоце Делчев. Негова е идеята за побратимяване на община Асеновград с руския град Старий Оскол. Чаталбашев е собственик на голямо предприятие за производство на вино и така осигурява работа и поминък на множество асеновградчани. Срещу изненадващия избор се обединиха множество граждани.     Инициативен комитет организира подписка, която ще депозира пред председателя на местния парламент - Драгомир Георгиев. Хората настояват да бъде свикано извънредно заседание на Общински съвет-Асеновград и кандидатурите да бъдат подложени на ново гласуване, като името на Росен Чаталбашев бъде изключено от списъка. Според недоволните, създалата се безпрецедентна ситуация е недопустима и говори за крайно разминаване на нагласи, относно кои са най-одобряваните от асеновградчани номинации, от една страна, и крайният резултат от вота на общинските съветници, от друга.    \"С това си решение Общинският съвет рязко обезсмисля почетното гражданство като обществено признание на асеновградчани и демонстративно показа, че не се интересува и не се съобразява при решенията си с волята на съгражданите си. Ваше и на колегите ви общински съветници е да намерите най-разумния начин да поправите стореното\", се казва в протестното писмо на организаторите.\r\nКъм петицията, инициаторите ще приложат и част от гражданската подписка в подкрепа на искането, като посочват изрично, че очакват адекватна реакция, от страна на управниците на Асеновград. Веднага след този срок документът ще бъде внесен до председателя на Общински съвет-Асеновград.  ", "date": "2019.04.26", "title": "Асеновградчани искат ново гласуване за избор на почетен гражданин"}
{"url": "https://www.actualno.com/society/prognoza-za-vremeto-26-april-petyk-news_743624.html", "text": "  Днес ще преобладава слънчево време, след обяд над Западна и Централна България ще се развие купеста и купесто-дъждовна облачност. На места в планинските райони ще превали краткотраен дъжд, придружен с гръмотевици. Ще духа слаб до умерен югоизточен вятър. Повишението на температурите ще продължи и максималните ще са между 23° и 28°, по-ниски по Черноморието - 15° - 17°. Атмосферното налягане бавно ще се понижава и към края на деня ще бъде малко по-ниско от средното за април. Това съобщи за Агенция „Фокус” дежурният синоптик Красимир Стоев от Националния институт по метеорология и хидрология (НИМХ).     Над Черноморието ще бъде предимно слънчево. В сутрешните часове на места с ниска облачност и намалена видимост. Ще духа до умерен югоизточен вятър. Максимални температури на въздуха: 15° - 17°. Температурата на морската вода е 12° - 14°. Вълнението на морето ще бъде 2 бала.\r\nНад планините преобладава слънчево време, след обяд над масивите в Западна и Централна България ще се развива купеста и купесто-дъждовна облачност. На места ще превали краткотраен дъжд, придружен с гръмотевици. Ще духа слаб югозападен, по билата до умерен западен вятър. Максимална температура на височина 1200 метра около 17°, на 2000 метра - около 10°.\r\nВ събота все още ще бъде с високи температури, но в следобедните часове над западната половина от страната, а през нощта срещу неделя и на изток, ще се развива купеста и купесто-дъждовна облачност. Ще има краткотрайни, на места интензивни валежи, придружени с гръмотевици и временно усилване на вятъра; възможни са и градушки. Над Източна България през по-голямата част от деня ще преобладава слънчево време. В неделя вятърът ще се обърне от северозапад и ще се усили. Ще има променлива облачност, без съществени валежи. Дневните температури слабо ще се понижат. В понеделник вятърът отново ще бъде южен; облачността ще е променлива, на отделни места с незначителни краткотрайни превалявания.  ", "date": "2019.04.26", "title": "Прогноза за времето - 26 април (петък)"}
{"url": "https://www.actualno.com/bgfootball/legendata-na-levski-nasko-sirakov-praznuva-rojden-den-news_743699.html", "text": "  Легендата на Левски и българския футбол Наско Сираков празнува днес своя 57-ми рожден ден. От „синия\" клуб не пропуснаха да поздравят бившия футболист.     „Днес живата легенда на Левски Наско Сираков празнува своя 57-ми рожден ден. Роден на 26 април 1962 година, нападателят е играчът с най-много голове в историята на \"сините\" – общо 206 във всички надпревари. В \"А\" група има 165 попадения, което е рекорд за клуба. Започва пътя си към големия футбол при юношите на Левски през 1975-а. Изиграва по един сезон в Спартак (Варна) и Хасково - 1980-1982, после се връща в Левски и се състезава със синия екип до 1988-а. Следват две години зад граница - в Еспаньол и в Реал (Сарагоса).   През 1991-ва Наско се връща на “Герена” и става голмайстор на “А” група с 26 гола. През 1992-ра преминава във френския Ланс, но остава там само половин сезон, след което отново играе в Левски. През 1994-та е капитан на отбора. Вкарва 30 гола, което го прави голмайстор на първенството. През 1994/95 е с основен принос за титлата на Левски, вкарвайки 12 гола в 10 срещи. На полусезона преминава в Ботев (Пловдив). През 1995-а е взет в Славия със свободен трансфер и извежда отбора до титла и национална купа.\r\nНаско Сираков има общо 294 мача и 196 гола в родния елит - второ постижение в историята след Петър Жеков. Голмайстор на “А” група с фланелката на Левски става през 1987 г. - с 36 гола (“Бронзова обувка”), през 1988-а - с 28 гола, през 1992-ра - с 26 гола, и през 1994 г. - с 30 гола. В евротурнирите за 26-кратния шампион на България е изиграл 23 мача и е вкарал 10 гола.  Изиграл е 82 мача в националния отбор и е отбелязал 23 гола. Дебютира на 7 август 1983 г. срещу Алжир. Участва на две световни първенства по футбол - през 1986-а, когато България достига до осминафинал, и през 1994-та, когато отборът ни постига най-големия си успех - четвърто място в света, а Сираков е автор на един гол срещу Аржентина при победата с 2:0 в мач от груповата фаза. Участник е и на Европейското първенство по футбол през 1996 г. в Англия, играе в един мач.\r\nОт 1996 до 1998 г. Сираков е помощник-треньор на националния отбор на България, с който отива на Световното през 1998-а. От 1999 до април 2003-та и от април 2004 г. е изпълнителен директор на ПФК Левски. Шампион на България през 1984, 1985, 1988, 1993 и 1994 и носител на Купата на България през 1984, 1986, 1992 и 1994 със “сините”. Носител и на Купата на Съветската армия (в неофициалния турнир) през 1984, 1987 и 1988 г.   Като ръководител на “Герена” има 5 титли (1999/2000, 2000/2001, 2001/2002, 2005/2006, 2006/2007), 5 купи (1999/2000, 2001/2002, 2002/2003, 2004/2005, 2006/2007), 2 суперкупи (2005, 2007), 1/4-финал в турнира за Купата на УЕФА през сезон 2005/2006 и участие в груповата фаза на Шампионската лига (2006/2007).    ПФК Левски поздравява Наско Сираков с празника и му пожелава крепко здраве, щастие, лични и професионални успехи и много незабравими мигове с любимия син отбор\", пишат в официалния сайт на Левски.", "date": "2019.04.26", "title": "Легендата на Левски Наско Сираков празнува рожден ден"}
{"url": "https://www.actualno.com/society/blokaj-na-magistrala-trakija-katastrofi-i-zadrystvanija-news_743715.html", "text": "  Движението по магистрала \"Тракия\" е изключително затруднено. Хиляди автомобили се движат към този час по аутобана, а произшествия и ремонти затрудняват трафика, предаде кореспондент на .     Основно движението в блокирано по трасето между София и Пловдив, в посока града под тепетата.   Има райони, в които се образуват километрични колони от автомобили.\r\nТакъв е участъкът на 85-тия километър, където се е образувало огромно задръстване и колите буквално да спрели. Причината е лека катастрофа между две коли. Шофьорите за извикали екип на \"Пътна полиция\", ала инцидентът продължава да бави трафика.  В рамките на едва 80 км по магистралата са се случили три леки катастрофи и един тир е аварирал.\r\nРемонтните участъци, където има стеснения на ленти, допълнително затрудняват движението. Огромно количество автомобили са на изходите на град София и се вливат в движението по магистрала \"Тракия\".   Интензивен е трафикът не само по магистрала \"Тракия\", но и по \"Хемус\". В района преди тунел Витиня в посока Варна се е образувало задръстване, информират от ГДНП. На място има полицейски екипи, които подпомагат и регулират движението на моторни превозни средства.    Създадена е организация на движението в две ленти през тунела в посока Варна. Временно товарните автомобили се спират.\r\nПрипомняме, че днес екипи на \"Пътна полиция\" ще бъдат разположени по аутобаните и входно-изходните артерии на страната.", "date": "2019.04.26", "title": "Блокаж на магистрала “Тракия“ - катастрофи и задръствания"}
{"url": "https://www.actualno.com/curious/cyrkvata-v-kojato-namerili-uteha-oslepenite-vojnici-na-samuil-news_743333.html", "text": "   се намира едно от чудесата на религията - църквата „Св.Св.Теодор Тирон и Теодор Стратилат\" в . Храмът, въпреки, че е включен в „100 национални туристически обекта на България”, не е сред най-известните църкви. Причината е както отдалечеността й, така и малките й размери.     Когато видиш пред себе си святото място, първо забелязваш двата кръста, издълбани в нейните стени. Високият едва пет метра храм съчетава в себе си истории и легенди, които се предават от уста на уста сред жителите на Югозапада. Едни разказват, че са намерили утеха за болките си, след като са я посетили, а други убедено се прекръстват, когато споделят за решението на техни проблеми. Първата от легендите е свързана с притока на река Клинощица - Клинец. Малкото изворче минава точно през центъра на селото. Самото село е разположено на 1050 метра надморска височина и съчетава ненадмината комбинация от планински климат и несравнима природа. Но вярващите не идват тук нито заради чистия въздух, или вековните дървета - .  Легендата гласи, че войниците на цар Самуил, загубили зрението си при , намират спасение в Добърско. Годината е 1014, а българските земи размирни. Слепите войници, загубили битката с византийския император Василий II, се отправят на поход към светите земи на Рилския манастир. Настава студ и спират в местностите на с. Добърско. Пият от светената вода на потока и решават да не продължават. Намират спасение и остават. Почти шест века по-късно е изградена и църквата, която според мнозина е направена именно от наследници на тези войници.    Друга легенда гласи, че в началото на 20-ти век, млада майка започнала да търси лек за детето си. То загубило зрението на едното си око, без никаква причина, а лекари мислили, че ще остане сляпо. Майката поела на път към разложката котловина, измила лицето на детето си от извора и влязла в черквата. След време, като истинско медицинско чудо, . Снимки: Facebook Днес може да се твърди, че църквата „Св.Св.Теодор Тирон и Теодор Стратилат\" продължава да връща вярата. Броени дни преди един от най-светлите християнски празници – Великден, десетки хора се отправят през неотъпканите, и запазили спомените за битки и надежда пътеки, по пътя на църквата. Виждат старите къщи на основателите на селото, запазили част от възрожденския си дух и намерили утеха в земите край Разлог. Забелязват и поточето – обект на десетки предания. Запалват свещ в миниатюрната църква, която е съчетала гигантска енергия. !", "date": "2019.04.26", "title": "Църквата, в която намерили утеха ослепените войници на Самуил"}
{"url": "https://www.actualno.com/society/kzp-preporychva-potrebitelite-da-sledjat-cenite-na-stokite-po-praznicite-news_743711.html", "text": "  Председателят на Комисията за защита на потребителите Димитър Маргаритов препоръчва потребителите да следят дали има разминаване на цените на стоките при пазаруването по Великден.     Разминаване между обявени и прилагани цени най-често се среща при промоции и кампании за намаления. То може да се дължи, както на умишлено поведение, но също и на небрежност от страна на представители на търговеца, пояснява Маргаритов, пред Дарик.\r\nТой подчертава, че при проблем е важно потребителите да подадат сигнал към контролен орган.\r\nСпоред председателя на КЗК има два възможни случая за разминаване на цените. Единият е по-скоро небрежност и става дума за административно нарушение, тогава се санкционира търговеца с глоба от 500 до 3000 лв.  При другият случай ако пък бъде установено, че това е масова практика, намалени стоки да не са чак толкова намалени, тогава случая се определя като нелоялна търговска практика и глобата може да достигне до 30 000 лв.\r\nДимитър Маргаритов е категоричен, че никой няма право да анонсира фалшиви намаления или да подменя информация, която касае цената на стоката.\r\n\"Спазването на правилата при обявяването цените на стоките в търговските обекти е основна характеристика на коректния и лоялен пазар\", допълва председателят на КЗП.    ", "date": "2019.04.26", "title": "КЗП препоръчва потребителите да следят цените на стоките по празниците"}
{"url": "https://www.actualno.com/asia/kim-chen-un-s-otkrito-izjavlenie-sreshtu-sasht-news_743639.html", "text": "  Лидерът на Северна Корея Ким Чен Ун заяви, че Съединените щати са се държали  \"недобросъвестно\" по време на в Ханой и че ситуацията на полуострова е достигнала \"критична точка\", съобщи БГНЕС, позовавайки се на АФП.     Ким Чен Ун направи този коментар по време на на високо равнище с Владимир Путин във Владивосток, която корейските медии определиха като \"открита и приятелска\".   Лидерът на Северна Корея заяви, че \"положението на Корейския полуостров и региона е в застой и е достигнало критична точка\", се казва в съобщението на Корейската централна новинарска агенция.\r\nКим предупреди, че ситуацията \"може да се върне в първоначалното си състояние, след като САЩ приеха едностранно лошо поведение на неотдавнашните втори срещи на върха на КНДР и САЩ\", добави агенцията.  ", "date": "2019.04.26", "title": "Ким Чен Ун с открито изявление срещу САЩ"}
{"url": "https://www.actualno.com/celebrate/razpeti-petyk-e-iisus-izkupuva-grehovete-ni-news_743465.html", "text": "  Велики петък е най-тъжният, най-тежкият ден за Божия син Иисус Христос. Той бил разпитван, вменили му вина, а римският наместник Пилат Понтийски, подстрекаван от тълпата, която ревяла \"Разпни Го\", му издал тежка присъда.     Разпети петък е най-тъжният и драматичен ден за всички християни. Иисус трябва да отговаря на подстрекателските въпроси на Синедриона, за да бъде обвинен в богохулство и съден според юдейските закони. След като не успяват с тази стратегия, съдиите Го обвиняват, че се е нарекъл Цар юдейски и подготвя бунт срещу римското управление на провинция Юдея. Така те Го предават на съд на римския легат в провинцията Пилат Понтийски. Той също смята обвиненията за неверни и предлага да Го освободи, но тълпата, която се е събрала пред двореца му крещи: \"Разпни го, разпни го\". Това е същата тази тълпа, която в неделя е скандирала в екстаз \"Осанна, Осанна\".   Пилат си измива ръцете, за да не падна кръвта на Христа върху него и Го предава на войниците. За присмех те възлагат на главата Му трънен венец вместо корона и Го повеждат към Голгота - лобното място за разпъване на кръст на разбойниците и враговете на империята.\r\nНарамил тежкия кръст, с изранени нозе и обляно в пот и кръв лице, Иисус поема последния си път към хълма Голгота. Състрадателната Вероника изтрива лицето Му с кърпата си и я хвърля върху керемидите на оградата покрай, която минават. Така се появяват първите неръкотворни образи на Спасителя - \"Свети Убрус\" /\"Светото покривало за глава\"/ и \"Светата Тигла\" /от латинското тегула - керемида/.  На лобното място Христос е прикован към Кръста и разпнат между двама престъпници. \"Беше третият час и Го разпнаха. Имаше надпис за вината Му: Цар юдейски. С Него разпнаха и двама разбойници, единият отдясно Нему, а другият отляво. И се сбъдна Писанието, което казва: \" и към беззаконници бе причислен\" /Марк, 15:25-28/.", "date": "2019.04.26", "title": "Разпети петък е - Иисус изкупува греховете ни"}
{"url": "https://www.actualno.com/society/sedmicata-v-absurdi-22-26-april-news_742835.html", "text": "              Държавното обвинение засега не показва, че обръща внимание на сигналите срещу зам.-председателя на Антикорупционната комисия (КПКОНПИ) Антон Славчев относно имотните му сделки, които бият всички рекорди по цена за квадратен метър. : А защо мълчи - *** в устата ли държи?      за къщата на Манолев имало проверка на място, включително замерване дали проектът е изпълнен така, както на хартия. Имало и проверка при плащането, но след завършване на проекта не била правена проверка дали къщата се ползва по предназначение. : Не е вярно! 100% е имало много гости на проверка, ама са си забравили анкетните карти някъде в къщата!  Последва въпрос на водещия на сутрешния блок на Нова телевизия Виктор Николаев – кой тогава ще води децата на училище? : Слабаков да вземе да понаучи що е то Европейски парламент, това не му е телевизионно шоу!    \"В настоящия случай от събраните до момента данни по делото не се установява разследваното деяние да се отличава с по-висока от типичната за този вид престъпления обществена опасност и в обжалваното постановление не е налице яснота извършването на какво друго престъпление ще бъде осуетено с отнемането на свидетелството за правоуправление на обвиняемия\", пишат от съда в официално съобщение. : Още малко и ще вземе да му се извини!  \"Ама моля Ви се\" – това беше реакцията на втория човек в ГЕРБ Цветан Цветанов и шеф на предизборния щаб на управляващата партия на въпрос на как ще коментира несъответствието от 136,5 хил. лв. в доходите и разходите на семейството му за периода 2003 - 2013 година, от КНОПИ по данни на НАП, НОИ и по банкови извлечения. : Няма какво да ни се молите, г-н Цветанов - приказвайте!   Списък с имената на хилядите подкрепящи кандидатурата на Десислава Иванчева за независим кандидат за Европейския парламент беше внесен в ЦИК. Събрани са над 5000 подписа, разкриха издигащите Иванчева от ИК ”Непослушните” и пиарът на отстранения кмет на Младост Петър Кърджилов. На въпрос на дали Биляна Петрова ще участва под някаква форма в изборите за европейски парламент, Кърджилов посочи, че няма, но тя ще бъде издигната за кандидат за кмет на София. : Докарахме я далеч отвъд кривата круша ...  В навечерието на 100-годишния си юбилей Университетът за национално и световно стопанство (УНСС) е заплашен от фалит заради обещано, но неполучено финансиране от държавата. : Бизнес университетът не може един бизнес план да си направи - поне така изглежда от .  Учителите, съвместно с родителите, ще трябва да възпитават учениците в патриотизъм и да възпират \"поведенчески прояви на национален нихилизъм\". Това са част от мерките, залегнали в новата Стратегия за възпитателната работа в образователните институции (2019 - 2030 г.), представена от Министерството на образованието и науката. : Ако може да възпитават просто хора, но си е трудно - тогава кой ще остане да гласува?!   Става дума за Закона за мерките срещу прането на пари, който изисква до 12 май стотици хиляди фирми, институции, организации, свободни професии да внесат в ДАНС свои вътрешни правила за контрол и предотвратяване на прането на пари. : , като ги измъдриха!  Това се случва след скандалите с на бившия зам.-министър на икономиката Александър Манолев и проекта на фирма, свързана с бащата на мъжа до Елена Йончева. : И това след като едни милиони глоби и то доста отдавна - но прокуратурата е заета с \"ало\" измамници, не е по такива малки работи ...  Според съдия Мария Ситнилски единственият законен кмет след ареста на Десислава Иванчева е посоченият от нея Петър Кърджилов. Решението на съда не е окончателно и може да се обжалва. : Уникално смешно става!  „Отидох на регистратурата, почнаха да ме разпитват от коя хирургия бил, как се казва. Аз им казах, че не ме интересува, да изкарат някой, защото човекът лежи на земята, чакахме, чакахме по едно време излезе една дама и почна да го пита за социалния му статус и за това, дали е женен или осигурен”, разказа очевидец. : Каквото имаме да кажем, сме го казали !   По неизвестни засега причини комисията е разпоредила, че не е задължително да се декларира \"разгърната застроена площ в кв. м\", въпреки че такава графа съществува в утвърдената от нея декларация. Така заемащите висши постове в държавата получават картбланш да не декларират мазета, тавани, тераси и др. : Защо изобщо декларират каквото и да е? Ние си знаем какви са!  \"Очакваме съдействие от лицето, което е нарушител. Когато човекът не ви отвори, нямате много механизми да влезете. По принцип можем да звъннем на полиция, но това не е направено през 2012 година (бел. ред. – тогава е имало опит за проверка )\", обясни кметицата на \"Слатина\" Наталия Стоянова. : Трябва и да се самопорицае, самонакаже, самоглоби, самовкара в затвора ...  На въпрос кой ще плати корепциите, Горанов отговори, че това е смислено питане, като подчерта: \"Искате сега да ми кажете, че с вашите пари ще платя корекциите, след като аз не съм възложител\". Той добави, че 7,5 млн. лева няма да са достатъчни. А Статев призна, че под корпуса имало водопровод и ел. инсталация под терена, които не били отбелязани на първоначалните планове, взети от главния архитект на София Здравко Здравков. Не трябва, надявам се да не се случва повече, но сме пред свършен факт – така Борисов се оправда при въпрос какво ще стане, ако и някой друг утре дойде и поиска 7 млн. лева и се оплака, че с такива въпроси журналистите го поставят в неудобно положение. : Ние ще отговорим утре ако дойде да поиска някой милиони - зависи КОЙ е и как точно ще ги иска! Но ще се дава, няма да е последен случай!  Разпети петък е. И както вече каза Началника - ! Гледайте да е по-качествено, уважаеми читатели.", "date": "2019.04.26", "title": "Седмицата в абсурди (22 - 26 април)"}
{"url": "https://www.actualno.com/chronicles/rodena-e-anita-lus-news_743306.html", "text": "  Анита Лус е родена на 26 април 1889 г. в Маунт Шаста (Сизънс), Сискию, Калифорния, САЩ. Баща ѝ Ричард Бирс Лус е бил журналист и издател на вестник, в който майка ѝ Минерва „Мини“ Смит изпълнява по-голяма част от работата. Има двама братя.     През 1892 г. семейството се премества в Сан Франциско, където баща ѝ закупува вестника „Драматични събития“ (нещо като полицейски вестник), а средствата за покупката са взети назаем от бащата на съпругата му. Баща ѝ обаче е алкохолик и прахосник. Тъй като е красива, Лус още като дете става актриса в театъра, печели и често става опора на семейството в продължение на години. През 1903 г. баща ѝ става управител на кино и семейството се установява в Сан Диего.\r\nАнита Лус още от шест годишна мечтае да стане писателка, както и да се освободи от семейната зависимост. След като завършва гимназията на Лус и хрумва идеята да пише вестник на различни социални теми, като ги публикува чрез свой млад приятел от Ню Йорк. Пише добре и получава авторски възнаграждения.   Всяка вечер Анита Лус гледа много филми в киното и през 1911 г. решава самата тя да напише история или сценарий за филм. Изпраща няколко истории на филмовото дружество „Biograph“. Третият ѝ сценарий „The New York Hat“ е първият, който е определен за филмиране през 1912 г. и за него тя получава 25$. Екранизацията се извършва от режисьора Дейвид Грифит с участието на Мери Пикфорд и Лайънъл Баримор в главните роли.\r\nЛус описва истории почерпени от самия живот, от близки приятели на баща ѝ и братята ѝ, от богатите туристи в Сан Диего. Така между 1912 г. и 1915 г. написва над 100 истории за киното и за продукциите на известния режисьор, с което става много търсена и известна.\r\nЗа да се отдели от семейството си Анита Лус се омъжва за Франк Палма младши през 1915 г. Но Франк се оказва без пари и твърде скучен за нейния живот. След шест месеца тя прекратява връзката си с него. Развеждат се официално през 1919 г.    През 1915 и 1916 г. работи за компанията „Triangle Film“. Пише текста за епичната продукция „Intolerance“ и отива за първи път на премиерата в Ню Йорк. Прекарва есента там и се среща с Франк Кроуниншилд от „Vanity Fair“, с когото си сътрудничи в следващите десетилетия.\r\nВръща се в Калифорния, напуска „Triangle Film“ и се присъединява към Джон Емерсън, нейният бъдещ съпруг. Възлагат ѝ да пише подходящи сценарии за актьора Дъглас Феърбанкс, който иска да реализира своите атлетически способности в бандитски приключенски роли. Тя се заема с цялата си енергия и скоро той се превръща в един от най-големите звезди на Холивуд.\r\nПрез 1918 г. компанията „Lasky“ предлага на двойката Емерсън-Лус да работят в Ню Йорк. Двамата заедно със сценаристката Франсис Марион се преместват в наета къща в Лонг Айлънд. Филмите към тази компания не са така успешни, защото не участват водещите артисти.\r\nНа 15 юни 1919 г. тя се омъжва за Джон Емерсън. Двамата живеят заедно до смъртта му на 7 март 1956 г. Освен да пишат заедно сценарии, двамата издават и две общи документални книги, въпреки че на практика те са написани предимно от Лус.   В Ню Йорк Анита Лус работи и за актрисите сестрите Талмаж. С Констанс Талмадж стават добри приятелки и заедно ходят до Париж, където се срещат с пребиваващите там американски и европейски писатели.   През 1923 г. Лус се насочва към театъра. Първата ѝ пиеса „The Whole Town's Talking“ е поставена на 29 август 1923 г. в театър „Бижу“ с добри отзиви и умерен успех.\r\nВсеки вторник Анита Лус се събира със своите приятелки – сестрите Талмадж, Марион Дейвис, Мерилин Милър, Адел Астер и други известни съпруги, на т.н. соарета на „вторнишките вдовици“ и ходят заедно в един от любимите си клубове в Харлем. Това оказва влияние в нейното късно творчество. По-късно се включва в приятелския кръг на Х.Менкен, Теодор Драйзър, Шерууд Андерсън, Синклер Луис и др.    През 1925 г., под влияние на кръга около Менкен, започва да пише своя първи и най-известен сатиричен роман „Джентълмените предпочитат блондинки“. В него, под формата на дневници, се описва историята на сребролюбивата блондинка Лорелай Лий, хитра жена на свободните нрави и с високо самочувствие, за която скъпите дрънкулки са по-ценни от брачните свидетелства. Публикувана с малък тираж през ноември 1925 г. тя се разграбва веднага, и от уста на уста се превръща бестселър с многобройни издания. Книгата е преведена на над 15 езика по целия свят.\r\nСледващата година Лус адаптира романа за пиеса в театъра. През 1928 г. романът е адаптиран за киното. Участието в него на актрисата Рут Тейлър (като Лорелай Лий) е толкова успешно, че тя веднага се омъжва за милионер. През 1953 г. е направен нов римейк на филма с участието на Мерилин Монро.\r\nПрез 1927 г. Анита Лус написва продължението му в романа „Джентълмените се женят за брюнетки“, който е публикуван през следващата година. През 1955 г. той също е филмиран с участието на Джейн Ръсел и Жан Крейн.\r\nВ периода 1927 – 1929 г. двойката Лус и Емерсън пътуват много, но кризата и неразумно инвестираните пари на семейството от страна на съпруга ѝ я принуждават отново да започне да пише усилено. През 1931 г. двамата се разделят и живеят отделно, а Лус започва да пише за „Метро Голдуин Майер“.\r\nПървият проект „Red-Headed Woman“ 1932 г. е много успешен, прави Жан Харлоу звезда, а Лус е отново в предната редица на сценаристите. Премества се в апартамент в Холивуд, през 1934 г. си купува къща в Бевърли Хилс, а през 1936 г. къща на плажа в Санта Моника. Активно участва в живота на звездите и техните извън филмови прояви.   От 1935 г. с образуването на Гилдията на писателите тя си сътрудничи с Робърт Хопкинс. През 1936 г. преминава на работа към „United Artists“, но после пак се връща към „MGM“, за която работи по време на Втората световна война.\r\nПрез есента на 1946 г. Лус се връща в Ню Йорк и като свободен писател отново работи за Бродуей. През 1950 г. написва третия си роман „A Mouse Is Born“, след което заминава за Европа след 20 години раздяла.\r\nПрез 1951 г. адаптира за сцената романа „Gigi“ на писателката Колет. В главната роля играе Одри Хепбърн, която с тази роля става известна звезда. През 1958 г. Лус адаптира друг роман на Колет – „Chéri“ с участието на Ким Стенли и Хорст Бухолц.\r\nПрез 1961 г. Лус написва последния си художествен роман „No Mother to Guide Her“. В следващите години тя пише само документални книги започвайки с автобиографичния „A Girl Like I“ от 1966 г., продължавайки с два романа за Холивуд, и завършвайки с историята за сестрите Констанс и Норма Талмадж.\r\nСлед прекарана белодробна инфекция Анита Лус умира от инфаркт на 18 август 1981 г. в Ню Йорк. Тя оставя такъв неповторим отпечатък в киното и литературата, че на нейната панахида приятелите ѝ Хелън Хейс, Рут Гордън и Лилиан Гиш забаляват опечалените с анекдоти от творчеството ѝ, а Жул Стейн изпълнява песни от нейните мюзикъли, вкл. ", "date": "2019.04.26", "title": "Родена е Анита Лус"}
{"url": "https://www.actualno.com/vraza/zashto-bylgarinyt-praznuva-velikden-news_742827.html", "text": "  Даниела Хитова е от Враца. Завършила е богословие и журналистика. Работи в една от медиите на Северозапада и има ярко присъствие  в отразяването на християнските традиции и обреди. Човек с точна позиция, открит и честен към хората и нещата от живота. Питам я в дните на Страстната седмица - защо българинът празнува ?         Този въпрос има най-малко две гледни точки. Първо - българинът празнува Великден, а не Възкресение Христово. И това са  тези хора, за които този ден е повод да се съберат, да седнат, , да пийнат и  изобщо да забравят за църковния празник, да забравят всъщност, че Великден се нарича Великден, защото това е най-великия ден в човешката история, денят, в който вратите на рая  са отново отворени за всички хора. Денят, в който Исус Христос възкръсва от  мъртвите, не е възкресен от някого, а самият той възкръсва и така  слага финала на своето изкупително дело, след което обещанието, дадено на Адам и Ева, че ще се роди изкупител на света и че вратите на Рая отново ще бъдат отворени за хората, се сбъдва. Т.е., ако ние се плъзнем само по празнуването на Великден, ние сме от  едната група хора.\r\nНо ако  в този ден намерим време да отидем да чуем какво се случва в храма, тогава  ще разберем, че ние присъстваме  на празника на празниците и на тържеството на  тържествата, така наричат този  ден  Възкресение Христово  химнописците от векове. Това е най-важното събитие, защото то осмисля нашия човешки живот.  И ако днес, в този прагматичен свят, ние продължаваме да не сме  доволни от това, което имаме, то не е защото имаме малко, а защото имаме  душа, която иска нещо повече от  това, което ни дават парите и това, което ни дава ежедневието. Т.е. безсмъртната ни душа  иска  безсмъртни неща, които  не могат  да се  захранят, казано в кавички или да се  удовлетворят от  земните  неща, които ние тук виждаме и придобиваме.  В думите ми, надявам се, никой да не е открил укор, а по-скоро  да види двете възможни точки към живота. Защото това са всъщност двете гледни точки към живота, а не само към празника Възкресение Христово.  Ако търсим,  дето се казва,  за какво да се хванем, за да  изберем едното или другото, трябва просто да сме откровени пред себе си. Стига ли ни едното или какво за нас е важно. За мен лично е  важно това, че освен  тяло, човек има и душа и тази душа  има  нужда от храна, духовна храна,  Тази душа е това, което ще остане , когато тялото не е живо.\r\nНа трапезата на моето семейство има традиционните неща за всеки българин.  Има  козунак, има яйца, има питка, печено агне , хубаво червено вино. Аз  не съм  против това хората да се почерпят за празника, защото това е един от начините,по който ние празнуваме. Но не искам празникът  за мен и моите близки хора, да бъде само това.  Само това не стига  и важното е да знаем какво празнуваме на този ден и да знаем, че ние сме християни.        Душата на човека е безсмъртна. Това, което тя иска са също  неща, които са безсмъртни. Можем да я нахраним с добро, но не само като искаме да получаваме доброто, а да сме тези, които  вършат добро. Неслучайно  мъдрите хора са казали, че по-блажен е този, който дава, отколкото този, който взима. Да нахраним душата си с вяра, с вяра, че краят на този живот не е края на живота въобще, а е само  една врата, през която ние отиваме във вечния живот.  Да я нахраним с любов към Бога,  към хората и даже към себе си. Не  говорим за себелюбие, а за  това – както се грижим за нашето тяло всеки ден. и се обличаме, и се къпем, и искаме да ни е топло, така искаме да се погрижим  и за нашата  душа. Защото ако къщите си  проветряваме всеки ден, съвсем логично  да попитаме колко пъти сме се изповядвали и кога за последен път е било това. Според мен  Великден е точно времето, в което   да погледнем навътре към себе си ,да видим кое не е наред, да бъдем честни със себе си и обичайки се да отидем  да попостим известно време, да се изповядаме , да кажем какво ни тежи … Да  прегърнем на Великден ,както се пее   в песнопенията, всички хора, да си простим един на друг всички неща, да прегърнем всички хора, да ги наречем  братя и да посрещнем радостно Възкресението. Това е за мен празника.  Анелия Костова ", "date": "2019.04.26", "title": "Защо българинът празнува Великден?"}
{"url": "https://www.actualno.com/plovdiv/meri-mejsyn-kojato-prekosi-jeljaznata-zavesa-za-da-prepodava-anglijski-u-nas-news_741059.html", "text": "   Историята започва с едно безутешно куче и завършва с мемоарна книга. Впрочем краят на историята още не е съвсем известен, защото тя продължава. Но ако заложим на неслучайните случайности, имало е да се случи така, че от кучето, осиновено от семейство млади пловдивчани в Бирмингам, се стигна до откриването на една от първите учителки- англичанки в английските гимназии в Пловдив и София. За Мери Мейсън пък, вече гонеща 90-те години, но все така усмихната и бодра, този епизод върна в настоящето и вълнуващ период от живота и, което я вдъхнови да започне от отговорите на пет въпроса, за да стигне до цяла мемоарна книга.       Мери Мейсън и Ан Слейтър са първите две английски учителки в новосъздадената през 1958-ма година Английска гимназия в Пловдив. След като обучава от начало до край един випуск, Мери Мейсън отлага завръщането си в Англия и остава една година като учителка в Английската гимназия в София, където пък работи заедно с Мерсия Макдермот. Оказва се, че след толкова години животът в България е оставил незаличими следи в паметта на усмихнатата англичанка, а нещата, които споделя, рядко могат да се научат от другаде. Защото това е погледът на чужденката към живота в страната ни през 60-те.  Мери Мейсън е от първото поколение работнически деца в Англия, които получават достъп до висше образование. Със стипендия тя завършва Лондонския университет и става учителка. Родена и израсла в силно политизирано семейство на социалисти, тя копнее да види с очите си това, за което говорят и родителите и, и за което става дума на неделните лейбъристки сбирки, затова, щом вижда в дъното на бюлетина за работни учителски места обявата на българското посолство, не се много чуди. Обявата била със съвсем дребни букви, търсели се учители за новата английска гимназия в Пловдив.  Мери Мейсън се явява на конкурс в посолството, а особена конкуренция не е имало. След като я одобряват, получава една настоятелна покана от Форин офис, а разговорът там е бил доста твърд, след като и до днес си го спомня. Предупредили я за нищо на света да не тръгва към социалистическата страна, защото зад желязната завеса никой няма да и помогне, ако се озове в неприятна ситуация. Въпреки тези предупреждения, през септември 1959-та година тя се качва на Ориент експрес и, както споделя, \" и до днес не съм пътувала по по-луксозен начин\". Билетите осигурява българското правителство.\r\nПървите и впечатления след пристигането, когато слизат с Ан Слейтър на Централна гара- София, а перонът е пуст, са доста страховити. Облаци пушек над локомотива, те двете уморени и мръсни от саждите, колкото и луксозно да е било купето, струпан багаж, сами... После в един момент делегацията по посрещането се появява, на най-високо ниво, цветя, прегръдки..\r\nСвикнала с класовото деление в Англия, тук се учудва още в първия час, когато шофьорът на колата, която ще ги откара до Пловдив, сяда заедно с всички останали на масата, вместо да бъде отпратен в кухнята. После си спомня как по пътя от София до Пловдив през нощта са срещнали едва три коли и две магарешки каруци.      В Пловдив настаняват двете английски учителки в една стая на суперлуксозната за времето си емблема на града - хотел \"Тримонциум\" и са горди, че са решили на такова високо ниво квартирния им проблем. Мислели за постоянно. Да, но с известно неудоволствие, отчитайки го като каприз, се наложило да им търсят отделни квартири. \r\nВ училището ги посрещнали с каре на плаца и толкова много цветя, че \"можехме да отворим цветарски магазин\". По това време Английската гимназия се намира в бившата Семинария, там е сниман филмът \"Вчера\". Мери Мейсън и Ан Слейтър са първите англичанки, които не само учениците, но и учителите виждат. Те всъщност импровизират на база на знанията и опита си и създават основите на преподаването на чужд език от чужденци. \"Те поставиха толкова високи стандарти, че след тях ние вече знаехме какво да изискваме от английските си колеги\", споделя първият директор на гимназията Любен Христов в спомените си. Докато Ан Слейтър е била по-дистанцирана и строга, Мери Мейсън влиза директно в сърцата на учениците си. Те я помнят като \"усмихнатата розовобузеста Мери\", която ги учи не само на език и произношение, но и на поведение, маниери, начин на обличане. Градът също е любопитен към чужденките. След толкова години Мери още си спомня с усмивка колко много кандидати за женитба е имала. Впрочем тя така и не сключва брак.   В Пловдив тя е в основата на създаването на първия ученически вестник на английски \" The Report\", поставя и \" Венецианският търговец\" на Шекспир. Докато е в града, превзел сърцето и още от първия ден с чудните си гледки и с топлото отношение, тя кани брат си, свои близки, така че и за тях България вече означава нещо. Когато гимназията навършва 30 години, Мери Мейсън идва за юбилея и държи слово. Когато миналата година гимназията навърши 60 години, неин поздравителен адрес бе прочетен от сегашния директор на гимназията Николай Радев по време на церемонията, а мемоарите и бяха предадени на Виртуалния музей на сегашната Езикова гимназия \"Пловдив\". А тези дни на кратка екскурзия в Пловдив бяха нейни по- млади близки, силно заинтригувани от града точно заради нейните спомени...Така историята продължава. Българската история на Мери Мейсън преди около 60 години обаче не свършва с Пловдив. \"Мисълта да се върна към суровите норми на преподаване в студената капиталистическа Англия ме подтискаше - пише тя в мемоарите си. Помолих българските власти да ме оставят да преподавам една година в София и те с удоволствие се съгласиха. Така през 1964-65 година преподавах английски език и литература в Първа английска гимназия в София\". Промяната носи нови впечатления на Мери Мейсън, тя описва София като \"приятен модерен столичен град с широки улици, увенчани със сянката на Витоша, с много сняг през зимата и мека топлина през лятото.\" Това е твърде различен свят от горещия античен източен Пловдив. \"И учениците ни бяха различни. Повечето от учениците в Пловдив идваха от провинцията, много малко бяха от самия град. Като самата мен, те бяха първото поколение в своите семейства, което получаваше добро образование и бяха съвсем наясно какви късметлии са. Учениците в София бяха деца на хора от горния ешелон на комунистическата партия, синове и дъщери на министри, държавни служители, посланици, генерали и интелектуалци. В София нямаше пансион, учениците живееха в домовете си. Те бяха доста по-обиграни от учениците в Пловдив, но все така жадни за знания.\"\r\nВ София Мери Мейсън заварва Мерсия Макдермот, която също преподава за една година в гимназията, но и пише тогава своята книга за Васил Левски-\" най-големият от български герои, екзекутиран заради освобождаването на своята страна от Отоманската империя\", пише Мери. Книгата е публикувана в Англия под заглавието \"Апостолът на свободата\", преведена после на български и след нейното издаване, Мерсия стана знаменитост, спомня си още тя. Мерсия Макдермот тогава е член на Британската комунистическа партия и многогодишен председател на Британско- българското дружество. После тя написва много други книги за България, а последната е мемоарната \"Once upon a time in Bulgaria\" - \"Имало едно време в България\". \"Всъщност почти всичко, което знам за историята на България, научих от Мерсия\", казва Мери. \r\nОсвен работата в гимназията, двете англичанки тогава стават и близки приятелки. \"Заедно ходехме на опера и балет, откривахме културните ценности на София. Живеехме заедно в един стар хотел, \"Славянска беседа\", на десетина минути пеша от гимназията. Когато Мерсия и аз си припомняме тази щастлива година, в спомените ни оживяват нашите недели, когато ние, заедно с половин София, вземахме трамвая до подножието на Витоша и се катерехме нагоре, на връщане сядахме в някой от новите ресторанти за обед, а вечер отивахме на опера. Особено добре си спомням новогодишния ден на 1964-та. Беше ясен слънчев ден, вледеняващо студен. Ние катерехме планината сред замръзнали дървета, първо широколистни, после борове, с пъхтене и огромни усилия успяхме да се качим на Витоша и да погледнем отгоре. Планините се диплеха във всички посоки не само в България, виждаха се и планините в Югославия и Гърция. Тогава аз символично влязох в клуба на човеците, които пълзят нагоре по разни планини и се отписах от тоя клуб едва когато краката ми вече не издържаха - 30 години по-късно\".\r\n\"Мерсия и аз работехме много здраво в гимназията и това не остана незабелязано. Никой по света не чества така ентусиазирано 400-тата годишнина от рождението на Шекспир през 1964-та, както софийската Първа английска гимназия. Наехме истински театър и всеки клас представяше сцена от пиеса на Шекспир с костюми, предоставени ни от Народния театър. Нечия майка тогава работеше там, добавя с усмивка Мери. Когато 20 години по-късно посетих България, стоях на стъпалата на \" Александър Невски\", когато един слаб млад мъж ме поздрави. \" Другарко Мейсън, каза той, аз играх Цезар!\" Тогава разпознах Сава, той играеше в спектакъла. Това беше много щастлива среща\".\r\nВ мемоарите си Мери Мейсън си спомня и тържествата, тогава ги наричаха \"банкети\" с колеги по всякакви редовни исторически и политически поводи. \"Българите бяха много добри в това, винаги имаше много вино и добра храна, народни и революционни песни и накрая танци. Мерсия и аз научихме няколко български народни песни, помогна ни учителят по музика. Твърде необичайни ми бяха ритмите и извивките, но ние усилено репетирахме, твърде шумно /по български/, докато катерехме Витоша в неделите. Така на тържеството за Осми март изпяхме на два гласа \"Слънцето трепти, захожда\". Това беше прието много добре, някои колежки дори се просълзиха. Окуражени от аплодисментите, Мерсия и аз приготвихме още една песен за следващия банкет, но, за наше разочарование, повече не ни поканиха да пеем...\" След тази година в София, която добавя различни цветове към впечатленията и от престоя в Пловдив, Мери Мейсън решава да се завърне в родния си Бирмингам при семейството си и така епизодът \"България\" в нейния живот завършва през юли 1964-та. Но всъщност така и не завършва наистина, защото след като миналата година стана известно, че тя е жива и здрава, много нейни бивши ученици и се обадиха.    А всичко започна от едно куче. Младото семейство от Пловдив живееше на първия етаж в един блок, а когато кучето оставаше само, плачеше безутешно. Домоуправителят ги информира, че една възрастна дама от горния етаж се е оплакала и е изразила опасения, че те може би не се отнасят както трябва с животното. Младото семейство веднага отиде да и се извини и да и обясни, че отскоро са го взели и не е свикнало да стои само. От дума на дума стана ясно, че са от България, от Пловдив. \" О, Пловдив, казала Мери. Прекарах четири от най-хубавите си години в живота в Пловдив през 60-те\".  От тая дума нататък следва приятелство, мемоарна книга и нови туристи от Англия. Както се казва, думата дума отваря...И прави истории. ", "date": "2019.04.26", "title": "Мери Мейсън, която прекоси желязната завеса, за да преподава английски у нас"}
{"url": "https://www.actualno.com/interest/hranitelna-dobavka-sreshtu-muhyl-v-hljaba-vodi-do-diabet-news_743643.html", "text": "  Пропионатът – вещество, което се използва като добавка при печене на хляб, за да се предотврати , може да доведе до повишени нива на хормони, свързани с риска от развитие на затлъстяване и . Това беше експериментално доказано от учени в Харвардския университет, съобщи РИА Новости.     При първият експеримент в лабораторни мишки се инжектира пропионат, след което лабораторните гризачи повишават нивата на хормоните, включително глюкагон и норепинефрин, както и наскоро открития FABP4, свързващ протеините с мастните киселини.   Тези хормони допринасят за това, че чернодробните клетки в мишките започват да произвеждат повече глюкоза, което води до хипергликемия, характерна за диабета.\r\nВ допълнение, изследователите открили, че редовното прилагане на доза пропионат на мишки, еквивалентна на тази, която обикновено се консумира от хората с хляба, води до значително увеличаване на теглото и инсулинова резистентност.  Във второто проучване са участвали 14 здрави доброволци. Те са разделени на две групи: една консумира храна, към която е добавен един грам пропионат, а другият - храна с плацебо.\r\nУчастниците в научната работа са вземали кръвни проби от доброволците преди хранене, по време на хранене, и на всеки 30 минути за последващите четири часа след хранене. В резултат на това първата група също се оказва с повишени нива на хормони, причиняващо метаболитни нарушения.   ", "date": "2019.04.26", "title": "Хранителна добавка срещу мухъл в хляба води до диабет "}
{"url": "https://www.actualno.com/politics/startira-predizbornata-kampanija-za-evrovota-news_743647.html", "text": "  Започва предизборната кампания за европейските избори, които ще се проведат на 26 май (неделя). От днес започват и предизборните радио и телевизионни предавания, за които ЦИК и СЕМ подписаха споразумение с за прозрачно и обективно отразяване.     В 751-местния Европейски парламент България има право на 17 депутати. До надпреварата ЦИК допусна 13 партии, 8 коалиции и 6 инициативни комитета. , които ще участват в изборите за Европейски парламент.\r\nВече са ясни имената на водачите на евролистите. Сред кандидатите за евродепутати има един гражданин на Нидерландия и един на Унгария. Бариерата за влизане е 5.8%. Мандатът на европейските депутати е 5 години.\r\nВ България при избор на членове на Европейския парламент има и преференциален вот, който дава на избирателите възможност да посочат своя предпочитан кандидат в рамките на партията, която са избрали. Кандидатите, които са получили повече преференции, имат по-голяма възможност да бъдат избрани.  Според изтегления от ЦИК жребий в бюлетината: “). Валери Симеонов е водач на кандидатската листа на коалиция „Патриоти за Валери Симеонов (НФСБ и Средна европейска класа)“. (ПП НДСВ и ПП Новото време). Водач на листата на \"Път на младите\" е председателят на клуба на младите българи от чужбина \"Мулениум\" Румен Чолаков     . Водач на листата на партия „ВМРО – Българско национално движение“ е Ангел Джамбазки. . . Водач на кандидатската листа на партия „Партия на Зелените“ е Владимир Николов. . Водач на листата на партията е Настимир Ананиев. .    В кандидатската листа на коалиция „Възход” водач е Емил Мечикян. (ПП АБВ, ПП \"Обединен блок на труда Български лейбъристи\", Политическо движение \"Социалдемократи\", ПП \"Движение за социален хуманизъм\", ПП \"Българска левица\", ПП \"Българска партия Либерали\" и ПП \"Възраждане на Отечеството\"). В кандидатската листа на  „Коалиция за България“ водач е Боян Дуранкев.     . Както вече е известно, ГЕРБ и СДС се явяват заедно на евроизборите, като водач на листата е Мария Габриел. – Обединение“. Водач на коалиция „Демократична България – Обединение“ е Радан Кънев. . Водач на листата е Георги Димов.  .    . Водач на листата Петър Николаев Клисаров. “. В кандидатската листа на коалиция „БСП за България“ водач е Елена Йончева. Водач на листата е Венета Константинова Маджистрели.  . Водач на листата на ДПС е Мустафа Карадайъ. “. В кандидатската листа на коалиция Движение „Заедно“ водач е Александър Томов. .    – Българските Родолюбци“. В кандидатската листа на коалиция „ВОЛЯ –   . Водач на листата е Данаил Георгиев.  “. В кандидатската листа на партия „Движение Презареди България“ водач е Димитър Байрактаров. Водач на листата на партия „Възраждане“ е Цончо Ганев.   Предизборната кампания се води на български език.\r\nКомпанията \"Сиела Норма\" АД е победителят в обществената поръчка за наемане на 3000 специализирани устройства с инсталиран софтуер за електронно с решение номер 193-ЕП, определена от ЦИК. Фирмата ще осигури и логистично осигуряване и обслужване на специализираните устройства до секционните избирателни комисии в страната, обучение на персонал за работа с устройствата за произвеждане на избори за членове на Европейския парламент. Машинно гласуване ще има в една четвърт от изборните секции. ЦИК определи конкретните секции, в които ще има машини за гласуване. Те са 31 района в страната и са определени по специална методика.\r\nЗа осигуряването на машинното гласуване са предвидени 7 милиона и половина лева. Животът на една машина може да бъде около 15 години. За местните избори наесен трябва да се осигурят 6000 машини,\r\nПо време на предизборната кампания кандидатите, партиите, коалициите и инициативните комитети могат да изготвят и разпространяват плакати, обръщения и други агитационни материали. На всеки агитационен материал задължително се отбелязва от чие име се издава.\r\nВсеки агитационен материал съдържа информация, че купуването и продаването на гласове е престъпление, като информацията заема не по-малко от 10 на сто от лицевата площ на агитационния материал и е разположена в обособено поле. В аудио- и аудио-визуалните материали тази информация се съдържа като недвусмислено и разбираемо послание.\r\nАгитационните материали се поставят на определени от кмета на общината/района/кметството места. Заповедта на кмета се оповестява публично и се изпраща на районната избирателна комисия. Агитационни материали могат да се поставят на сгради, огради и витрини само след разрешение на собственика или управителя на имота.", "date": "2019.04.26", "title": "Стартира предизборната кампания за евровота"}
{"url": "https://www.actualno.com/curious/lubimite-neshta-na-zodiite-oven-telec-i-lyv-news_742988.html", "text": "  Ето кои са най-любимите неща на представителите на зодия Овен, Телец и Лъв! Изненадайте близките си хора от тези зодии с нещо, което наистина обичат!         Огнени и горещи, смели и решителни! Това са най-ярките характеристика на Овена. Предвид буйния си нрав, той определено обича риска и го влече към новото и непознатото. Можете да ги впечатлите със смели предложения за далечни пътувания или иновативни нечувани идеи. Чувстват се добре, когато са дейни и в ситуации, в които трябва да взимат бързи решения – не се страхуват от последствията. Готови са винаги да скочат напред, защото непознатото ги привлича с огромна сила.   Хармонията е много важна за тях! Те определено обичат лукса, стила и красивите места. Всички Телци обичат парите, добрата храна и комфорта. Към живота са настроени бохемски и можете да ги впечатлите с приятни емоции на интересни и нови места с хубава музика. Ценят безгрижния живот и всичко свое. Обичат дома си и се стараят да го поддържат добре. Грижат се за външния си вид и харесват елегантността в отношенията и дори във външния вид на себе си и на околните.    Отличават се с разбиранията си за отношенията между хората и различното си светоусещане. Те държат на добрите обноски и обичат честта и великодушието. За тях е важно да бъдат на високи постове и да заемат сериозни длъжности, защото усещането, че са на върха ги зарежда. За представителите на зодия Лъв тържествеността, разкоша и лукса са много впечатляващи. Цял живот се стремят към постигането на високи цели. Много са горделиви и  взискателни към околните. Обичат справедливостта и достойното отношения. Умеят да показват и демонстрират авторитета и личните си качества.    ", "date": "2019.04.26", "title": "Любимите неща на зодиите Овен, Телец и Лъв "}
{"url": "https://www.actualno.com/interview/ivan-savov-2018-ta-beshe-godina-na-vnedrjavane-na-gdpr-2019-ta-shte-e-godina-na-sankciite-news_743446.html", "text": "   Вече мина де факто една година от въвеждането на GDPR и в България. Какво стана и какво има да става предвид многото приказки за Апокалипсис по темата - разговаря с г-н Иван Савов, председател на Европейската федерация на сертифициращите организации и на Европейски институт за риск политика (ERPI) – партньор за Централна и Източна Европа на EU GDPR Institute.       Регламентът за (Регламент ЕС 2016/679 за защита на личните данни - General Data Protection Regulation) беше приет 2016 г., а преходният период беше 2 годишен и изтичаше 2018 г., така че всички, които преди година се изненадаха, че на 25 май 2018 г. влизат в сила новите изисквания, просто нямаха основания за това.\r\nТака или иначе, в изтеклата година фирмите започнаха панически да внедряват системи за защита на личните данни. В цял свят беше така. Внедряваха системи, влизаха в различна степен на готовност и на съответствие. Голяма част от бизнеса игнорира тази необходимост, надявайки се, че бързо ще отмине. Друга част работеха, внедряваха системи през консултанти, адвокатски кантори с различна степен на успех. 2018-та беше годината на внедряването. Настоящата 2019 година бих нарекъл годината на . Защото при тези фирми или организации, при които проформа са внедрeни системи за защита на личните данни, пробивите ще стават все повече, а глобите са огромни и ресурсът на националните регулатори вече е достатъчно голям, за да реагира, да прави проверки и да санкционира. Вече следенето за прилагането на закона започва.  И пак – една част от бизнеса осъзнава, че това започва да се случва и забелязвам нарастване на интереса към тематиката и по-сериозно отношение –„ ако не сме го направили както трябва – дайте да стане както трябва; ако не сме нищо направили по въпроса - да започнем защото виждаме какво става“. Виждаме глоби, в някои случаи от порядъка на милиарди. От по-дребни санкции до стотици хиляди и до милиони и милиарди... бяха санкционирани и също точно за това - че злоупотребяват с лични данни и не изпълняват GDPR изискванията. Всеки бизнес е застрашен.\r\nВсе пак, да отбележим, че регулаторите са адекватни – те няма да ти сложат глоба, която да те фалира, но глоба, която да усетиш във финансите си и да те накара наистина да предприемеш адекватни мерки. Така че в момента имаме една втора вълна на осъзнаване и на подобрение, което е много добре, защото негативните явления, пробивите все повече се завземат от организираната престъпност и става въпрос за сериозни финансови престъпления – измами, източване на фондове, злоупотреби с пари и информация. Всичко това е свързано, последиците са за цялото общество са изключително сериозни. Колкото повече бизнесът и институциите се ангажират да спазват закона, толкова е по-добре и за субектите. От гледна точка на хората също е много важно регламентът да се спазва. Като физически лица също се тревожим нашите данни да не бъдат откраднати, да не ни бъдат източени сметките, да не ни се открадне самоличността, каквито случаи има ежедневно.\r\nЗаради това инициативата на ЕС е приветствана в цял свят и сега трети страни започват да догонват - да пишат подобно законодателство, защото светът е свързан. Ако ние тук сме защитени, трябва да имаме сигурност и извън ЕС, но влизаме в един американски сайт и... - там нещата не са добри. Това ще се промени. Има вече инициатива на глобално ниво, която придвижва нещата в тази посока. Това е неизбежно.     Всички декларират добри намерения, но те по принцип са бюрократични структури, които не са много добри в изпълнението на изискванията към тях – това е по дефиниция. На бизнеса като му се каже „ти трябва да спазиш тези изисквания“ той се стяга, прави го, спазва го. На администрацията като кажеш „и ти трябва да спазваш тези изисквания“, те правят един план, казват „а, щом е 25 май 2018–та, аз утвърждавам план за влизане в съответствие с GDPR до 2021 г. и дотогава всички в моето министерство да сте влезли в съответствие“, което е шега. Но отразява реалността. Аз не съм изненадан, защото така работи администрацията в цял свят. Ние бързаме да реагираме, защото ни наказват, а в същото време в Румъния държавната администрация гласува текстове от типа „бизнесът ще го глобяваме до 100 млн. или до 20 млн. или до 4% от продукта, а глобите на държавни администрации, на министерства и на отдели, които не спазват изискванията да са максимум 20 000 евро“. С други думи – „ние няма да се наказваме, ще наказваме другите. Плановете ни са да изпълним изискванията в 2021 г., няма значение, че вие трябва да сте в съответствие до 15 май 2018-та“. И какво се получава - ние правим нещата както трябва, защитаваме данните и идват клиентите при мен и питат – „аз какво като направя тази система за защита на личните данни, като след това ще си подам данните към НОИ, към Агенцията по вписвания, към ..., където влизаш по Интернет и ... - тя е разбита система и всичко се чете отвсякъде“... Това е нещо, което трябва да решаваме заедно, а не да настояваме пред институциите, че всички еднакво отговаряме пред закона, както пише и в самия закон - че касае и държавните структури, администрации, местните структури, неправителствените организации, бизнеси – всички, абсолютно, включително там пише за юридически и физически лица, даже аз, ако съм физическо лице, което обработва данни на други физически лица трябва да спазвам този закон. Всичко. Осъзнаване. Осъзнаване, че трябва да се направят изискваните системи за защита на личните данни.    Институциите не са подготвени. Бизнесът започна да се подготвя. Продължаваме. Продължаваме да настояваме, с натиск да искаме влизане в съответствие. Не да казваме: „Вие не сте, значи и ние няма да бъдем“. А да казваме: „Ние сме, значи и вие трябва да бъдете“. И съответно да настояваме за правата и за санкциите пред Европейския комитет за защита на данните, който вече функционира и има правомощия по прилагането на регламента. До около една година. Следващата пролет вече ще има акредитирани сертификации на системи по GDPR. Сега Германия изглежда най-напреднала в това отношение, но ще бъде бързо догонена, защото доста страни предприемат стъпки. Общо-взето налага се като най-ефективен вариант обвързването на акредитацията през националните акредитационни органи и одобрението на регулаторите. Това ще даде възможност да се инкорпорира акредитацията, съответно и сертификацията по GDPR към Многостранното Споразумение за признаване на валидността им  и към глобалната верига на доверие. Защото, ако сертифициращият орган е акредитиран от орган, който е член на Многостранното споразумение за взаимно признаване (EA MLA), какъвто орган у нас е Българската служба за акредитация, това предполага признаване на валидността на акредитацията от другите национални органи и от там - и на сертификацията. Ние вървим в тази посока. Ще настояваме Многостранното споразумение (EA MLA) за взаимно признаване на акредитацията на сертифициращите органи да покрие и областта на GDPR. Вече го казвам и като представител на Европейската федерация на сертифициращите организации. Това е процес, по който ще работим и на международно ниво като представители на европейските институции. Принос в това отношение има и постигнатото, в рамките на конференцията ни по GDPR миналата седмица в София, съгласие между заинтересованите страни в България да съдействат за разширяване на обхвата на Многостранното споразумение (EA MLA) с включване в него и на защитата на личните данни. Другата съществена стъпка ще е установяването на национална схема за акредитация на сертификацията, за което заинтересованите страни – консултанти, сертификатори, акредитационен орган, регулатор се споразумяхме да обединим усилия. Предстои тези заключения от конференцията да изпратим официално на правителството, Европейския комитет за защита на данните и Европейската комисия. Не. Нещата се затягат много сериозно. И глобалната база данни на сертифицираните фирми, която ще инкорпорира GDPR в един момент, и всички други мерки, които вземаме, и самото законодателство, и санкциите, които се налагат възпират подобни изкривявания. Нещата се затягат. Примката се затяга около мошениците и измамниците. Сертификатите са вече добре регулирани. С влизането в сила на базата данни и контролите, които има и които се пускат като определени политики през Международния акредитационен форум към органите за сертификация ще доведат до ограничаване на фалшификациите. Още не сме започнали да говорим за него. Но не сме закъснели. Той излезе преди 2 – 3 месеца. Има една визия за e-Privacy директивата (Директива 2002/58/ЕО на Европейския парламент и на Съвета - Директивата за правото на неприкосновеност на личния живот и електронни комуникации), излизат още няколко неща в тази област и общо – взето очаквам за цяла Европа на есен да започне да се работи по този въпрос, както сега тук работим за установяването на национална схема за акредитация на сертифициращите органи по GDPR. Абсолютно необходимо е. И неизбежно. ", "date": "2019.04.26", "title": "Иван Савов: 2018-та беше година на внедряване на GDPR, 2019-та ще е година на санкциите"}
{"url": "https://www.actualno.com/europe/rekorden-broj-myrtvi-delfini-izhvyrleni-v-biskajskija-zaliv-zaradi-mreji-news_743629.html", "text": "  Рекорден брой мъртви делфини са изхвърлени по бреговете на Франция от Атлантическия океан през последните месеци, съобщава AFP.     От обсерваторията „Пелагиас“ съобщиха, че делфините са били уловени в рибарски мрежи и това е причинило смъртта им.   \"Имаме около 1200 мъртви малки китоподобни по крайбрежието на Бискайския залив, от които повече от 90% са обикновени делфини\", заяви биологът Оливие ван Канейт.\r\nОбсерваторията алармира, че броят на мъртвите делфини се увеличава всяка година от 2017 г. и предупреди, че видът може да бъде напълно унищожен в района.  \"Имаше два пика в средата на февруари и средата на март, свързани с течения, които са по-силни по това време поради условията на ниско налягане\", отбеляза Канейт, специалист по морски бозайници и птици.\r\nОбсерваторията предупреди, че около 85% от мъртвите делфини имат следи от случайно улавяне в мрежи, като в същото време отбеляза, че почти три пъти повече мъртви делфини вероятно дори не са били изхвърлени на брега.   Делфините и морски свине могат да бъдат уловени в риболовни мрежи и задушени, докато ловуват лаврак и меджид едновременно с риболовните флоти, особено през зимните месеци.    ", "date": "2019.04.26", "title": "Рекорден брой мъртви делфини изхвърлени в Бискайския залив заради мрежи "}
{"url": "https://www.actualno.com/america/trymp-pojela-rusija-i-kitaj-da-unishtojat-jadrenite-si-oryjija-news_743657.html", "text": "  Белият дом преговаря с различни  министерства за разработването на възможности за подготовка на ново ядрено споразумение, което ще включва Руската федерация и Китай, предаде CNN, цитирайки няколко източника в Белия дом.     \"Провеждаме интензивни междуведомствени дискусии за разработването на възможности за президента да постигне такава сделка\", заявиха източниците на канала.   Един от висшите служители на администрацията заяви, че американският президент Доналд Тръмп иска Русия и Китай да участват в контрола над въоръженията, а договорът трябва да включва всички видове оръжия, всички бойни глави и всички ракети.\r\n\"Имаме желание да предоставим варианти на президента възможно най-скоро\", каза официалният представител, добавяйки, че преди това нито една администрация не е правила такива опити.  Американският президент Доналд Тръмп заяви в интервю за „Fox news“, че смята за необходимо всички да се отърват от ядрените оръжия, включително Руската федерация и Китай.", "date": "2019.04.26", "title": "Тръмп пожела Русия и Китай да унищожат ядрените си оръжия "}
{"url": "https://www.actualno.com/football/machovete-po-tv-dnes-livyrpul-levski-i-ludogorec-izlizat-na-terena-news_743709.html", "text": "  Интересна и богата е футболната програма на днешния Разпети петък.     Шампионът на България Лудогорец има трудно гостуване във Варна на коравия отбор на Черно море, който се намира във възход през този полусезон. Разградчани ще се опитат да увеличат аванса си на върха пред ЦСКА.   Другият роден гранд \"Левски\" пък приема отбора на Берое, като ще се опита да застигне вечния съперник ЦСКА.\r\nВ Англия Ливърпул продължава преследването на титлата, като приема на \"Анфийлд\" закъсалия тим на Хъдърсфийлд.  Вижте пълната програма и часовете на мачовете в ", "date": "2019.04.26", "title": "Мачовете по тв днес - Ливърпул, Левски и Лудогорец излизат на терена"}
{"url": "https://www.actualno.com/curious/dneven-horoskop-za-27-april-news_743537.html", "text": "        Тази събота неприятелите ви ще успеят да ви победят само ако успеят да ви   накарат да направите нещо много необмислено. Дръжте се на положение и   никой не може и с пръст да ви пипне. Тази събота ще сте много настроени за игра. Опитайте се да накарате околните   да разберат, че просто имате желание за забавление и не желаете нищо лошо на никого.   Тази събота нищо няма да ви е толкова неприятно, колкото рутината и   еднообразието. Последвайте мечтите си, отърсете се от сивотата и   направете нещо, което дори може да смятате за лудост.     Днешният ден обещава покоряването на много върхове. Повече от успешни ще са преговорите, договарянето на   условия, както и оформянето на документи и договори. Бъдете смели в   желанията си. Тази събота ще сте много раздразнителни и лесно ще се ядосвате, а дори и   изпадате в ярост. Също така, бързо и лесно ще ви минава, но околните ще   останат с много неприятно чувство от поведението ви. Днес ще сте доволни от себе си в края на деня. Тази събота ще сте особено   отговорни и с хъс за работа и действие. Околните ще признаят усилията и   постиженията ви.   Тази събота трябва да сте спокойни и да не взимате нещата много навътре.   Обратният случай може да ви помогне за малко в работата ви, но ще се   отрази много зле на нервната ви система. Тази събота трябва да избягвате нови запознанства и изобщо всякакви промени.   Съществува някой, когото не познавате (но той вас, да), който може да   ви нанесе голяма обида. Рутината днес ще бъде най-големият ви враг, тя по никакъв начин   неяма могат да провокират въображението ви. Тази събота инстинктивно ще търсите   нещо ново и когато го намерите, ще се удивите от себе си.    Тази събота преди всичко ще трябва да сте разсъдливи и практични. Ако   успеете ще постигнете голяма победа на работното си място и и ще   получите възхищението на колегите си. Тази събота сдържайте емоциите си, за да не провокирате нечии задни мисли.   Бъдете спокойни и всичко ще бъде във ваша полза, а конкуренцията само ще   ви завижда. Тази събота, вероятно ще бъдете много доверчиви и наивни, но това по никакъв   начин няма да ви навреди. Най-много да се хванете на някоя небивалица,   която в последствие само ще предизвика смеха ви.", "date": "2019.04.26", "title": "Дневен хороскоп за 27 април"}
{"url": "https://www.actualno.com/society/srina-se-sistemata-na-turskite-mitnici-trafikyt-na-gkpp-kapykule-e-koshmaren-news_743722.html", "text": "  Срив на компютърната информационна система на турските митници усложни трафика на ГКПП „Капъкуле“ към входа за Турция.     С усложнената обстановка на място се запозна и дипломатически служител от ГК Одрин днес по обяд, съобщиха от МВнР.\r\nОбразували са се опашки от изчакващи автомобили и автобуси, като са напълно блокирани на вход към Турция, както турският, така и българският пункт.\r\nПри проведените срещи със служители на ГК-Одрин и българските гранични власти, турските гранични и митнически органи са заявили, че предприемат необходимите мерки за отстраняване на срива.  Създадена е организация, включително като е увеличен значително и личният състав, с цел да поемат натрупаните опашки и повишения трафик през празничните за България дни.\r\nОтворени са всички трасета на влизане в страната за леки автомобили и 3 трасета за автобуси. Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем.\r\nГенералното консулство в Одрин е в непрекъсната връзка с турските гранични и митнически власти и при необходимост има готовност да реагира.    При необходимост от съдействие българските граждани могат да се обадят на:  Телефон: 0090 284 214 06 17; Дежурен телефон в извънработно време в работни дни: 0090 533 7396140 ; Дежурен телефон в почивни и празнични дни: 0090 533 6298164.", "date": "2019.04.26", "title": "Срина се системата на турските митници, трафикът на ГКПП Капъкуле е кошмарен"}
{"url": "https://www.actualno.com/america/cru-veche-ima-profil-v-instagram-news_743784.html", "text": "  Американското централно разузнавателно управление (ЦРУ) вече има профил в социалната мрежа Instagram, съобщава МИА.     Профилът е създаден и проверен в четвъртък, а на първата публикувана снимка се вижда бюрото на един от служителите, на което има перука, часовник, печат, документи и книги.   Само за 24 часа ЦРУ има 26 400 последователи, но агенцията все още не следи никого в тази социална мрежа. Освен Instagram, ЦРУ също има профил в Twitter и Facebook.\r\nГоворителката на ЦРУ Челси Робинсън заяви, че присъединяването към Instagram е друг начин, по който да се споделят истории и да се набират млади талантливи американци, които да работят за агенцията.  \"Този профил ще позволи да се надникне в агенцията, но не можем да качваме селфита от тайни локации. Радваме се, че ще събудим любопитството на потребителите на Instagram и на глобалната мисия на ЦРУ\", каза Робинсън.", "date": "2019.04.26", "title": "ЦРУ вече има профил в Instagram "}
{"url": "https://www.actualno.com/europe/makron-poiska-nova-evropejska-politika-za-migracijata-i-nov-shengen-news_743635.html", "text": "  Шенгенското споразумение трябва да бъде преразгледано и евентуално някои страни да бъдат изключени от него, заяви френският президент Емануел Макрон по време на снощното си , предаде БГНЕС.     \"Наистина вярвам в открития патриотизъм и във Франция, който ще засияе на международната арена. Но за да бъдеш отворен трябва да имаш граници. За да приемеш гости, имаш нужда от дом\", каза още президентът на Франция.   Той добави, че \"днес не всичко работи както трябва\", а Шенгенското споразумение вече не работи. Макрон подчерта, че политиките за развитие и миграция трябва да бъдат \"напълно преструктурирани\". Държавният глава на Франция поиска реформа на Шенгенското споразумение, основавайки се на идеята, че Европа трябва да защитава своите граници.\r\nМакрон не изключи, че страните, които не искат да направят това, могат да се окажат извън Шенгенската зона.  Освен това френският президент посочи, че има различия с германския канцлер Ангела Меркел по доста ключови въпроси за бъдещето на ЕС - Brexit, търговията и енергийната политика, но заяви, че \"плодотворните конфронтации\" и компромисите са част от връзките между техните страни.  Френският президент каза още, че диалогът между двете нации изисква \"понякога да се приемат плодотворни конфронтации, но винаги с желанието да се намери компромис\".\r\nОткровеното признание е рядкост от Макрон, чийто стремеж е да изгради близки отношения с Меркел, за да започне амбициозна програма за реформи в ЕС. Меркел отблъсна много от предложенията на Макрон, а дуото се \"раздели\" публично в Брюксел миналата седмица по въпроса за това как да се справят с от Европейския съюз. Меркел поиска по-дълъг срок за Brexit, докато Макрон се обяви за кратък срок, който би увеличил шансовете на Великобритания да напусне ЕС без сделка.   По отношение на разногласията с Германия за търговската политика Макрон се позова на това, което той определи като \"непоследователно\" решение за започване на търговски преговори на ЕС със САЩ. Търговските преговори бяха подкрепени от Меркел и повечето страни от ЕС, но Франция се противопостави с аргумента, че САЩ не се присъединят към глобалните усилия за борба с климатичните промени. 28-те държави-членки на ЕС се мъчеха в продължение на месеци да се споразумеят за започване на търговски преговори, като някои от тях, включително Германия, се страхуват, че забавянето може да предизвика търговска война със САЩ.    ", "date": "2019.04.26", "title": "Макрон поиска нова европейска политика за миграцията и нов Шенген"}
{"url": "https://www.actualno.com/books/kakyv-e-svetyt-v-kojto-shte-jiveem-utre-news_743171.html", "text": "  Живеем 200 години, в свят без шофьори, с безплатна възобновяема енергия, принтираме органи и храна, роботите са част от живота ни, пътуваме до Марс     Технологиите променят живота ни по-бързо, отколкото когато и да било досега. Всекидневно ставаме свидетели на впечатляващo прилагане в различни области на новите технологии, които променят начина, по който живеем и работим.\r\nВ книгата си „Светът утре“, която излиза на 25 април с логото на ИК „Кръгозор“, популярният нидерландски футуролог Ричард ван Хойдонк дава множество прогнози и примери, които обрисуват широка картина на удивителния ни утрешен свят, който започва от днес!\r\nСъс своя международен изследователски екип той проследява технологичните тенденции в роботиката, безпилотните технологии, биотехнологиите, нанотехнологиите, медицината, 3D и 4D принтерите и въздействието им върху различни индустрии.     Чипове в тялото ни сигнализират, ако ни грози разболяване, и така можем да предотвратяваме много болести, дори инфаркт и рак, и да сме по-здрави.\r\nЗаменяме нефункциониращи органи с такива, излезли от принтер, и животът ни продължава поне 200 години.\r\nЖивеем в умни домове, които с помощта на сензори изцяло се нагаждат към предпочитанията ни, сами ни предупреждават за възникнали проблеми и следят здравето ни. Предотвратяват обири и боравят умно с енергията и водата.    Добиваме питейна вода чрез преработка на морска, а яденето ни идва от принтер за храна.\r\nРоботи навлизат в офиса, в промишлеността, вкъщи; в операционната, в съда, в армията; гледат  деца, грижат се за възрастни хора   Във всички сектори изчезват много професии. Интелигентните машини поемат голяма част от работата. Адвокати, хирурзи, преподаватели и хора на изкуството са сред тези, които ще са принудени в бъдеще да се конкурират с роботите. Но ще се появят и много нови професии.\r\nСамоуправляеми автомобили, автобуси, подземен, въздушен и морски транспорт ни осигуряват придвижване без катастрофи и жертви.\r\nДобиваме полезни изкопаеми от метеорити и други планети, произвеждаме възобновяема енергия от Слънцето, Космоса, дори от ураганите.   Някои от посочените иновации са вече факт – роботи оперират, живо сърце излиза от 3D принтер, произвеждат се автономни коли, добиват се диаманти от смог. Масовото навлизане на други технологии в ежедневието предстои в близките години. Затова отсега трябва да сме готови за големи промени, но също така и за предизвикателствата, които те поставят пред нас в сферата на етиката, морала, киберсигурността.\r\n„Написах книгата „Светът утре” за всички, независимо от възраст, пол и професия, споделя Ван Хойдонк – за бащи и майки, работници и мениджъри, преподаватели и студенти, изпълнителни директори, министри, спортисти, съдии, чиновници и анализатори. Защото този бъдещ свят ще го създаваме заедно. Затова отсега трябва да се настроим за големи промени и да сме готови да ги приемем.“", "date": "2019.04.26", "title": "Какъв е светът, в който ще живеем утре"}
{"url": "https://www.actualno.com/society/pochina-golemijat-bylgarski-fotograf-dimityr-dejnov-news_743741.html", "text": "  След тежко боледуване почина големият български фотограф Димитър Дейнов.     По-голямата част от творческия му път премина в редакция \"Пресфото\" на Българската телеграфна агенция, където работата му се открояваше с рядък професионализъм.   13 години той работи и за \"Асошиейтед прес\".\r\nПоклонението ще се състои на 30 април, вторник, от 14.00 часа в църквата в \"Лозенец\".  ", "date": "2019.04.26", "title": "Почина големият български фотограф Димитър Дейнов"}
{"url": "https://www.actualno.com/tips/futbolni-prognozi-na-visoki-koeficienti-kyde-shte-ima-iznenadi-v-petyk-news_743745.html", "text": "  Футболът отново ще е основна тема през уикенда, независимо че празнуваме Великден. През следващите 3-4 дни има страшно много мачове, много интересни и завързани битки и възможност да се възполвате от нашите , особено от тези, които носят висока възрващаемост срещу минимален залог. Ето и нашите предложения за петъчния ден:          Домакините постигнаха сериозна победа с 6:0 над Щутгарт и почти гарантираха участието си в Бундеслигата и през следващия сезон, освен ако не запише 4 поредни загуби, а бившият тим на Балъков - 4 поредни победи. Това ще успокои Аугсбург, а днес на отбора гостува Байер Леверкузен, който все още има надежда, че може да играе в Шампионска лига през следващия сезон. \"Аспирините\" изостават от 4-ото място на 5 точки, но Айнтрахт допусна две поредни грешки и Байер ще атакува 4-ата позиция с всички сили. Леверкузен не е убедителен в защита като гост, но в последните 5 мача е отбелязал 12 гола и очаквам серията да продължи.   : Леверкузен да спечели и двата отбора да отбележат гол (2.85 коефициент)      Отборите на Бордо и Олимпик Лион откриват кръга във френската Лига 1 с  мач помежду си. Само два от последните седем домакински мача на  „жирондинците” имат три или повече гола. Лион от своя страна пък е  вкарал само пет попадения в последните си шест гостувания, като това е  логичната обосновка, че мачът на „Матмут Атлантик” да завърши под 2,5  гола.    : Под 2,5 гола на Бордо – Лион – 2,20 коефициент Отборите на Ливърпул и Хъдърсфийлд се изправят един срещу друг в мач от 36-тия кръг на Висшата лига. \"Червените\" продължават надпреварата с тима на Манчестър Сити за трофея в Англия, а сега на пътя им застава последният в подреждането Хъдърсфийлд, който вече играе единствено за своята чест. Очакванията са атаката на Ливърпул да се \"развихри\" и да направи голово шоу на \"Анфийлд\", а това дава възможност на рисковите \"играчи\" да опитат късмета си с по-нестандартни голмайстори. Моето предложение за този мач е Джордан Хендерсън да отбележи гол по всяко време на мача. Капитанът на мърсисайдци е твърд титуляр в последните шампионатни мачове на тима, а освен това Юрген Клоп му е възложил по-офанзивна роля, като англичанинът играе в непосредствена близост до триото в нападение. Това отваря повече положения за гол пред Хендерсън, който наскоро успя да се разпише, а неговото себераздаване и желание за победа също би му помогнало пред вратата на противника. : Джордан Хендерсън да вкара гол по всяко време на мача (6.25 коефициент)   ", "date": "2019.04.26", "title": "Футболни прогнози на високи коефициенти: Къде ще има изненади в петък? "}
{"url": "https://www.actualno.com/cars/predvijdat-revolucionni-promeni-za-tehnicheskite-pregledi-na-kolite-news_743719.html", "text": "  Готвят революционни промени за периодичните технически прегледи на автомобилите. Всички данни от измерванията с газоанализатор, димомер, стенд за измерване на спирачните сили и други ще бъдат въвеждани в реално време автоматично в информационна система за електронно регистриране на извършените технически прегледи, предвижда проект за изменение на Наредбата за периодичните прегледи.     Счита се, че по този начин ще бъдат пресечени фиктивните проверки за техническото състояние на автомобилите, съобщава Съюзът на българските автомобилисти (СБА).   Същевременно с това ще отпадне изискването за издаване на удостоверение за техническа изправност част I и част II. Вместо това ще се въведе т.нар. електронно персонализиране на знака за периодичен преглед за проверка. Стикерът ще има чип, информацията от които ще може да се чете чрез специални уреди от разстояние. В този идентификатор ще бъдат въвеждани всички технически данни за ППС и за резултатите от извършения преглед, екологичната група на автомобила, номерът на разрешението за контролно-техническия пункт, в който е извършен прегледът, датата на прегледа, валидността му и др. Той трябва да удостоверява, че превозното средство се допуска за движение.\r\nДанните от периодичните прегледи за автомобилите ще се обменят в реално време между Изпълнителна агенция „Автомобилна администрация“ и МВР, поради което отпада необходимостта от носенето и издаването на удостоверение за техническа изправност част I и част II.  Моторните превозни средства от категории М1 и N1 ще се категоризират в пет екологични групи. Това ще зависи от това кога са произведени, от съдържанието на въглероден оксид в отработилите газове и др. Моторните превозни средства, на които задвижването е само с електродвигатели (без двигател с вътрешно горене) и МПС с водородна горивна клетка, се категоризират в пета екологична група. А автомобилите с двутактови двигатели, които не подлежат на измервания, се категоризират към първа екологична група.\r\nПри персонализацията на удостоверенията за определяне на екологична група на МПС освен вписване на идентификационния номер на возилото, неговата регистрация и други технически данни, ще се отразява и показанието на километропоказателя.   Отчитайки Стратегията на Европа за „чисти горива“, предвид която към алтернативните горива спадат и втечнен-нефтен газ (ВНГ) или сгъстен природен газ (СПГ) с проекта на наредбата е предложено моторните превозни средства, които са оборудвани с уредба, която позволява работата на двигателя с ВНГ или СПГ да се категоризират към екологична група, като проверките за определянето й бъдат извършени при работа на двигателя с ВНГ или СПГ.    В мотивите към наредбата е уточнено, че се предвиждат два подхода при определянето на екологичните групи. В случаите, когато определянето на екологичната група се извършва по време на периодичния преглед на моторните превозни средства, се предвижда издаване на Удостоверение за определяне на екологична група на МПС, върху което се поставя стикер с номера на знака за екологичната група.", "date": "2019.04.26", "title": "Предвиждат революционни промени за техническите прегледи на колите"}
{"url": "https://www.actualno.com/america/ruskijat-shpionin-marija-butina-osydena-na-18-meseca-zatvor-i-deportirane-ot-sasht-news_743788.html", "text": "  Рускинята Мария Бутина, която призна, че е руски таен агент, беше осъдена от американски съд на 18 месеца затвор, предадоха световните агенции.     Бутина беше в ареста от юли 2018 г. Месеците прекарани зад решетките ще се приспаднат от присъдата ѝ. Съдийката Таня Чуткан постанови, че след като Бутина излежи наказанието си, ще бъде депортирана от САЩ. Чуткан допълни, че налага присъда, която да отразява сериозността на извършеното престъпление и да разубеди останалите да извършват подобно нещо.   Мария Бутина, която е на 30 години, се призна за виновна миналата година за участие в заговор. Тя призна, че е събирала информация за Американската оръжейна асоциация и за други групи под ръководството на бивш руски депутат.\r\nБутина се е опитала да проникне в американските политически среди благодарение на връзките, които си била създала в оръжейната асоциация. В съда рускинята каза, че се срамува от собствените си действия.  Защитата на Бутина каза, че обмисля обжалване на присъда, но не възлага на големи надежди на това. Москва определи обвиненията срещу руската гражданка като \"изфабрикувани\" и настоя тя да бъде освободена.\r\nБутина е била в САЩ, за да учи. Миналата пролет тя е получила диплома за магистър в Американския университет във Вашингтон. Там тя е учила международни отношения.", "date": "2019.04.26", "title": "Руският шпионин Мария Бутина осъдена на 18 месеца затвор и депортиране от САЩ"}
{"url": "https://www.actualno.com/crime/lekarka-s-uslovna-prisyda-za-smyrtta-na-dete-news_743732.html", "text": "  Осъдиха лекарка на 1 година условно за смъртта на дете, съобщи \"24 часа\". Тя е призната за виновна от Хасковския окръжен съд в немарливо изпълнение на правно регламентирана дейност, довело до причиняване на смъртта на дете.     Присъдата на А.Н. е една година условно с тригодишен изпитателен срок.   Според присъдата лекарката не е забелязала, че детето е с много ниски нива на тромбоцити, не е назначила съответните за това изследвания и следователно не насочила своевременно болното дете към неонатологично заведение от второ или трето ниво.\r\nЛекарката се лишава и от правото да упражнява професията за срок от една година.  Присъдата може да бъде обжалвана в Пловдивския апелативен съд.", "date": "2019.04.26", "title": "Лекарка с условна присъда за смъртта на дете"}
