{"url": "https://www.actualno.com/moresport/tervel-pulev-pregazi-deshon-uebstyr-i-vdigna-titla-pred-pylna-zala-kolodruma-news_1415768.html", "text": "      Медалистът от Олимпийските игри през 2012 година в Лондон реализира най-големия си успех на професионалния ринг. В  зала  \"Колодрума\" в Пловдив той победи американеца Дешон Уебстър пред  многохилядната публика в спор за Интерконтиненталната титла на WBA.       Тервел не стигна до нокаут, като за  първи път изигра пълни 12 рунда на професионалния ринг. В картите си  съдиите бяха категорични и отсъдиха 118-110, 120-108, 118-110 в полза на  българина. През цялото време Тервел доминираше, докато американецът  прекалено много се навеждаше, разчитайки това да накъса играта му.  Най-критичният момент за Уебстър бе в шестия рунд, когато Тервел разлюля  сериозно съперника си след дясно кроше, но някак успя да се задържи до  самия край на срещата.   Тервел Пулев до момента имаше   зад себе си  вече 14 двубоя, от които е спечелил всички до един, а  цели 12 пъти  нокаутира своя опонент. 15-ата му победа обаче може да не му донесе нов  нокаут, но му осигури титла, която ще му помогне  за изкачването му към  Топ 20 в полутежка категория на професионалния бокс. . ПРЕДИ ДВУБОЯ   Българският представител в дивизията се представя шеметно до момента и  зад себе си вече има 14 двубоя, от които е спечелил всички до един, а  цели 12 пъти нокаутира своя опонент. Това важи с пълна сила за  последната среща на Тервел през ноември, когато . \r\nДешен Уебстър от своя страна има малко по-богат опит сред  професионалисите (16 мача), като от тях победите са 12, 2 за загубите и 2  са равенствата. Включвайки обаче аматьорския бокс, то тогава Тервел има  сериозно предимство, тъй като американецът има само един двубой зад  гърба си при аматьорите.    ", "date": "2019.12.14", "title": "Тервел Пулев прегази Дешон Уебстър и вдигна титла пред пълна зала \"Колодрума\""}
{"url": "https://www.actualno.com/balkani/valeji-navodniha-pytishta-v-gyrcija-vetrove-sprjaha-feriboti-news_1415748.html", "text": "      Проливни валежи наводниха пътища в Гърция. Морски бури затрудниха фериботните връзки към островите.      До 9-та степен по скалата на Бофорт достигна силата на вятъра в Егейско море. Властите прекъснаха фериботните връзки от пристанищата Пирея и Рафина към Цикладските острови - Наксос, Парос и Санторини. Островите Закинтос и Кефалоня също останаха без морски транспорт, предаде БНР.   Отправени са предупреждения към пътниците на фериботите днес да се свържат с пристанищните власти, защото има вероятност да се прекъсне движението на фериботи и към други острови в Егейско море.\r\nСилните дъждове наводниха част от пътната мрежа на Халкидики и в област Иматия. Движението се извършва по безопасни отсечки, съобщават от Пътна полиция.  Прогнозите на синоптиците включват силни валежи днес и утре, както по островите, така и в част от континентална Гърция. Шофьорите се предупреждават да са изключително внимателни и да не предприемат рискови маневри. ", "date": "2019.12.14", "title": "Валежи наводниха пътища в Гърция, ветрове спряха фериботи "}
{"url": "https://www.actualno.com/politics/denica-zlateva-vyvejdame-evropejski-standart-po-izbor-na-predsedatel-na-bsp-news_1415758.html", "text": "      \"Имахме конструктивен пленум, защото приехме правилата, по които ще бъде избиран пряко за първи път в историята на БСП бъдещият председател на партията. Чуха се много предложения, някои от тях бяха приети, по тези правила се работи почти година\". Това заяви зам.-председателят на БСП Деница Златева след заседанието на НС  на левицата. Тя уточни, че много предложения са били направени в хода на изработването на правилата и че от БСП са използвали европейски опит, защото прекият избор е популярна практика при европейската левица.      \"Ще има ясен и прозрачен процес - и при предизборната кампания, и при процеса на съставяне на избирателните списъци, процеса на организация на изборната кампания, изборния ден. Имаме Централна комисия по подготовка на избор, съставена от 9 члена - тя беше избрана днес\", уточни Златева и поясни, че председателят на тази комисия е Емил Войнов. Тя коментира и уточнените дати на избора на председател - на 26 април е първият тур на избора, а ако се наложи балотаж, той ще бъде на 3 май.   \"Всеки социалист ще може да участва в прекия избор, достъпни ще бъдат секционните избирателни комисии. В един ден ще се проведе гласуването. Мисля, че въвеждаме един нов стандарт на демократична процедура и ангажираност на всеки един партиен член в избора на бъдещия председател\", подчерта още Златева. Зам.-председателят на левицата изрази надежда, че ще има интересна предизборна кампания. Тя обясни, че всеки трябва да представи платформата си и виждане за развитие за развитието на партията. \"Това трябва да бъде сблъсък на идеи, а не сблъсък на това кой харесва или не харесва ръководството\", заключи Деница Златева. ", "date": "2019.12.14", "title": "Деница Златева: Въвеждаме европейски стандарт по избор на председател на БСП"}
{"url": "https://www.actualno.com/curious/dneven-horoskop-za-15-dekemvri-news_1415477.html", "text": "                                  Тази неделя може да имате противоречие с ваш роднина. Ако видите, че няма шанс за разбирателство оставете възпитанието да вземе връх. Денят ще ви се стори прекалено скучен и еднообразен. Каквото и да направите няма да получите желаното веселие. Може би това е знак, че трябва да се замислите по някои въпроси. Денят е предназначен за подготовка. Обмислете добре действията си, във връзка с отдавна планирана важна стъпка. Важно е да изпипате всеки детайл.    Тази неделя измислете ново забавление. Настолна игра или нов спорт ще върнат вкуса ви към живота. Това, което ще ви направи истински щастливи днес е да се посветите на дома. Направете основно разчистване, отървете се от ненужните вещи. Тази неделя посветете на дейност, която ще ви даде много за вашето личностно развитие. Не се колебайте да продължите образованието си. ", "date": "2019.12.14", "title": "Дневен хороскоп за 15 декември "}
{"url": "https://www.actualno.com/asia/turcija-opitva-da-umilostivi-sasht-kupuvajki-pejtriyt-news_1415773.html", "text": "      Турция е предложила на САЩ да купи системата за противоракетна отбрана \"Пейтриът\" и очаква отговора на Вашингтон. Страната обаче няма да се откаже от вече закупените руски ракетни комплекси С-400, които американците не одобряват. Това заяви турският външен министър Мевлют Чавушоглу на форум в Доха, Катар.      \"Турция вярва, че САЩ все още са наши съюзници, а ние оставаме техни съюзници… Никой не може да отмени сделката с Русия за закупуване на С-400, вече е сторено. Предложението на Русия беше по-изгодно и ние го приехме. Сега ние сме готови да купим системата \"Пейтриът\" от САЩ, чакаме отговора им\", каза Чавушоглу.   Външният министър заплаши, че в случай на приемане на санкции от САЩ заради доставката на С-400, .\r\nНовината за покупката на \"Пейтриът\" идва само дни след като Комисията за външни отношения на Сената на САЩ одобри в сряда пакет от санкции срещу Турция и нейния финансов сектор заради военната операция на Анкара в североизточната част на Сирия и закупуването на руски зенитни ракетни системи С-400.  Сега документът ще бъде представен за разглеждане от Сената, като в рамките на дебата в него може да се правят изменения. Подобен законопроект беше одобрен от Камарата на представителите на САЩ в края на октомври.\r\nИнициативата задължава президента на САЩ Доналд Тръмп да наложи ограничения на участващите във военната операция в Сирия, по-специално срещу турския министър на националната отбрана Хулуси Акар. Освен това, се казва в документа, администрацията на Вашингтон, съгласно закона за CAATSA (\"За противодействие на противниците на Америка чрез санкции\"), е длъжна да въведе ограничения във връзка с покупката на Анкара на С-400.\r\nМинистерството на външните работи на Турция осъди подготовката на САЩ за въвеждане на санкции срещу страната. \"Инициативите, подкрепени от двете камари на Конгреса и антитурските кръгове, са още един признак на неуважение към нашите суверенни решения относно националната ни сигурност\", се казва в позицията.       Отношенията между САЩ и Турция толкова се напрегнаха, че официални лица заговориха за възможно изтегляне на американските войски от базите им в Турция.\r\nЗаради покупката на С-400 САЩ отказаха да доставят на Турция и изребители от последно поколение F-35 още през лятото, въпреки, че Анкара участва с финанси в програмата за разработка и производство на изтребителите. \"Нa Турция мoжe дa ce нaлoжи дa зaкупи изтрeбитeли oт Руcия и Китaй\", зaяви aмeрикaнcкият прeзидeнт Дoнaлд Тръмп, прeди cрeщaтa нa върхa нa НAТO в Лoндoн в началото на месеца.\r\nРано е да се говори за закупуването от Турция на руски изтребители, Анкара все още се надява да получи американските самолети F-35, отговори му турският министър на отбраната Хулуси Акар.\r\n\"На този етап е рано да се говори за закупуване на руски изтребители. Трябва да се изчака и да се види как ще се развият събитията. Турция е независима държава и ще направи това, което сметне за добре.\r\nАко САЩ откажат да изпълнят задълженията си за доставка на F-35, тогава можем а намерим други доставчици. В света се произвеждат много самолети и да се намери вариант не е проблем. Но искаме да си сътрудничим със САЩ, защото те са наши партньори\", заяви Акар пред телевизия NTV.       ", "date": "2019.12.14", "title": "Турция опитва да умилостиви САЩ, купувайки \"Пейтриът\""}
{"url": "https://www.actualno.com/society/mvr-api-i-pojarnata-s-edinen-centyr-za-bezopasnost-na-dvijenieto-news_1415732.html", "text": "      Полицията, Пожарната и Пътната агенция „Автомобилна администрация“ ще работят заедно в нов координационен център. Това съобщи вътрешният министър Младен Маринов, който представи новата структура, предаде репортер на БГНЕС.      Целта на звеното е при възникване на инцидент всички отговорни институции да реагират своевременно. Центърът няма да изземва функциите на спешния телефон „112“. Дежурните оттам ще подават сигналите на центъра.   Стаята на центъра разполага с монитори, на които в реално време се виждат всички пътни участъци в ремонт. При нужда или задръствания отделните регионални структури на МВР ще изпращат допълнителни пътни полицаи.\r\nПо изграждането на съвместния екип се работи от 2 месеца.  Неговата ефективност вече се е доказала при няколко инцидента от последните дни, съобщи още Маринов.  Вътрешният министър уточни, че центърът ще разполага с базата данни на всички институции. При сигнал на пътя ще може да се вижда дали шофьорът има нарушения, дали е с валидна книжка, дали е употребил алкохол. Гражданите също могат да изпращат клипове със засечени нарушители, които по-най-бързия начин може да се спрат от пътните полицаи. Цялата информация ще се подава своевременно на Младен Маринов.\r\nГлавният секретар на МВР съобщи, че от началото на годината са станали 6413 тежки ПТП-та, 594 души са загинали, а над 8000 са ранените.    ", "date": "2019.12.14", "title": "МВР, АПИ и пожарната с единен център за безопасност на движението"}
{"url": "https://www.actualno.com/crime/momche-na-19-godini-pochina-sled-kato-be-namushkano-s-noj-v-korema-news_1415774.html", "text": "      19-годишно момче почина, след като беше намушкано с нож от свой връстник в Шумен.      Линейка откарала ранения в болница, но лекарите не успели да спасят живота му, съобщава Нова телевизия.   Сигнал за инцидента е приет в Областната дирекция на МВР в Шумен в 12.08 часа днес. Към улица \"Ген. Скобелев\", близо до читалище \"Екипе\", веднага е насочен полицейски екип.\r\nИзяснено е, че малко преди това между трима младежи възникнал спор, по време на който единият извадил нож и нанесъл прободна рана в корема на друг. Веднага след това извършителят избягал в неизвестна посока.  Пострадалият е приет в тежко състояние и с опасност за живота в спешното отделение на шуменската болница, където по-късно е починал.\r\nРаботата по образуваното досъдебно производство продължава под ръководството на окръжната прокуратура в Шумен.    ", "date": "2019.12.14", "title": "Момче на 19 години почина, след като бе намушкано с нож в корема  "}
{"url": "https://www.actualno.com/asenovgrad/nepravilno-presichashta-peshehodka-be-blysnata-ot-kola-v-asenovgrad-news_1415791.html", "text": "       , пресичала неправилно, е блъсната от лек автомобил \"Опел\" в Асеновград. Пътнотранспортното произшествие е възникнало около 17:10 ч. днес на улица \"Шести януари\" в града. На телефон 112 е подаден сигнал за блъсната пешеходка.       Пострадалата жена е на 76 г., а шофьорката на лекия автомобил е 55-годишна. Алкохолната й проба е отрицателна. Пострадалата е транспортирана в болница в Пловдив. Временно ще бъде затруднено движението на излаза от Асеновград към село Бачково. В момента автомобилите се движат в една лента.    ", "date": "2019.12.14", "title": "Неправилно пресичаща пешеходка бе блъсната от кола в Асеновград"}
{"url": "https://www.actualno.com/curious/naj-inteligentnite-zodii-sa-tezi-news_1415670.html", "text": "      Замисляли ли сте се кои са най-интелигентните хора? Би звучало интересно да знаем кой ще завладее всички с интелекта си. Именно тук, астролозите ни заинтригуват с това, че зодиакалният кръг има не една и две, а цели трима свои най-умни представители. И така, кой е включен в списъка на най-интелигентните зодии и с какви заслуги попада в тази ранг листа. Предлагаме ви да разберете сега:      Психологичният потенциал се определя от планета-покровител. Всяка има своя собствена и обхваща определена област (любов, смелост, късмет).        И така, ето тримата лидери в Зодиака:         1. Близнаци Това е представител на зодиака, дете на Меркурий. Още през първите години на живота си, той изненадва всички наоколо с това, което е невероятно бързо и любознателно. Обича да учи, обича училището, харесва знанията и обича да прекарва цялото си свободно време, допълвайки информация от областите си с интереси. Следователно лесно му се отдават професии като журналистика, чужди езици и науки. 2. Дева Още един меркуриец. Силата на представителите на тази зодия е концентрирана в аналитичния начин на мислене и постоянен хъс за развитие интелигентността. Практичността не им позволява да губят време и ги научава да тества и прилагат всичките си знания на практика. Това са хора, които в последствие стават отлични лекари и изследователи. 3. Водолей       Представителите от тази зодия са защитени от Уран. Те са любопитни. За всички, които не са от този свят, понякога изглеждат странно. И така, ако за Водолеят, обичайните начини за работа не са подходящи, той ще излезе със своя собствена комфортна среда, за да създаде чудеса. Мнозина се интересуват от електроника и понякога в бъдеще успяват да постигнат велики неща с един замах. Водолеят е страхотен експериментатор.\r\nТова е списъкът с най-интелигентни зодии. Ако, обаче вие не попадате в него, не се паникьосвайте и не се обезсърчавайте. Може пък да сте попаднали в друг, ако не в този списък.\r\nОстаналите представители на зодиака, също са умни, но техните силните страни са насочени в други области. Например усещане за красота, предприемчивост, творчество и т.н. ", "date": "2019.12.14", "title": "Най-интелигентните зодии са тези..."}
{"url": "https://www.actualno.com/balkani/zaev-otivam-pri-borisov-nie-sme-prijatelski-dyrjavi-news_1415745.html", "text": "      \"Ние сме приятелски държави и подобен висок тон е недопустим в 21-ви век, включително и за това да обсъждаме идентичността, която е ясно записана във всички документи и международни организации. Аз получих аплодисменти и от българските депутати, когато говорех на македонски език в Европейския парламент\".      Това каза македонският министър-председател Зоран Заев по повод последните декларации на двете академии в Скопие и София относно македонския език, предаде БГНЕС.   Заев съобщи, че в началото на следващата 2020 г. би трябвало да се състои и срещата му с българския премиер Бойко Борисов, на която ще \"разговарят открито и приятелски, а не да се спори кой какво пръв е казал\". Премиерът на РС Македония припомни и Договора за приятелство и добросъседство, който бе подписан между двете държави \"на три езика, съгласно Конституцията\", следователно на македонски език\".\r\nДоговорът бе подписан на 1-ви август 2017г. в Скопие от премиерите Бойко Борисов и Зоран Заев.   ", "date": "2019.12.14", "title": "Заев: Отивам при Борисов, ние сме приятелски държави "}
{"url": "https://www.actualno.com/starazagora/kmetyt-na-stara-zagora-otteglja-povishavaneto-na-taksa-smet-snimki-news_1415770.html", "text": "      \" , което трябваше да влезе в общинския съвет другата седмица. . Винаги сме мислили за гражданите и не сме предлагали нищо, което е в техен ущърб\". Това заяви кметът на Стара Загора на пресконференция днес и обяви, че увеличените разходи за сметосъбиране и сметоизвозване ще са за сметка на инвестиционната дейност на общината.       Изказванията на съветници от други групи в медиите той определи като „див популизъм“. Според Тодоров се спекулира с темата и обясни, че сега се предлага увеличение на такса смет, защото \"тази промяна нямаше как да се случи преди изборите, както обясняват те, защото времето ѝ е сега. Предстои приемане на годишните бюджети на общините. Те се уповават на местните данъци и такси“, уточни Тодоров.   Той обясни, че разходите за чистотата се увеличават и . В Стара Загора разходите за чистота са най-ниски в сравнение с общини като Бургас, Пловдив, Сливен, Велико Търново и Плевен. Тодоров обясни, че това е възможно с прекратяването на концесионния договор и обявяването на дейността с обществена поръчка. По този начин годишните разходи са намалени ог 7,5 милиона на 6,5 милиона лева.   \"Това означава, че сме спестили минимум 6 милиона лева през годините. Това е от значение, защото е различно от обезпечаването на чистотата само в града, както е в Пловдив\", поясни кметът Тодоров и уточни, че приходи от селата за дейността почти не получават от такса смет. В някои от тях таксата е 16 лева на година, но разходите за сметосъбиране и сметоизвозване са в пъти по-големи.     \"Средствата, които се дават в града за чистота, нарастват, това е така, защото искаме екологичен град, искаме сепариране, искаме развитие. Въведеното през 2015 година депо за отпадъци също изисква такса за влизане на боклука вече. Отчисленията не се губят, а се връщат през следващата година, плащайки за сепариране и компостиране“, обясни още Живко Тодоров. , защото в момента най-голямата тежест в момента се поема от бизнеса. Когато започне да се изчислява по друга методика - \"специални формули, обхващащи голям спектър компоненти\", тя \"би ударила уязвимите социални групи“, изрази опасенията си той.    „В тази ситуация, когато трябва да се вземат трудни непопулярни решения, . Сега всички, които заявиха, че няма да подкрепят предложението ни за ставките, имат време да направят аргументирани свои такива, защото до този момент няма“, беше категоричен и мнозинство за приемане на предложението. Той се е надявал, че на ще бъде подкрепено от поне 30, а и повече членове на общинския съвет.\r\nВъпреки това обаче след Земеделски народен съюз, БСП за България, \"Възраждане\" и \"Демократична България\" против увеличението се обяви и групата на БСДП, а . \r\nНа въпроса от защо след като са почти сигурни, че могат да съберат необходимите 26 гласа за приемане на предложението, се отказват от увеличението, което ако не сега, трябва да се случи рано или късно, но с по-голямо сътресение за гражданите, Живко Тодоров отговори, че     ", "date": "2019.12.14", "title": "Кметът на Стара Загора оттегля повишаването на такса смет (СНИМКИ) "}
{"url": "https://www.actualno.com/moresport/nastryhvashtoto-video-na-pulev-predi-vajnija-dvuboj-v-plovdiv-news_1415813.html", "text": "      В събота вечер има страхотен шанс да увеличи сметката си на 15 победи от 15 мача,  когато в зала \"Колодрума\" в Пловдив се изправи срещу американеца Дешон  Уебстър в мач за Интерконтиненталната титла на WBA в полутежка категория  на професионалния бокс.          Зад гърба си българинът вече има 14 успеха и  цели 12 от тях дойдоха след нокаут срещу съперника. Със сигурност предстоящата битка се очертава като най-сериозната и тежка в професионалната му кариера. Измерването на двамата показа сериозна разлика в килограмите между  двамата. Тервел закова кантара на 90.700 килограма, докато американецът  се оказа по-лек - 87.750 кг.\r\nСрещата .  При последното си теглене Пулев беше около  тези килограми, като няма и видима промяна в структурата и мускулатурата  му преди битката с американския представител.\r\nЧасове преди двубоя пък бе пуснато и мотивиращо видео на българина, което показва и част от подготовката му часове преди двубоя.         ", "date": "2019.12.14", "title": "Настръхващото ВИДЕО на Пулев преди важния двубой в Пловдив"}
{"url": "https://www.actualno.com/plovdiv/fenovete-na-loko-sled-cherno-bjalata-koleda-ne-razdeljajte-plovdiv-snimki-news_1415804.html", "text": "      Стотици фенове на Локомотив излязоха на протест, озаглавен „За равенство между клубовете“ пред община Пловдив. Те издигнаха огромен транспарант с надпис \"Не разделяйте Пловдив\". „Черно- белите“ привърженици не са съгласни с намерението на държавата да отпусне средства за изграждането на стадион \"Христо Ботев\", а на Локо – за изграждане на база.       \"Не сме против построяването на стадион \"Христо Ботев\", но искаме равнопоставеност. Имаме чест, имаме морал, имам достойнство\", заявиха феновете на Локо, които утре от 11:30 отново се събират на протест пред общината, след което ще поемат с шествие към „Лаута“ за последния си мач за тази календарна година. В него, „черно-белите“ ще се изправят в директен двубой за второто място срещу Левски.   Феновете дойдоха пред общината веднага след края на станалата традиционна „Черно-бяла Коледа“. Драматичният театър се оказа тесен за всички привърженици на Локо, които искаха да присъстват на 14-тото поред издание на инициативата. По традиция по време на тържеството бяха припомнени славни моменти от историята на Локомотив и бяха наградени фенове, играчи и треньори, допринесли за развитието на клуба през 2019-та година. Всички присъстващи бяха поздравени с изпълнения на Хора на пловдивските момчета и уникален танц на ансамбъл „Тракия“, които взривиха публиката като по време на танца изнесоха Купата на България.        По време на събирането по традиция бяха избрани и най-добрите за Локо през годината. Димитър Илиев бе обявен за футболист №1 за 2019 година. Капитанът получи наградата си от легендата Христо Бонев. Втори остана автора на гола срещу Ботев във финала Ален Ожболт, а трети е Георги Илиев. Очаквано за гол на годината бе избрано именно попадението с пета, а награди получиха още собственикът Христо Крушарски, треньорът Бруно Акрапович. На церемонията бе уважен и Парвизджон Умарбаев, който записа 100 часа с екипа на „черно-белите“. Героите от 2004 Александър Тунчев, Ванчо Траянов, Иван Пасков и завърналият се отново в Локо Георги Илиев показаха Купата от шампионската 2004 г. и разказаха интересни моменти от спечелването ѝ.    Отличени бяха и най- добрите таланти от школата, както и възродения мъжки волейболен отбор и женския футболен отбор. ", "date": "2019.12.14", "title": "Феновете на Локо след \"Черно-бялата Коледа\": Не разделяйте Пловдив! (СНИМКИ)"}
{"url": "https://www.actualno.com/politics/krasimir-vylchev-dyrjavata-njama-nishto-obshto-s-krizata-v-hudojestvenata-akademija-news_1415781.html", "text": "      Държавата няма нищо общо с финансовата криза в Националната художествена академия, съобщи в интервю за БГНЕС министърът на образованието и науката Красимир Вълчев.      По думите му отговорност за липсата на средства за заплати, заради които вече над 200 учители и персонал на Академията втори месец са без възнаграждения, носи изцяло .   \"Едни и същи глупости се правят, след това се опитват да се оправдаят с държавата\", съобщи още министър Вълчев.\r\n\"Проф. Велислав Минеков говори за тенденциозно отношение на държавата към Академията - никакво тенденциозно отношение няма. В последните години ежегодно е увеличавана субсидията на Националната художествена академия - това беше приоритизирано от Министерството на образованието като едно от 13-те висши училища, които получи финансиране по програма \"Региони в растеж\". Беше определено като приоритетно училище по изобразителни изкуства\", допълни министърът на образованието.  Министерството на образованието не се е намесвало никога и по никакъв начин в решения на Академията, подчерта Вълчев и допълни, че отговорност на ректора може да търси не МОН, а само и единствено академичната автономия - тоест преподавателите, които съставляват академичните органи на управление.\r\nНа въпрос как трябва да бъдат тълкувани думите на проф. Минеков, че \"отговорност за състоянието на Академията трябва да носи само министерството на образованието\", Вълчев съобщи, че ректорът на Академията еднолично взема решения и изпълнява бюджета на висшето учебно заведение. \"По никакъв начин министерството не се меси в разпореждането с бюджета, нито пък избира ректор. Само преподавателите могат да държат отговорен ректора\", допълни министърът.\r\n\"Проф. Минеков не е известен като обективен коментатор, очевидно прави опити за манипулации и внушения като това, че са били раздадени 40 милиона лева, но не и на Националната художествена академия, което е пълна лъжа. Правят все едно и също - правят глупости и се опитват да се оправдаят с държавата\", съобщи отново Вълчев.       При този модел на академично самоуправление цялата отговорност за това какво се случва във висшите училища, се носи от академичната общност, а на лошата държава е забранено да се меси по какъвто и да било начин в управлението на висшите училища, допълни Вълчев.\r\nНа въпрос какво е станало с парите за заплати на екипа на Академията, Вълчев съобщи, че веднага е използвал единственият инструмент, за който има права - назначил е одит във ВУЗ-а.\r\n\"Най-вероятно одитът ще потвърди неофициалната информация, коятго имаме - че вместо да платят заплатите, са платили задължения, които са имали по договори за строителство и ремонти\", смята министърът.\r\nАкадемията си е получила парите от държавата, които се увеличават ежегодно. На никого не стигат средствата, но ректорът е взел решение да не плати заплати, но това, което в момента се прави, е да се настройва академичната общност срещу държавата, смята министърът на образованието. \"И понеже няма факти, това, което започват да правят, е да си служат с лъжи и манипулации\".\r\nНа въпрос дали ще се срещне с екипа на академичната общност, след като по-рано през деня от пресцентъра на НХА съобщиха, че ще търсят среща с министъра, Вълчев съобщи, че дори и да има среща, Законът за висшето образование не позволява отпускането на допълнителни средства, защото те се отпускат по специална формула. Тя включва броя на студентите, оценка за качество и реализация, норматив по професионалните направления, и др.      Това, което може да се направи, е да се търси отговорност от ректора. Доколкото разбрах, той вече си е подал оставката, оттук нататък трябва да се направи една програма - финансов план, за да излязат от ситуацията и да платят двете неизплатени заплани на служителите, препоръча министър Вълчев. Оттук нататък държавата няма никакви законови възможности да финансира дейността на НХА.\r\nНовият ректор може да продължи да обвинява държавата, а може и да дойде и заедно да потърсим решение. Проблемът е, че в част от висшите училища е развит синдромът на беззаконието - ректорите разбират автономията като беззаконие, ползват я само в собствена угода, и каузата да я защитават, е всъщност каузата да защитават собствената си безотговорност, допълни министърът на образованието.\r\n\"Държавата по никакво друго време не им трябва, идват при нас само когато имат проблеми, което от наша гледна точка не е честно, тъй като не им сме се месили по никакъв начин - нямаме и право. Правят щуротии и обвиняват държавата\".\r\nНа въпрос редно ли е проф. Минеков - човек, който е кандидат за ректор на Академията, чак толкова да не е наясно какви са взаимоотношенията НХА-Държава, Вълчев отговори, че и на други ръководни постове във висшите училища има хора, които не са наясно как работи държавата в областта на висшите училища. ", "date": "2019.12.14", "title": "Красимир Вълчев: Държавата няма нищо общо с кризата в Художествената академия"}
{"url": "https://www.actualno.com/crime/ima-zadyrjan-za-pochinaloto-ot-namushkvane-momche-v-shumen-news_1415810.html", "text": "      Има задържан за намушканото 19-годишно момче от Шумен, .      Инцидентът се случи около обяд днес. 19-годишният бил намушкан от свой връстник в корема след спор. С линейка младото момче е откарано в болница, но лекарите не успели да го спасят.   Веднага след инцидента нападателят е избягал. Според източни в полицията в късните следобедни часове той е задържан. Установява се дали задържаният за 24 часа наистина е нанеслия смъртоносното пробождане, тъй като е имало и трети участник в спора.\r\nДосъдебното производство е под ръководството на окръжната прокуратура в Шумен.   ", "date": "2019.12.14", "title": "Има задържан за починалото от намушкване момче в Шумен"}
{"url": "https://www.actualno.com/moresport/kakvo-se-sluchi-po-vreme-na-galavecherta-na-tervel-pulev-v-plovdiv-news_1415751.html", "text": "      Най-добрият български представител в полутежка категория отново се би пред българска публика, като , която ще го изпрати сред най-добрите в тази дивизия на професионалния .      Бившият ни представител при аматьорите спечели  Интерконтиненталната  титла на WBA в зала \"Колодрума\" в Пловдив.  Очакванията залата да бъде  пълна до краен предел се сбъднаха, като Тервел хвърли в екстаз всички по  трибуните.\r\nПо време на цялата вечер в зала \"Колодрума\" обаче се изиграха 10 двубоя,  като част от тях бяха и изключително атрактивни. , но българинът спечели с 79-74, 79-73, 79-75, което е 12 професионална победа за него и шеста такава на българска земя. Дори и меле по трибуните не успя да помрачи зрелището на ринга. :     - Сара Марянович, Сърбия - Мария Живкович, Сърбия - 6 рунда по 2 минути, суперлека категория\r\n- Даниел Бучиуч, Румъния - Нусмир Месанович, Босна и Херцеговина - 6 рунда по 3 минути, средна категория\r\n- Игор Шевазуцки, Украйна - Даниел Роблес, Испания - 6 рунда оп 3 минути, тежка категория    - Джоана Нуамеруе, България -Кристина Шварц, Сърбия - 4 рунда по 2 минути, категория \"перо\"\r\n- Пенчо Цветков, България - Едгарс Калнарс, Латвия - 4 рунда по 3 минути, тежка категория   - Константин Семерджиев, България - Борислав Занков, България - 8 рунда по 3 минути, лека тежка категория\r\n- Патрик Майлата, Нова Зеландия - Павло Кроленко, Украйна - 6 рунда по 3 минути, тежка категория\r\n- Богдан Дину,Румъния - Озбърн Макимана, ЮАР - 8 рунда по 3 минути, тежка категория   - Спас Генов, България - Леван Шония, Грузия - 8 рунда по 3 минути, лека тежка категория\r\n- Тервел Пулев, България - Дешон Уебстър, САЩ - 12 рунда по 3 минути, полутежка категория ", "date": "2019.12.14", "title": "Какво се случи по време на галавечерта на Тервел Пулев в Пловдив?"}
{"url": "https://www.actualno.com/society/novinite-naj-vajnoto-za-denja-14-dekemvri-news_1415809.html", "text": "              \"От темата за инцидента с колата на НСО не бива да се прави политика. Нека оставим експертите да обсъдят има ли как да се подобри дейността на службата. Ако има как - ние бихме подкрепили промените. Катастрофи се случват ежедневно и навсякъде. Благодарение на доброто видеонаблюдение наложихме много глоби, но инцидентите продължават. Положението ще се подобри, когато всеки един шофьор има високо самосъзнание и отговорност на пътя\". Това заяви премиерът Бойко Борисов, който присъства на Годишен форум за устойчивост на Западните Балкани.   \"Държавата е на всички хора. Въпросът е дали българските данъкоплатци искат да дадат пари за слагане на системата ВАР по българските стадиони. Защото президентите не желаят сами да си я сложат, а искат да се наричат с гръмките думи президенти\". Това коментира в отговор за БГНЕС премиерът Бойко Борисов по повод искането на собственика на Лудогорец Кирил Домусчиев системата за видеоповторения да бъде изградена с държавна помощ. „Със сигурност в България вече има някаква циркулация на грипни вируси, но тя все още е много ниска. В отделните седмици ние изследваме от 20 до 120 проби от хора, които показват симптоми, подобни на грип. Засега не сме засичали положителна проба. В Европа обаче процентът на положителните тестове вече мина 10, което е знак, че сме в навечерието на епидемия”. Така в ефира на Нова телевизия главният държавен здравен инспектор д-р Ангел Кунчев коментира задава ли се вече грипът.     Установени са 11 044 водачи, шофирали след употреба на алкохол и/или наркотични вещества, от началото на годината до 11 декември, сочат данни на Пътна полиция. До януари до октомври 2019 статистиките показват, че са настъпили 5607 тежки пътнотранспортни произшествия, при които са загинали 517 и са ранени 7103 участници в движението по пътищата. От тях 66 тежки ПТП са причинени от водачи, употребили алкохол или дрога, а в тях са загинали 7 души. \"Ние сме приятелски държави и подобен висок тон е недопустим в 21-ви век, включително и за това да обсъждаме идентичността, която е ясно записана във всички документи и международни организации. Аз получих аплодисменти и от българските депутати, когато говорех на македонски език в Европейския парламент\". Това каза македонският министър-председател Зоран Заев по повод последните декларации на двете академии в Скопие и София относно македонския език.    800 български лекари, сестри и друг медицински персонал ще бъдат обучавани в реномирани европейски центрове по донорски програми. Инициативата е на Министерството на здравеопазването и на ИА “Медицински надзор” и е по европейски проект в подкрепа на Програмата за донорство.       ", "date": "2019.12.14", "title": "Новините: Най-важното за деня, 14 декември"}
{"url": "https://www.actualno.com/america/trymp-otnovo-se-podigra-s-greta-tunberg-snimki-news_1415761.html", "text": "      Американският президент Доналд Тръмп отново се подигра с Грета Тунберг, предават световните агенции. Повод е снимката на шведската активистка Тунберг, с която списание \"Тайм\" илюстрира корицата си, когато я обяви за \"Личност на годината\", съобщава DarikNews.        Тръмп я нарече \"смешна\", и публикува в профила си в Twitter - @TrumpWarRoom - същата снимка, но на мястото на главата на момичето беше монтирана неговата.\r\n\"Що се отнася до спазването на обещания - има само един човек на годината\", пише Тръмп, и изброява списък с постиженията си, сред които \"Процъфтяване на икономиката\", \"изграждане на антиимигрантската ограда по границата с Мексико\", както и редица търговски споразумения.  Това е пореден път, в който Тръмп открито се подиграва и осмива шведската активистка.  Тунберг спечели слава със смелото си обръщение „Как смеете?“ към световните лидери по въпроса за изменението на климата. Въпреки че стана идол на природозащитни активисти от цял свят, у някои хора тя предизвика доста ярост, считана за пешка в по-голяма игра.     ", "date": "2019.12.14", "title": "Тръмп отново се подигра с Грета Тунберг (СНИМКИ)"}
{"url": "https://www.actualno.com/society/bdj-s-nov-grafik-news_1415686.html", "text": "      От неделя, 15-и декември, влиза в сила новият график за движение на влаковете на държавната железница.      От  „БДЖ-Пътнически превози” информират, че в повечето региони на страната се запазва досега действащият график за движение, а за подобряване на обслужването са оптимизирани връзките на влаковете в основни гари и е увеличен броят на пътническите композиции по някои направления.\r\nПри изготвянето на новата транспортна схема, националният железопътен превозвач всяка година съгласува движението на бързите и пътническите влакове с областните и общинските администрации по места.   През следващата година ще бъде увеличен обемът на превозите, заложен в сключения договор с държавата за извършване на обществени превозни услуги.  Превозът на пътници ще се извършва с общо 579 влака, от които: 14 международни бързи влака (като 2 от тях ще се движат само през летния сезон), 77 бързи влака (4, от които ще се движат само в определени дни от седмицата), 135 пътнически влака и 353 крайградски пътнически влака, някои от които ще се движат само в определени дни от седмицата или определени периоди от годината.\r\nБързият влак „Чайка” София-Бургас-София, който пътува през Подбалканската железопътна линия, вече ще се движи всеки ден, като ще изминава разстоянието между столицата и морският град за по-малко от шест часа.\r\nДвижението на влаковете в участъците с най-голям брой пътници в работните дни ще се осъществява на чести интервали и през 2020 г., основно  по направленията София-Перник-София, София-Лакатник-София, Пловдив-Асеновград-Пловдив.    С влизането в сила на новото разписание се запазва ежедневното движение на директния международен влак от Истанбул за София, както и международната връзка София- Крайова, която се осъществява със сутрешния влак София-Видин и обедния Видин-София.   През летния сезон (от юни до октомври), се планира да се запази движението на сезонния влак Солун-София-Солун. Влакът заминава от София в петък и пристига в Солун в събота сутрин, а в обратната посока тръгва от Солун в неделя вечер и пристига в София в понеделник сутрин.\r\nЗа пътуващите по направлението София-Букурещ директните вагони отново ще се движат само през лятото, а през останалото време ще се налага пътниците да се прекачват на гара Русе на и от мотриса, която ще се движи по маршрута Букурещ-Русе-Букурещ.\r\nЗа подобряване обслужването на клиентите и създаване на възможност за удобни връзки с влакове в други направления, международните влакове София-Букурещ-София и София-Истанбул ще заминават от началните си гари с два часа по-рано от досегашното си разписание.\r\nПо направлението София-Белград придвижването с директния влак от София ще се осъществява също само през летния сезон.   За участъка София-гара Искър- Казичене-Елин Пелин, предвид извършваните ремонти, са разработени разписания на влаковете по алтернативен маршрут през гара Подуяне. Това е направено, за да бъдат избегнати бъдещи изменения в разписанието на влаковете, движещи се по цялата южна жп мрежа. ", "date": "2019.12.14", "title": "БДЖ с нов график"}
{"url": "https://www.actualno.com/society/novi-shtamovete-na-grip-v-bylgarija-koga-da-ochakvame-vylnata-news_1415696.html", "text": "      „Със сигурност в България вече има някаква циркулация на грипни вируси, но тя все още е много ниска. В отделните седмици ние изследваме от 20 до 120 проби от хора, които показват симптоми, подобни на грип. Засега не сме засичали положителна проба. В Европа обаче процентът на положителните тестове вече мина 10, което е знак, че сме в навечерието на епидемия”. Така в ефира на Нова телевизия главният държавен здравен инспектор д-р Ангел Кунчев коментира задава ли се вече грипът.      Д-р Кунчев обясни дали топлото време е факторът, който забави настъпването на грипната вълна у нас. „За разпространението на грипа атмосферните условия оказват малко влияние. При започнала грипна епидемия, каквито и да са природните фактори - тя се развива. Това не е основната причина, но много трудно можем да кажем каква точно е тя”, каза инспекторът.   „Засега не можем да кажем кога ще е пикът на грипната вълна. Ако заболеваемостта продължи да се развива от Западна Европа към нас, можем да я очакваме след 1-2 седмици. За момента, на Стария континент е относително спокойно”, допълни Кунчев.\r\nОказва се, че щамовете, които се очаква да ни атакуват през този сезон, са сравнително нови. „От представителите на H1N1 това е „Бризбейн”, от H3N2 - „Канзас”. Предполагам, че един от двата ще бъде основният в Европа”, посочи д-р Ангел Кунчев.   ", "date": "2019.12.14", "title": "Нови щамовете на грип в България. Кога да очакваме вълната?"}
{"url": "https://www.actualno.com/moresport/vijte-kyde-da-gledame-tervel-pulev-deshon-uebstyr-tazi-vecher-news_1415685.html", "text": "      Най-важният двубой на в полутежка категория на професионалния е само на няколко часа разстояние. По-малкият от популярните братя в този спорт ще се изправи срещу американския боксьор Дешон Уебстър в спор за Интерконтиненталната титла на Световната боксова асоциация (WBA), но залогът е още по-голям за българина, който с победа най-накрая ще се превърне във фактор в полутежка категория.          Както е известно, Тервел Пулев е непобеден на професионалния ринг до момента и ниже успех след успех. Във визитката си той има 14 победи от 14 мача, цели 12 от които са след нокаут срещу опонента.\r\nНа сметката си той държи и Европейската титла в категорията, но успех над Дешон Уебстър ще го изпрати в топ 20, а дори в топ 10, на най-добрите представители на тази категория в света.   Американецът идва с реноменото на добър боксьор, като на сметката си има само 2 загуби и 12 победи, 6 от които с нокаут. Най-добрият му успех до момента е през тази година над Маркус Оливейра след единодушно съдийски решение.   Залогът в битката е голяма, а допълнително напрежение за Тервел Пулев, но и със сигурност стимул, носи фактът, че ще се бие в зала \"Колодрума\" в Пловдив, която се очаква да е пълна за боксовия спектакъл.      ", "date": "2019.12.14", "title": "Вижте къде да гледаме Тервел Пулев - Дешон Уебстър тази вечер"}
{"url": "https://www.actualno.com/politics/borisov-ne-e-syglasen-sistemata-var-da-se-izgrajda-s-dyrjavni-pari-news_1415695.html", "text": "      „Държавата е на всички хора. Въпросът е дали българските данъкоплатци искат да дадат пари за слагане на системата ВАР по българските стадиони. Защото президентите не желаят сами да си я сложат, а искат да се наричат с гръмките думи президенти\". Това коментира в отговор за БГНЕС премиерът Бойко Борисов по повод искането на собственика на Лудогорец Кирил Домусчиев системата за видеоповторения да бъде изградена с държавна помощ.      Домусчиев лансира идеята си, след като отборът му направи равенство 1:1 с Черно море, а от ръководството на \"орлите\" имаха претенции към отсъжданията на рефера Георги Кабаков. След вчерашното заседание на Изпълкома на БФС стана ясно, че ще бъде създадена комисия с членове Кирил Домусчиев, собственикът на Славия Венцеслав Стефанов и вицепрезидентът на БФС Атанас Фурнаджиев, която ще търси най-бързия начин за въвеждане на ВАР.   Предложението на Домусчиев е проектът да се финансира поне частично с пари от Министерството на младежта и спорта, тъй като голяма част от по-малките клубове няма да могат да си позволят изграждането на системата.\r\nСистемата за Видео асистент рефер (ВАР) бе въведена във всички големи европейски първенства в последните години, както и в Шампионската лига. ВАР бе използван със завиден успех по време на Световното първенство в Русия миналото лято, където системата участваше във взимането на някои ключови решения, включително и във финала между Франция и Хърватия.   ", "date": "2019.12.14", "title": "Борисов не е съгласен системата ВАР да се изгражда с държавни пари"}
{"url": "https://www.actualno.com/society/kolko-marki-istinski-shokolad-se-prodavat-v-bylgarija-news_1415765.html", "text": "      В търговската мрежа в България масово не се продава шоколад, отговарящ на критериите на ЕС, а млечен, отличаващ се с .      Продаваните у нас шоколади се състоят основно от захар, показват на 27 марки шоколад, продавани на българския пазар. Според резултатите от него при нито една от изследваните марки .   (От проучването са изключени тъмните шоколади поради отсъствието на национални и европейски критерии за тяхното качество.)   В повече от половината (17 от 27) от предлаганите продукти .\r\nПри повечето търговски марки информацията на етикетите е поднесена нечетливо за потребителите.   В България досега не е известно да са извършвани лабораторни тестове за качество и безопасност на шоколадите въпреки предупрежденията за наличие на такива. На национално и европейско ниво няма метод за проверка на основния критерий за качество на шоколада – съдържанието на обща какаова маса.     Само 2 от 27-те тествани марки отговарят на определението на ЕС за шоколад, в който трябва да има 35% и повече какаова маса. Останалите 25 съдържат между 25 и 35%, с което покриват изискванията за млечен шоколад. Всички 27 марки са сглобени от какаова пудра и какаово масло. . Само при една марка е спомената държавата на произход на суровината.  ", "date": "2019.12.14", "title": "Колко марки истински шоколад се продават в България?"}
{"url": "https://www.actualno.com/moresport/brutalnijat-nokaut-na-pulev-kojto-smrazi-boksa-video-news_1415689.html", "text": "      Малко повече от 24 часа делят от възможността да вдигне Интерконтиненталната титла на WBA в полутежка категория на професионалния бокс. Българинът се изправя срещу Дешон Уебстър в мач, който може да изстреля родният представител сред елита на дивизията и да го превърне в реален претендент за най-ценните отличия. Победата обаче е задължителна.          Американецът определено има от какво да се притеснява, след като само преди 1 месец Тервел записа поредния си успех в професионалния . Той се изправи срещу Кай Курзава в Германия на 9-и ноември и не показа никакво отстъпление във формата си, побеждавайки опонента си още в първия рунд. \r\nПулев изобщо не забави атаките си срещу далеч по-опитния на профи ринга опонент, като първо прати в нокдаун своя опонент, а после го и нокаутира с мощна акция от удар в тялото, последван от десен прав и ляво кроше, след които Курзава падна край въжетата, а съдията прекрати срещата.  Това беше 12-и нокаут за българина на професионалния ринг, а дали ще има такъв в събота вечер срещу американеца предстои да разберем.  ", "date": "2019.12.14", "title": "Бруталният нокаут на Пулев, който смрази бокса (ВИДЕО)"}
{"url": "https://www.actualno.com/europe/proval-na-sreshtata-za-klimata-v-madrid-news_1415699.html", "text": "      Срещата на върха на ООН по въпросите на климата в Мадрид в събота бе провалена в събота, след като през нощта преговорите между страните не доведоха до съгласие между тях. Дори напротив, държавите остават още по-разделени по отношение на това как да се борят с глобалното затопляне и да намалят вредното си въздействие върху околната среда, предава АFP, цитирана от БГНЕС.      Делегати от богати нации, нововъзникващи гиганти и най-бедните страни в света се противопоставиха на проекта за окончателен текст, който бе публикуван от домакина на срещатна - Чили.   След година на катастрофи, свързани с климата, включително смъртоносни бури, наводнения и пожари, както и седмични стачки на милиони млади хора, преговорите в Мадрид трябваше да изпратят ясен сигнал за готовността на правителствата да се справят с кризата.\r\nСрещата имаше за цел също така да финализира правилника на Споразумението за климата от Париж 2015, което влиза в сила през следващата година.  Вместо това делегатите в събота бяха възмутени от стъпките назад, които трябна да направят по ключовия политически въпрос какво трябва да направи всяка държава в борбата си срещу климатичните промени и за предотвратяване на екологична катастрофа.\r\nДори след маратонските разговори между министри, наблюдатели и делегати казаха за АФП, че все още има значителни разцепления по редица въпроси. Те са основно между страните-богати замърсители и развиващите се страни по въпроса кой трябва да намали емисиите на парникови газове, с колко и как да плати трилионите, необходими на човечеството, за да се приспособи към света, който страда най-много от климата.   Междувременно позициите на по-бедните и уязвими от климата държави, и нововъзникващите гиганти, като Китай и Индия - замърсители №1 и №4 в света, също блокираха напредъка.    В публичните дискусии в събота сутринта се появи и въпросът за това как нациите трябва да цитират поредица от научни оценки за състоянието на планетата.\r\n„Последната версия на текста на решението за Парижкото споразумение, представена от чилийското председателство, е напълно неприемлива“, заяви Алден Майер, директор на политиката в Съюза на загрижените учени и наблюдател на преговорите на ветерани от ООН. ", "date": "2019.12.14", "title": "Провал на срещата за климата в Мадрид "}
{"url": "https://www.actualno.com/europe/london-otkazva-na-shotlandija-nov-referendum-news_1415713.html", "text": "      След решаващите избори във Великобритания няма да има нов референдум за независимост на Шотландия. Това заяви премиерът Борис Джонсън на лидерката на Шотландската национална партия Никола Стърджън. Въпросът отново излезе на дневен ред след като избирателите в Шотландия подкрепиха партиите, които искат оставане в Европейския съюз, предаде Нова телевизия.      В Англия убедително спечелиха тези, които искат напускане.Никола Стърджън настоява, че Шотландия няма да позволи на Борис Джонсън да я извади от Евросъюза, след като народа й не иска това.   „Ясно е, отвъд всякакво съмнение, какво бъдеще иска мнозинството в Шотландия. То е много различно от бъдещето, избрано от останалата част от Кралството. Шотландия отхвърли Борис Джонсън и Консерваторите. Отново каза „не” на Brexit. ", "date": "2019.12.14", "title": "Лондон отказва на Шотландия нов референдум"}
{"url": "https://www.actualno.com/moresport/ne-haresaha-gashtite-na-pulev-sybljakoha-go-chisto-gol-news_1415720.html", "text": "      Любопитен момент е белязал тегленето на боксьорите преди мача между и Дешон Уебстър. Двубоят е за Интерконтиненталната титла в полутежка категория на Световната боксова асоциация. Можете да го следите .      Според \"Марица\", при първото претегляне вчера в \"Пловдив Плаза МОЛ\" се е оказало, че българинът е тежал с 50 грама повече от допустимото за категорията. Това е наложило той да бъде претеглен чисто гол в тоалетната. При повторния тест Пулев е заковал кантара на позволените 90.650 кг.    , обясни личният треньор на Тервел Михаил Таков.   В събота вечер Тервел Пулев се изправя в най-важния си двубой в кариерата в професионалния , като се изправя в спор за Интерконтиненталната титла на WBA. Ако нямате възможност да сте в зала \"Колодрума\" или да гледате по телевизията, то може да следите .     ", "date": "2019.12.14", "title": "Не харесаха гащите на Пулев, съблякоха го чисто гол"}
{"url": "https://www.actualno.com/moresport/vsichko-koeto-trjabva-da-znaete-predi-bitkata-tervel-pulev-deshon-uebstyr-news_1415680.html", "text": "      Най-добрият български представител в полутежка категория - , се изправя пред най-важния си двубой на професионалния ринг. Българският боксьор ще срещне американския претендент Дешон Уебстър в спор за Интерконтиненталната титла на Световната боксова асоциация (WBA), но всъщност залогът е много по-голям за Тервел. Победа не само ще го направи шампион, но и ще увеличи драстично популярността му в дивизията и ще му помогне да се доближи до заветната цел - претендентско място за една от титлите в полутежка категория на професионалния бокс.      Очаквано Пулев е фаворит в предстоящия сблъсък, след като до момента не е имал съперник, който да го затрудни сериозно на ринга. Победата за него е задължителна, но и 28-годишният американец ще даде всичко от себе си, за да спре похода на Тервел към топ 10 на най-добрите в дивизията.    Тервел Пулев се представя фантастично до момента, след като загърби аматьорския и се премести при професионалистите. След 14 мача в категорията българинът има 14 победи, цели 12 от които са дошли след нокаут или технически нокаут. Най-добрата победа досега пък беше срещу двукратния претендент за титлата на WBA Валери Брудов, който има на сметката си 30 нокаута. Той е и един от двамата, които така и не бяха нокаутирани от Тервел.  Останалата част от анализа върху най-важната среща в кариерата на . \r\nИначе всички, които се вълнуват от срещата, но не могат да са в зала \"Колодрума\" или да гледат по телевизията, могат да следят .    ", "date": "2019.12.14", "title": "Всичко, което трябва да знаете преди битката Тервел Пулев - Дешон Уебстър"}
{"url": "https://www.actualno.com/politics/siderov-poiska-nso-da-se-zakrie-news_1415683.html", "text": "      Искам службата УБО, сега НСО, да се закрие! През 2019 г. 40 млн. лв. от парите на българските данъкоплатци отидоха за шофьори и охрана на държавните випове. За какво се харчат тези милиони? Какво прави тази служба, освен да блъска неудобни репортери и да гази деца по улиците? Това се посочва в позиция на лидера на \"Атака\" Волен Сидеров, разпространена до медиите от пресцентъра на партията.      \"По-добре този излишен харч на 40 млн. лв. да беше спестен на българите. Хората не са длъжни да плащат за лукса на премиер, президент, шеф на парламента и прочее. Защо медиите не говорят за бюджета на държавната охрана?\", пише Сидеров в позицията си.   \"Говорителят на НСО казва, че колата, блъснала 14-годишното дете, е „оборотен дежурен автомобил” и не бил зачислен на \"охраняемо лице\" и можело да се вози всеки, който отговарял на закона. Но не казва имената на шофьора. Защо го крие? Чета в медиите, че от Президентството са побързали да си измият ръцете, че техен човек не е бил в колата. Няма значение имало ли е, или е нямало пътник. Важното е, че за пореден път охраната на държавните випове произведе инцидент, в който тежко пострада български гражданин - дете. Тази служба е ненужна, разхищава държавна пара, гази деца и мачка свободата на словото. Крайно време е да се закрие. Президентът Радев, под чиято опека е НСО, да го разпусне завинаги\", се посочва още в позицията. ", "date": "2019.12.14", "title": "Сидеров поиска НСО да се закрие"}
{"url": "https://www.actualno.com/europe/otnovo-protesti-sreshtu-pensionnata-reforma-vyv-francija-news_1415666.html", "text": "      Пореден уикенд на протести в Париж и други градове на страната - и тази събота във Франция ще има стачки и демонстрации срещу пенсионната реформа, които са за втори пореден уикенд.      Половината линии на метрото в Париж ще останат напълно затворени днес. Жп компанията Ес Ен Се Еф обяви, че ще се движи само един от четири високоскоростни влака на дълги разстояния.   Трамваите обаче ще се движат нормално, както и 60 процента от автобусите.\r\nБГНЕС припомня, че френското правителството увеличава възрастта за пенсиониране с две години, ако пенсиониращите се искат да получават пълна пенсия. Гражданското недоволство през последните два уикенда ескалира като най-големите протести във Франция от десетилетия. Според новата пенсионна реформа французите ще трябва да работят не до 62-годишна възраст, а до 64 г. от 2027 г., като предложенията за нея ще бъдат внесени в парламента през февруари и целта е да бъдат приети и действащи до края на следващата година.   ", "date": "2019.12.14", "title": "Отново протести срещу пенсионната реформа във Франция "}
{"url": "https://www.actualno.com/society/speshna-sreshta-v-plovdiv-zaradi-zamyrsjavane-na-reka-vycha-news_1415698.html", "text": "      Извънредна среща в областната управа в Пловдив. Поводът е замърсяването на река Въча с машинно масло. Разливът е в района на град Кричим. Според експерти има опасност от екокатастрофа.      На срещата стана ясно, че най-вероятната причина за замърсяването на реката е вътрешна авария или ремонт на турбините на ВЕЦ „Въча 1”. Контролните институции са установили, че изтичането на нефта е от изхода на централата, съобщи Нова телевизия.   Още в петък Басейнова дирекция е взела проби от реката и е установила, че няма замърсяване във водата. Не е установено да има и умряла риба. Очаква се в края на следващата седмица да излезе информация какво точно вещество е изтекло във Въча.\r\n„Това изтичане, което се е получило е инцидентно. То може да се дължи на някаква вътрешна авария или да е допуснато изтичане при ремонт”, каза Митко Стойчев, гл. експерт в Областната управа на Пловдив.  „Нарушението е на ВЕЦ „Въча 1”. Санкцията, която може да бъде наложена е между 5 000 и 15 000 лв.”, допълни Областният управител на Пловдив Дани Каназирева. ", "date": "2019.12.14", "title": "Спешна среща в Пловдив заради замърсяване на река Въча "}
{"url": "https://www.actualno.com/moresport/eto-v-kolko-chasa-e-megasblysykyt-tervel-pulev-deshon-uebstyr-news_1415687.html", "text": "      Най-важният мач в професионалната кариера на е на няколко часа разстояние от своя старт. Българинът ще се изправи срещу Дешон Уебстър в мач за Интерконтиненталната титла на WBA, но залогът е много по-голям - при победа родният боксьор ще се изстреля сред топ 20 и дори топ 10 на най-добрите представители в полутежка категория на професионалния бокс.      Допълнителен стимул за Пулев е фактът, че двубоят е последен в програмата на специална гала вечер, организирана от Кубрат Пулев и Ивайло Гоцев в зала \"Колодрума\" в Пловдив и се очаква съоръжението да е пълно до краен предел, а феновете с пълно гърло да подкрепят запътилия се към върха Тервел.    Засега реноменото на българина е непокътнато в професионалния , като той има 14 мача, 14 победи и цели 12 нокаута, като единствени Мич Уилямс и Валери Брудов издържаха пълни рундове срещу Пулев.  В момента специализираният сайт \" \" поставя българският боец под №78 в класацията си при полутежките, но успех над американеца в Пловдив ще го изтреля на далеч по-горно място, а с това ще последват както повече приходи от следващите му двубои, така и повече популярност в боксовия свят.\r\nСъщо така той ще направи решаваща стъпка към целта си - приближаване до статут на главен претендент за една от титлите в категорията.   Мачът срещу Дешон Уебстър ще закрие гала вечерта в Пловдив.      ", "date": "2019.12.14", "title": "Ето в колко часа е мегасблъсъкът Тервел Пулев - Дешон Уебстър"}
{"url": "https://www.actualno.com/starazagora/starozagorci-pak-mogat-da-zasadjat-kolednite-si-dryvcheta-sled-praznicite-news_1415673.html", "text": "      За коледните дръвчета на старозагорци отново ще има терен, на който да ги засадят след коледно-новогодишните празници, съобщи Николай Стоев, началник на звено „Озеленяване и комунални дейности“ (ОКД). Парцелът се намира  в парк „Артилерийски“ непосредствено под южната част на паркинга по продължението на ул. „Христо Ботев“.      „На терена ще има предварително направени дупки, които ще улеснят всички желаещи“, обясни Стоев. Добре е дръвчетата да бъдат засадени непосредствено след като изпълнят ролята си и обилно да се полеят с вода. След това грижата за живота им ще поемат служителите на ОКД, за да бъде Стара Загора по-зелена. Това място е избрано, защото е подходящо за иглолистни видове. За първи път такава инициатива имаше миналата година по идея на кмета Живко Тодоров, а тогава в парк „Загорка“ бяха засадени от старозагорци десетки коледни елхи и борчета, които са радвали домовете им по празниците.    ", "date": "2019.12.14", "title": "Старозагорци пак могат да засадят коледните си дръвчета след празниците"}
{"url": "https://www.actualno.com/america/prodadoha-kryglite-ochila-na-djon-lenyn-za-183-hil-dolara-news_1415682.html", "text": "      Прословутите слънчеви очила с кръгли рамки и стъкла на Джон Ленън бяха продадени на търг за близо 183 хиляди долара, съобщават от аукционна къща Sotheby's. Кръглите очилца са доставени на легендарния член на Бийтълс през 1966 г., за да може той да се подготви за ролята си във филма на Ричард Лестър \"Как спечелих войната\". Малко след това Ленън става разпознаваем с аксесоара си.      Бившият шофьор на барабаниста на Бийтълс Ринго Стар - Алън Херинг, който пусна очила за продажба на търг, заявя, че е видял очилата през лятото на 1968 година, предава БГНЕС. В описанието им по време на търга, Херинг отбелязва, че Ленън е оставил тези очила на задната седалка на колата му, когато е слизал от нея. Те, обаче, били счупени, като едното стъкло е излязло от рамката. Тогава шофьорът попитал дали Ленън иска да запази очилата и да ги занесе на поправка, но великият музикант му отвърнал да не се притеснява, тъй като те са само за сценичният му образ.   По-късно Херинг разказва, че не е носил очилата на поправка и се е старал през годините да ги остави в точно този вид, в който Ленън ги е оставил в колата му.\r\nПървоначалната цена на легендарния аксесоар бе под 183 хиляди долара. От аукционната къща Sotheby's не споменават името на новия притежател на очилата.  БГНЕС припомня, че на търга беше предложена и глоба за паркиране на Ринго Стар. Тя отново бе запазена от шофьора Херинг. Глобата за неправилно паркиране в размер на два паунда, написана на името на барабаниста през април 1969 г., днес се оценява на около 1500 паунда. ", "date": "2019.12.14", "title": "Продадоха кръглите очила на Джон Ленън за 183 хил. долара "}
{"url": "https://www.actualno.com/balkani/gyrcija-zapochva-debatite-po-budjet-2020-news_1415674.html", "text": "      Гръцкият парламент започва обсъждането на  бюджета на страната за догодина. Със специално обръщение на депутатите по обед започва петдневния дебат по параметрите на бюджета, който трябва да бъде гласуван в полунощ в сряда, предава МИА.      Кулминация на дебатите се очаква в последния им ден, когато в парламента ще присъстват премиерът Кириакос Мицотакис, лидерът на СИРИЗА Алексис Ципрас, както и лидерите на останалите парламентарно представени политически партии.   Бюджетът вече получи зелена светлина от парламентарната икономическа комисия и от министъра на финансите Христос Стайкурас.\r\nПри представянето на проекта за Бюджет 2020 Стайкурас каза, че бюджетът за следващата година изпълнява всички правителствени ангажименти по правителствената програма: изразява оптимизъм, но не излиза извън границите на реализма, както и че постига баланс между икономическата ефективност и социалната сфера, включва политика за постигане на реалистични цели, както и засилване на инвестициите.   ", "date": "2019.12.14", "title": "Гърция започва дебатите по Бюджет 2020 "}
{"url": "https://www.actualno.com/asia/avstralija-se-gotvi-za-naj-goreshtija-den-v-istorijata-si-news_1415690.html", "text": "      Австралия може да изпита най-горещия ден в историята си следващата седмица, след като гореща вълна в западната част на страната започна да се придвижва на изток, предупредиха метеоролози, цитирани от БГНЕС.      Температурите вероятно ще надхвърлят 40 градуса по Целзий в много райони в сряда, съобщи Бюрото по метеорология.   Настоящият рекорд от 50,7 градуса е регистриран на 2 януари 1960 г. в Южна Австралия.\r\nПредупреждения за възникване на пожари са издадени за Западна Австралия и Куинсланд.  В Пърт, Западна Австралия, прогнозата е, че температурите ще останат високи през уикенда – 40 градуса днес и 41 в неделя. ", "date": "2019.12.14", "title": "Австралия се готви за най-горещия ден в историята си "}
{"url": "https://www.actualno.com/society/marinov-probata-za-alkohol-na-myja-blysnal-dvete-momicheta-e-otricatelna-news_1415679.html", "text": "      Един миг невнимание преобръща живота, заяви вътрешният министър Младен Маринов, предаде репортер на БГНЕС.      В последните дни станахме свидетели на няколко катастрофи, при които пострадаха деца. Малолетно момиче загина, блъснато от джип на столичен булевард в петък. Ден по-рано автомобил на НСО удари друго дете в София.   Вътрешният министър съобщи, че освен тежкият инцидент от булевард „Никола Вапцаров”, снощи е пострадало още едно дете – на 8 години на жп прелез в Нови Искър.\r\nМладенов заяви, че по случая със загиналото момиче е образувано досъдебно производство. Водачът е спрял, оказал е помощ, пробата му за алкохол е отрицателна.  Не става само с глоби и репресивни мерки, призовавам на всички – самосъзнанието да е по-високо, каза пред медиите днес министър Маринов и продължи: Опасността не е само на пешеходната пътека – тя е преди пешеходната пътека и след нея.\r\nВътрешният министър призова родителите през есенно-зимния сезон да обличат децата си с по-светли дрехи, а колоездачите задължително да носят светлоотразителни дрехи или елементи по себе си.   Всички трябва да се замислим за нашето поведение на пътя, добави министърът.    Борбата за живот на пътя е ежедневна. Пътувал съм много в Европа, като че ли ние нямаме толерантност по между си. Тук няма никаква толерантност на пътя. Демокрацията предполага култура. В Европа никой не влиза в забранената лента, за да изпревари другия, коментира Младен Маринов и продължи: Много често си проправяме път, за да ни е по-пряко, отколкото да ни е по-сигурно. Но това са деца, ние не може да ги съдим, може да сме по-предпазливи.\r\nВътрешният министър съобщи, че в понеделник ще има дебат по линия на пътната безопасност. Много идеи има, голяма част от тях са приведени в действие, но в крайна сметка всичко опира до поведението на всеки един участник в движението, повтори пак министърът. ", "date": "2019.12.14", "title": "Маринов: Пробата за алкохол на мъжа, блъснал двете момичета, е отрицателна"}
{"url": "https://www.actualno.com/politics/borisov-ot-incidenta-s-kolata-na-nso-ne-biva-da-se-pravi-politika-news_1415710.html", "text": "      \"От темата за не бива да се прави политика. Нека оставим експертите да обсъдят има ли как да се подобри дейността на службата. Ако има как - ние бихме подкрепили промените. Катастрофи се случват ежедневно и навсякъде. Благодарение на доброто видеонаблюдение наложихме много глоби, но инцидентите продължават. Положението ще се подобри, когато всеки един шофьор има високо самосъзнание и отговорност на пътя\". Това заяви премиерът Бойко Борисов, който присъства на Годишен форум за устойчивост на Западните Балкани. Събитието се организира от Международния републикански институт на САЩ (IRI) и се провежда в София от 12-14 декември.        „Страните от Балканския полуостров успяхме да направим така, че да ни обърнат внимание. Повече от 10-15 години Балканите не предизвикваха интерес. Радвам се, че със започването на нашето председателство поставихме темата „Западни Балкани многото процеси” в центъра на вниманието и на европейските колеги, и на САЩ. Надявам се Северна Македония да покаже разликата в развитието си и в същото време очаквам останалите държави, които искат да се присъединят към ЕС, внимателно да си премерват поведението и стъпките. Разкрачената поза не е полезна за никого - или си в НАТО или не си\", каза Борисов. Премиерът Борисов припомни пред участниците, че в годините назад отношенията в региона не са предизвиквали интерес, защото имаше войни.\r\nМинистър-председателят заяви, че догодина България е съдомакин на инициативата „Берлински процес“, където темата за отношенията на Балканите отново ще бъде дискутирана. Премиерът изрази задоволство и от продължаването на въпроса от Хърватия, където следващата година се очаква Срещата на върха между лидерите на ЕС и страните от Западните Балкани. Министър-председателят Борисов подчерта, че в края на 2020 г. България и кралят на Йордания ще бъдат домакини на процеса „Акаба“, където ще бъдат обсъдени мерките с борбата с екстремизма и радикализма.  По време на форума премиерът Бойко Борисов изтъкна необходимостта от надграждане на сътрудничеството в борбата срещу екстремизма на оперативно и политическо ниво. „Когато имаме политическата власт, трябва да създадем инструменти и да се работи бързо по всички тези теми“, заяви още Борисов. По думите му само с работа, приятелство и доверие е важно да се засилва сътрудничеството в сферата на сигурността между държавите в региона. Пред участниците премиерът Борисов подчерта, че България е пример за етническа толерантност и допълни, че когато на Балканите има сигурност, инвестициите и доходите растат и се работи спокойно.    „На Балканите всички се обичаме, живеем си мирно. Има етническа толерантност. Много е важно да си сътрудничим. За нас, като балканци, е много важно да не оставим нито на европейците, нито на американците да загубят доверие с нас”, поясни Борисов.\r\nПред представителите на медиите министър-председателят Борисов подчерта, че този форум показва подкрепата към България и работата на службите по линия на борбата с радикализма и екстремизма. „Във вътрешен план е важно да споделим опита на службите и МВР. Врагът е силен, той е общ и няма държава, която да се е подсигурила за това“, заяви още премиерът Борисов.\r\n„Форумът е важен в няколко посоки – във вътрешен и международен план. Опитваме се да се справим с ислямизма. Подобни форуми държат темата да е валидна и в момента”,  каза още Борисов. ", "date": "2019.12.14", "title": "Борисов: От инцидента с колата на НСО не бива да се прави политика"}
{"url": "https://www.actualno.com/america/jertvite-na-vulkana-na-novozelandskija-ostrov-uajt-sa-veche-16-news_1415702.html", "text": "      Водолази продължават днес издирването на телата на жертвите на вулканичното изригване на новозеландския остров Уайт, предаде БГНЕС. По последни данни бедствието отне живота на най-малко 16 души.      Под заплахата от ново изригване водолазите претърсват водите около острова.   От общо 47-те души, намирали се на острова в момента на изригването, освен 16-те загинали, 28 са все още в болници в Нова Зеландия и Австралия, от които 21 са в критично състояние. Няколко души се водят за изчезнали. Повечето от хората, намирали се на острова, са били туристи от Австралия, САЩ, Великобритания, Китай, Германия, Малайзия и от самата Нова Зеландия.\r\nТленните останки на шест от жертвите бяха прибрани от острова при рискована операция с участието на новозеландски командоси. Първата жертва бе официално идентифицирана днес и това 21-годишната австралийка Кристал Броуит. Тя е била в Нова Зеландия със семейството си, за да празнува рождения си ден.  Според учените, наблюдаващи острова, има между 35 и 50 процента шансове за ново изригване. Идния понеделник новозеландците ще запазят минута мълчание в памет на жертвите на вулканичното изригване. ", "date": "2019.12.14", "title": "Жертвите на вулкана на новозеландския остров Уайт са вече 16 "}
{"url": "https://www.actualno.com/america/kiberataka-predizvika-izvynredno-polojenie-v-amerikanski-grad-news_1415625.html", "text": "      Кметицата на Ню Орлиън, щата Луизиана, Латоя Кънтрел обяви в Twitter извънредно положение в града заради масирана кибератака.      На пресконференция тя поясни, че компютърните системи, използвани от градските власти, са атакувани от вируси изнудвачи. Много сървъри на градските служби бяха отключени, за да не пострадат. За помощ са привикани специалисти от ФБР, Сикрет сървиз и Националната гвардия на САЩ, предаде БГНЕС.   Властите на градовете в САЩ обикновено обявяват извънредно положение само при природни бедствия.\r\nВирусите изнудвачи са програми за шифроване без знанието на ползвателите на файлове, които програми се съдържан в атакуваните компютри, поясни tass.ru. Обикновено хакерите искат от собствениците на програмите да платят в криптовалута за разшифроване на програмите. .   ", "date": "2019.12.14", "title": "Кибератака предизвика извънредно положение в американски град "}
{"url": "https://www.actualno.com/europe/greta-tunberg-sledvashtoto-desetiletie-shte-opredeli-bydeshteto-ni-news_1415596.html", "text": "      Екологичната активистка Грета Тунберг призова младите хора в Италия в петък да се възползват от следващото десетилетие за борба с изменението на климата и обвини световните лидери, че действат „сякаш няма утре“. Тийнейджърката от Швеция, която тази седмица бе обявена за „Човек на годината“ от списание Time, призова младите активисти на митинга „Петък за бъдеще“ в северния италиански град Торино да превърнат 2020 г. в „година на действие“.      \"След по-малко от три седмици ще преминем в ново десетилетие и ... не мога да опиша с думи колко важно ще бъде това десетилетие\", каза Тунберг, облечена в жълт дъждобран, цитирана от \"Фокус\". \"Това е десетилетие, което ще определи бъдещето ни“, допълни тя. Тунберг за пореден път обвини световните лидери, които понастоящем присъстват на конференцията на ООН за изменение на климата в Мадрид, заявявайки, че \"все още се опитват да избягат от своите отговорности\".   \"Не е честно възрастните да прехвърлят отговорността за разрешаването на тази криза на младите хора, които не са я започнали тази криза. Не е честно, че трябва да правим всичко това\", каза тя. \"Възрастните се държат така, сякаш няма утре\", каза Тунберг, като предупреди, че младежта \"вече не може да приема това утре за даденост\". ", "date": "2019.12.14", "title": "Грета Тунберг: Следващото десетилетие ще определи бъдещето ни"}
{"url": "https://www.actualno.com/society/prognoza-za-vremeto-14-dekemvri-sybota-news_1415594.html", "text": "      През следващото денонощие над страната ще преобладава облачно, в равнините и мъгливо време. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология.      На места, главно в Южна България, а привечер и в Източна - ще превалява дъжд. В Източна България през по-голямата част от деня ще духа умерен южен вятър и температурите значително ще се повишат. В Западна България вятърът ще е от северозапад, а привечер и в източните райони югозападният вятър ще се смени със северозападен. Атмосферното налягане е значително по-ниско от средното за декември – към края на деня ще започне да се повишава. Преобладаващите минимални температури ще бъдат между 2° и 7°, а максималните – между 7° и 12°, на места в Източна България до 14-15°.  Над планините ще бъде облачно и мъгливо. На места, главно в Рило-Родопската област ще има валежи от дъжд, над 2000 метра от сняг. Условия за по-значителни количества има в южните райони от Родопите. Вечерта и през нощта срещу неделя валежи ще има и в масивите от Източна България. Ще духа силен юг-югозападен вятър. Максимална температура на височина 1200 метра около 7°, на 2000 метра – около 2°.  Над Черноморието ще е предимно облачно, с временни разкъсвания на облачността преди обяд, главно над северното крайбрежие. Привечер и през нощта срещу неделя на места ще превали дъжд. През по-голямата част от деня ще духа умерен юг-югозападен вятър и температурите ще се повишат; привечер вятърът ще се смени със северозападен. Максимални температури на въздуха: 8° и 13°. Температурата на морската вода е 12°-13°. Вълнението на морето ще бъде 2-3 бала.  В неделя сутринта в източните райони все още е възможно да превалява слаб дъжд, но и там бързо ще спре. Облачността ще се разкъса и ще намалее до слънчево време. Вятърът постепенно ще отслабне и ще се ориентира от югозапад. В началото на следващата седмица ще е без валежи. По поречието на Дунав, в котловините и на места в Горнотракийската низина ще бъде с мъгли, ниска облачност и намалена видимост, които от ден в ден ще се задържат все по-дълго и ще обхващат повече райони; дневните температури там ще остават по-ниски, до 7°-10°. В останалата част от страната ще бъде предимно слънчево, ще се затопли чувствително, особено в планините, в Предбалкана, по-късно и в североизточните райони; там температурите ще бъдат значително по-високи от обичайните, като максималните ще достигат на места 15°-18°. ", "date": "2019.12.14", "title": "Прогноза за времето - 14 декември (събота)"}
{"url": "https://www.actualno.com/crime/momicheto-postradalo-pri-katastrofata-s-djip-se-vyzstanovjava-news_1415631.html", "text": "      14-годишното момиче, което пострада тежко при \"Никола Вапцаров\" в петък вечер, е в стабилно състояние, предаде репортер на БГНЕС.      Детето е претърпяло операция през нощта в \"Пирогов\", съобщи тази сутрин д-р Явор Пукалски, ортопед-травматолог от спешната болница.   Момичето има тежко счупване на подбедрицата. Приета е в \"Пирогов\" и с комоцио. Тя е била оперирана по спешност и към тази сутрин се възстановява, контакта е. Опасността за живота е изключена, заяви д-р Пукалски.\r\nМомичето остава под наблюдение, за да се следи общото ѝ състояние, тъй като следствие на пътнотранспортно произшествие, усложнения могат да се появят в последствие.  В рамките на медец лекарите очакват 14-годишното момиче отново да е на крака и да се движи спокойно. ", "date": "2019.12.14", "title": "Момичето, пострадало при катастрофата с джип, се възстановява "}
{"url": "https://www.actualno.com/europe/pojar-izbuhna-v-petrolna-rafinerija-vyv-francija-news_1415664.html", "text": "      Пожар е избухнал в петролна рафинерия във Франция тази сутрин. Става въпрос за нефтопреработващото предприятие на Total край Сена.      Пожарът продължава и към този момент, като пожарникарите се опитват да го овладеят.   \"Незабавно са предприети всички необходими мерки, като са предупредени компетентните органи и пожарните власти\", гласи официалнот съобщение на компанията.\r\nПо първоначални данни няма пострадали работници при пожара.   ", "date": "2019.12.14", "title": "Пожар избухна в петролна рафинерия във Франция "}
{"url": "https://www.actualno.com/society/sedmichna-prognoza-za-vremeto-za-16-22-dekemvri-news_1415381.html", "text": "      Новата седмица започва със сравнително топло време за сезона. В над цялата страна ще бъде предимно слънчево. Минималните температури ще са между 1 и 6 градуса, а максималните между 5 и 15.      Във не се очаква промяна във времето. Температурите леко ще се повишат и максималните ще достигнат 18 градуса в Разград.\r\nВ остава необичайно топло за сезона. Без валежи от дъжд или сняг. Максимални температури между 10 и 17 градуса.\r\nВ ще се заоблачи и над цялата страна ще бъде облачно, но без валежи. Максималните температури остават без промяна. В Бургас се очакват 19 градуса.   ", "date": "2019.12.14", "title": "Седмична прогноза за времето за 16-22 декември"}
{"url": "https://www.actualno.com/europe/rusija-ogranichava-telefonite-v-uchilishte-news_1415636.html", "text": "      В близо 10 600 училища - почти една четвърт от училищата в Русия, вече е ограничено използването на мобилни телефони от деца, съобщи руският министър на образованието Олга Василиева, предаде РИА новости.      „Вече имаме конкретни числа: 10 хиляди 628 училища - тоест приблизително едно на всеки четири - изпълниха препоръките и ограничиха телефоните по време на уроците“, заяви още министърът.   Тя уточни, че в Северна Осетия, Ингушетия, Белгородска област такова решение е взето от 100% от училищата, в Камчатската територия - 37,5%, Магаданска област - 53,3%, Пермска територия - 58,8%, Република Марий Ел - 63, 8%, Удмуртия - 60,9%, Кемеровска област - 67,3%, Курганска област - 50,9%, Свердловска област - 65,3%.\r\nБГНЕС припомня, че по--рано Министерството на образованието препоръча на регионалните власти да обмислят ограничаване на използването на мобилни телефони в училищата. Препоръките се основават на анализ на международния опит и на проучване на общественото мнение, проведено от Министерството на образованието. Правителството препоръча още ако е възможно, училищата да предоставят съоръжения за съхранение на мобилните телефони на учениците по време на учебния процес.   ", "date": "2019.12.14", "title": "Русия ограничава телефоните в училище"}
{"url": "https://www.actualno.com/dobrich/obshtina-dobrich-e-otlichena-za-proekta-chudnata-gradina-news_1415677.html", "text": "      Община Добрич е класирана на второ място за реализирания социален проект \"Чудната градина\" в конкурса за добри практики на Института по публична администрация, съобщиха от общинската администрация. Участието на местната власт тази година е в категорията Социална отговорност.      Проектът \"Чудната градина\" е дело на фондация \"Свети Николай Чудотворец\" и е насочен към млади хора с интелектуални затруднения. За кратко време ръководеният от Мария Методиева и д-р Хасан Ефраимов екип от ентусиасти преобразиха буренясалия и пълен с камъни и битови отпадъци терен в райско кътче. Своя професионална реализация в \"Чудната градина\" намериха младежи, а отгледаните от тях цветя и екологично чисти зеленчуци успешно се реализираха на пазара. Качествената продукция се изкупува не само от жители на Добрич, но и от големи търговски вериги и ресторанти.   Целта на проекта е не просто да даде препитание на хора с интелектуални затруднения, а да накара обществото да ги приеме като равностойни. Всяка година Институтът по публични администрации инициира конкурси за добри практики и иновации в областта на администрацията.  Целта е да бъдат насърчени администрациите да споделят успехите си, а добрите практики да се превърнат в общодостъпни инструменти за повишаване качеството на дейност на администрацията.     ", "date": "2019.12.14", "title": "Община Добрич е отличена за проекта \"Чудната градина\""}
{"url": "https://www.actualno.com/society/akcija-na-kat-nad-11-hiljadi-hvanati-pijani-zad-volana-news_1415646.html", "text": "      Установени са 11 044 водачи, шофирали след употреба на алкохол и/или наркотични вещества, от началото на годината до 11 декември, сочат данни на Пътна полиция.      До януари до октомври 2019 статистиките показват, че са настъпили 5607 тежки пътнотранспортни произшествия, при които са загинали 517 и са ранени 7103 участници в движението по пътищата. От тях 66 тежки ПТП са причинени от водачи, употребили алкохол или дрога, а в тях са загинали 7 души.   От полицията съобщават, че засилените проверки за управление на МПС след употреба на алкохол и/или наркотични вещества продължават. Операцията се провежда както у нас, така и в останалите страни-членки на Европейската мрежа на службите на Пътна полиция – TISPOL.\r\nПроверки у нас ще се извършват и във вечерните часове. Според наблюденията, една от водещите причини за тежки пътнотранспортни произшествия в Европа е именно управлението след употреба на алкохол или наркотични вещества.   ", "date": "2019.12.14", "title": "Акция на КАТ: Над 11 хиляди хванати пияни зад волана"}
{"url": "https://www.actualno.com/goodnews/bylgarin-stana-chast-ot-kralskoto-drujestvo-po-hirurgija-news_1415643.html", "text": "      Проф. Росен Димов стана първият български лекар в Кралското дружество по хирургия в Лондон. Пътят към престижното международно признание минава през практиката му на хирург и преподавател по медицина.      „Това е резултат от дългогодишни усилия не само на мен, но и на целия екип, с който работя. Разглеждам това признание не толкова като лично, а като признание за клиниката, която ръководя, за Медицинския университет в Пловдив, в който работя, и за хирургията в България”, каза проф. Росен Димов пред Нова телевизия.   В Кралското дружество по хирургия в Лондон се влиза по два начина. Единият е след специална покана заради методите на лечение, които лекарите използват в работата си, или след тежък тридневен изпит. Професор Димов влиза по първия начин, след като работата му е оценена от неговите британски колеги.\r\n„Моите ангажименти, свързани с дружеството, ще са обмяната на опит и на специализанти от Обединеното кралство, които ще идват на обучение в нашата клиника”, посочи проф. Димов.  В Кралското дружество членуват 25 000 хирурзи от целия свят. Поканата към българския професор е повод за национална гордост и в частност - за лекарското съсловие.\r\n„Случаите, с които човек се гордее най-много, са всички онези усмивки на пациентите, когато ги изписваме от нашата клиника. Работата ни е свързана с много разочарования и неблагополучни резултати. Невинаги постигаме онова, което искаме. Въпреки това в повечето случаи виждаме благодарността в очите на хората, когато те се почувстват по-добре”, споделя още хирургът.   Най-новият член на Кралското дружество по хирургия е категоричен, че в България достъпът до медицинска грижа е най-лесен и най-бърз, и то в световен мащаб.     ", "date": "2019.12.14", "title": "Българин стана част от Кралското дружество по хирургия"}
{"url": "https://www.actualno.com/health/eto-s-koi-prirodni-darove-mojem-da-pobedim-bezsynieto-news_1415623.html", "text": "      Учени от Колежа на лекарите и хирурзите към Колумбийския университет откриха продуктите, които предизвикват безсъние, съобщи MedicalXpress.      Авторите на изследването са анализирали данни на над 50 000 души, които са споделили хранителния си режим. Според учените продукти като захарна, белият хляб и оризът вдигат нивото на захарта в кръвта, което е една от причините за безсъницата.   Когато равнището захарта в кръвна бързо се вдига, вашият организъм реагира, отделяйки инсулин и в резултат намаляването на нивото на захарта в кръвта може да доведе до изхвърлянето на хормони като адреналин и кортизол, които могат да нарушат съня”, обясниха специалистите. Те съветват в хранителния режим да се включат зеленчуци и плодове, които влияят благоприятно на съня.\r\nПрез 2017 година австралийският диетолог Рик Хей определи продуктите за добър сън. На първо място са зеленият и белият чай, защото съдържащият се в тях L-теанин спомага за успокояване на нервната система. На второ място е чай от лайка, който прогонва тревогата. На трето място е канелата. Нощем хората се събуждат през няколко часа заради колебанията на нивото на захарна в кръвта. Канела спомага да се стабилизира този показател, а при болните от диабет дори да го снижи.  Източник: БГНЕС ", "date": "2019.12.14", "title": "Ето с кои природни дарове можем да победим безсънието!"}
{"url": "https://www.actualno.com/celebrate/sv-mychenici-tirs-levkij-filimon-apolonij-arian-i-kalinik-i-drugite-s-tjah-news_512853.html", "text": "             Тирс и Левкий били родом от Кесария и пострадали при гонението на римския император Деций. Мъжественото им търпение при страшните изтезания и чудесата, проявени от Господа, убедили и езическия жрец Калиник в истината н ахристиянската вяра.   Много години след това, вече при Диоклетиан, били мъченически убити в Тиваидската страна (Египет) християните Асколон и Леонид. Но ревността към вярата се възбуждала все по-силно и по-силно, въпреки ужасното гонение. Езичниците внезапно се обръщали към Христовата вяра и отивали радостно на мъчения. Мъченическата смърт на Аполоний и Филимон и станалите при това чудасе обърнали към Христа самия игемон Ариан, който на своя ред запечатал вярата си със св. мъченичество.       ", "date": "2019.12.14", "title": "Св. мъченици Тирс, Левкий, Филимон, Аполоний, Ариан и Калиник и другите с тях"}
{"url": "https://www.actualno.com/tips/dyjd-ot-golove-tri-macha-v-sybota-koito-shte-zavyrshat-s-nad-25-gola-news_1415206.html", "text": "      Всеки футболен фен обича да вижда голове в мачовете, които гледа, а поради тази причина и един от най-редовните залози на тези, които обичат , е за попадения в срещите. Поради тази причина в рубриката \"Дъжд от голове\" търсим двубои, в които могат да се очакват попадения. Ето и няколко за голове в съботния ден, 14 декември:        Едва ли има футболен запалянко, на когото има нужда да обясняваме в каква форма се намира отборът на Ливърпул. Този уикенд лидерът във Висшата лига приема на \"Анфийлд\" последния в подреждането Уотфорд в мач, за когото спокойно можем да кажем, че е с предизвестен край. Единствената въпросителна е колко пъти кълбото ще се \"увие\" в мрежата на \"стършелите\". Головата разлика от последните три сблъсъка между тези два отбора е 13:0. Очертава се двубой, в който Ливърпул тотално ще доминира на терена, а головете рано или късно ще завалят.   Лидерът в Ла Лига Барселона се изправя срещу едно от трудните си изпитания през този сезон - гостуване на четвъртия в подреждането Реал Сосиедад. Каталунците са в серия от седем поредни победи във всички турнири и демонстрират добра форма в атака. В същото време, само в два от тези седем мача \"блаугранас\" е запазил суха мрежа. Очаква се Барселона да вземе победата, но тя със сигурност ще дойде по трудния начин и с поне три гола в срещата.      19:30 часа: Фортуна - РБ Лайпциг Вторият в Бундеслигата Ред Бул Лайпциг гостува на изпадащия Фортуна Дюселдорф в мач от 15-ия кръг на немския шампионат. РБ Лайпциг разполага с най-силната атака в първенството със своите 39 попадения през този сезон, докато Фортуна са с третата най-слаба защита - с 29 инкасирани гола. Очертава се разгромен успех на Ред Бул, който да се окаже печеливш и за заложилите на над 2,5 или над 3,5 гола в срещата.\r\nАвтор: Mr. Corner  ", "date": "2019.12.14", "title": "Дъжд от голове: Три мача в събота, които ще завършат с над 2,5 гола"}
{"url": "https://www.actualno.com/healthy/izprashtame-800-medici-v-evropa-na-obuchenie-po-donorski-programi-news_1415598.html", "text": "      800 български лекари, сестри и друг медицински персонал ще бъдат обучавани в реномирани европейски центрове по донорски програми. Инициативата е на Министерството на здравеопазването и на ИА “Медицински надзор” и е по европейски проект в подкрепа на Програмата за донорство.      „В рамките на 12 милиона лева, колкото е одобрената сума, ще подкрепим системата за здравеопазване с обучение на кадрите и с допълнителни мерки, така че не само да информираме хората, но и да подготвим специалистите си за тази хуманна дейност”, обяснява пред „24 часа“ заместник-министърът на труда и социалната политика Зорница Русинова.   34 български болнични заведения са донорски бази, като за да изпълняват тези функции специалистите в тях трябва да минат през съответното обучение. “Договаряме и възможност за осигуряване за апаратура и инструменти за трансплантации в рамките и на други иницативи през Европейския социален фонд”, съобщава още Русинова. Част от обучението по европейския проект ще включва и създаването на по-добра организация при извършването на трансплантациите, за да са успешни, обяснява тя.\r\nНа 5 ноември здравното министерство стартира и кампания, в подкрепа на донорството- “Да! За живот!”. В момента 1151 българи се нуждаят от донор, а за година са направени 44 трансплантации.   ", "date": "2019.12.14", "title": "Изпращаме 800 медици в Европа на обучение по донорски програми"}
{"url": "https://www.actualno.com/asia/severna-koreja-e-napravila-nov-jadren-opit-news_1415638.html", "text": "      Северна Корея съобщи за нов \"важен опит\", направен на космодрум в страната, предаде РИА.      \"На 13 декември 2019 г., от 22.41 до 22.48 ч. местно време, в космодрума Сохе беше проведено поредното значително изпитание. Нашите учени по отбрана получиха голяма чест да бъдат удостоени със сърдечни поздравления от централния Комитет на партията. Резултатите в отбраната, които постигаме един след друг за толкова кратко време, ще бъдат приложени за повишаване на надеждния стратегически потенциал за ядрено възпиране на КНДР с още едно ниво \", се казва в изявлението, публикувано от Централната телеграфна агенция на Северна Корея (CTAC).   По-рано Академията на науките за отбрана на КНДР вече заяви, че на 7 декември успешно е бил проведен друг „важен“ тест за бъдещето на страната в космодрума Сохе. В съобщението се казваше още, че този тест може да е свързан с изпитване на двигател с твърдо гориво за междуконтинентални балистични ракети (ICBM). ", "date": "2019.12.14", "title": "Северна Корея е направила нов ядрен опит"}
{"url": "https://www.actualno.com/chronicles/roden-e-nostradamus-news_1415389.html", "text": "      Нострадамус е роден на 14 или 21 декември 1503 г. в малък провинциален град във Франция (Saint-Rémy-de-Provence). Мишел дьо Нострадам е едно от деветте деца на Рейниер дьо Сен-Реми (Reynière de St-Rémy) и търговеца на зърно и нотариус Жом дьо Нострадам (Jaume de Nostredame). Семейството на баща му е от еврейски произход, но дядото по бащина линия Guy Gassonet приема католицизма през 1455 г., получавайки християнското име Пиер и фамилията Нострадам (по всяка вероятност от деня на светеца, на който е кръстен). Прапрадядото по майчина линия Жан дьо Сен-Реми (Jean de St. Rémy) изчезва от историческите записи след 1504 г., когато малкият Мишел е само на една година.      Студентски години   На петнадесетгодишна възраст младият Нострадамус влиза в университета в Авиньон. След по-малко от година, по време на която изучава граматика, реторика и логика, е принуден да напусне Авиньон, защото университетът затваря врати поради заплахата от чумна епидемия. След като напуска Авиньон, Нострадамус (по собствени думи) пътува из страната в продължение на осем години, като от 1521 г. изучава лечение с билки. През 1529 г., след като е работил няколко години като аптекар, започва обучение по медицина в университета на Монпелие. Малко след това е отстранен, след като е открито, че е работел като аптекар, което е било изрично забранено от университетската управа. Документът за отстраняване още съществува в библиотеката на факултета. Въпреки това издатели и кореспонденти по-късно ще го наричат „доктор“. След отстраняването Нострадамус продължава да работи, вероятно като аптекар, и става известен със създаването на своето „розово хапче“, за което се предполагало, че предпазва от чума. ", "date": "2019.12.14", "title": "Роден е Нострадамус"}
{"url": "https://www.actualno.com/curious/tri-zodii-koito-imat-svryh-sili-news_1415669.html", "text": "                  Рак Представителите на това зодиакално съзвездие получават лечебни способности и предвидливост от раждането. Друго важно за тях е, че Раците предпочитат да не разкриват способността си на всеки насрещен. Те знаят, че изцелението им отнема енергията и ги прави по-слаби с времето.  Следователно, ако помагат на някого, тогава те самите се оправят дълго. И понякога дори, спасявайки някого от болест, придърпват негативното към себе си.\r\nЕто защо Раците не изкарват прехраната си с церене на хората. Те лекуват само на най-близките. Дева        Девите се смятани за материалисти и прагматици. Те, обаче естествено имат прекрасен енергиен потенциал. Умеят не само да лекуват, но и могат да се диагностицират от заболяване, което все още не се е проявило.\r\nВ допълнение към това, Девата има изключително развита интуиция по отношение на всичко. Тя е свързана с лечебни билки, корени и т.н. Не е изненадващо, че сред представителите на тази зодия, са най-често лечители, лекари и професионални доктори. Везни Енергийният потенциал у Везните не е толкова мощен, колкото този на зодия Дева. За представителите на този зодиакален знак, никой друг, не е в състояние да взаимодейства със силите на природата, стихиите и извънземните сили. Наред с това, понякога действайки изключително интуитивно. Везните са в състояние да постигнат желания резултат, въпреки всичко.\r\nВезните могат да лекуват хората по метода на езическите, духовните и енергийните практики. Те могат, също да изпробват космоенергетично изцеление и молитви на близка до тях религия. Понякога практикуват, дори шамански лечебни техники. Реално, Везните не знаят граници в познаването на неизследваните тайни за изцеление и предсказания.       ", "date": "2019.12.14", "title": "Три зодии, които имат свръх сили"}
{"url": "https://www.actualno.com/politics/bsp-se-sybira-na-plenum-news_1415642.html", "text": "      Националният съвет на БСП се събира на пленум. Форумът е поредна крачка към конгреса на социалистите, който се очаква през май. Преди това партията ще трябва да избере лидер - за първи път в пряк вот.      Правилата и критериите за него вероятно ще бъдат обсъждани от участниците в днешното заседание. Прекият избор беше записан в устава на партията преди две години – по настояване на лидера на БСП Корнелия Нинова.    ", "date": "2019.12.14", "title": "БСП се събира на пленум"}
{"url": "https://www.actualno.com/curious/vylkyt-ot-novija-nu-pogodi-njama-da-e-pushach-news_1415578.html", "text": "      Вълкът от руския мултфилм „Ну, погоди!“ в нови епизоди ще откаже цигарите, съобщава ТАСС. Това изявление направи шефът на \"Союзмултфилм\" Борис Машковцев. Той смята, че вълкът ще трябва да се откаже от лошите навици. Машковцев припомня, че пушенето е било характерна черта на вълка като демонстрация на определена класа, пише БГНЕС.      Според Машковцев времената са се променили много и е нужно съобразяване с това. Той обърна внимание на факта, че изискванията за съдържанието на анимационните филми сериозно са се увеличили. Ръководителят на \"Союзмултфилм\" смята, че публиката сериозно е променила възприятието към анимациите. Сега те имат и възпитателна функция, добави той.   Продължението на култовата поредица се подготвя в чест на 50-годишнината на героите от оригиналния анимационен сериал. ", "date": "2019.12.14", "title": "Вълкът от новия „Ну, погоди!“ няма да е пушач "}
{"url": "https://www.actualno.com/society/rektoryt-na-hudojestvenata-akademija-podade-ostavka-news_1415648.html", "text": "      Проф. Николай Драчев е подал оставка като ректор на Националната художествена академия по време на днешното заседание на Академическия съвет, съобщиха от пресцентъра на висшето училище за БНР. Една от причините е, че преподавателите за ноември и декември.      \"Тази оставка все пак трябва да бъде приета от Общото събрание, насрочени са избори за 15 януари, но в момента разсъждаваме върху различни възможности за излизане от тази кризисна ситуация. Имаше много тежко тричасово обсъждане, което в крайна сметка не изясни много нещата. Остават много повдигнати въпроси. Няма яснота в отговорите и затова мисля, че логично се стигна до тази ситуация\", коментира Проф. Петер Цанев, член на съвета.   В Академията вече е сформиран кризисен щаб за решаване на проблемите в нея, както и комисия от представители на Академичния съвет, която ще проведе среща с министъра на образованието и науката Красимир Вълчев.\r\nТой от своя страна съобщи, че до проблемите със заплатите се е стигнало, защото финансови средства за тях са били използвани за плащане на ремонти.  Вълчев вече е назначил проверка в Академията.\r\nПредстои избор на нов ректор на 15 януари. Дотогава Академията ще бъде управлявана от заместник-ректора доц. Бойка Доневска.    ", "date": "2019.12.14", "title": "Ректорът на Художествената академия подаде оставка"}
