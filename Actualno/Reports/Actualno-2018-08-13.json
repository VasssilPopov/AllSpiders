{"url": "https://www.actualno.com/crime/dete-padna-ot-prozorec-na-hotel-v-chernomorec-news_689681.html", "text": "        Инцидентът е станал малко след 17 часа вчера.   Майката - 33-годишна софиянка, изпуснала бебето за малко от поглед, докато търсела памперс, за да го преобуе.\r\nПрез това време детето допълзяло до прозореца и се облегнало на комарника, който не издържал тежестта му.  Бебето, което е на малко повече от годинка, паднало в двора на къщата. То е прието в болницата в Бургас в тежко състояние.", "date": "2018.08.13", "title": "Дете падна от прозорец на хотел в Черноморец"}
{"url": "https://www.actualno.com/smolyan/za-uspenie-bogorodichno-v-shiroka-lyka-spirat-dvijenieto-mejdu-smoljan-i-devin-news_689674.html", "text": "        Почитта на местните жители към Света Богородица е уникална и е превърната в тридневен празник на Широка лъка.\r\nСвета Богородица се смята за пазителка на Широка лъка. Предание разказва как на мястото на училището се появила в сияние Богородица и спасила от сеч събраните всички мъже от селото по време на османското иго.\r\nОще от вчера започнаха тържествата с представяне на “Четирилогия, разказваща за стари български обичаи” на Нидал Алгафари.  Довечера е предвиден празничен концерт с участието на ансамбъл „Манол Радичев“ – с. Гела.\r\nУтре от 18 часа ще се състои вечерно богослужение в църквата „Успение Богородично“.   След това ще се проведе тържествена заря-проверка на военослужещи от 101-ви Алпийски полк и духовия оркестър на Военновъздушните сили – Пловдив, в почит на загиналите широколъчани във войните за национално обединение и освобождение.    На 15 август широколъчани ще се съберат на празнично богослужение в църквата „Успение Богородично”, където подреждат и благословена трапеза, а след това на площада започва народно веселие с оркестър „Родопи”.\r\nПразниците се организират от община Смолян, кметството в Широка лъка, църковното настоятелство на храма и читалището в селото.\r\nЗа широколъчани църквата и Света Богородица са пряко свързани с житието на селото и родовете им. Храмът има героична история. Той е построен за 38 дни от местните хора през пролетта на 1834 г. след специалното разрешение на Махмуд Първи.   Църквата е изрисувана от Димитър Зограф, брат на прочутия Захарий Зограф. Смята се, че храмът е чудотворен. След това се е построила камбанария в двора с две камбани. В свое послание Екзарх Стефан Първи споделя, че църквата в Широка лъка му е помогнала да завърши семинария и да отдаде живота си на вярата, тъй като бил кръгъл сирак.\r\nВ двора на църквата се намира училището \"Свети Панталеймон\", което тази година закръгля 130 години. Училището е изградено през 1888 г. от местни майстори като целият комплекс е паметник на културата от национално значение.   „Сградата на училището била компрометирана по време на социализма от незавършена реставрация, но и изтърбушена оцелява вече над 30 години. Това доказва какви майстори са я строили навремето, така че дори с нарушени конструкция и стени да издържа досега“, казва кметът на селото Васил Седянков.\r\nС постановление на Министерския съвет от 7 август правителството отпусна на община Смолян сумата от 760 846 лв. за реставрация и адаптация на старото училище „Св. Пантелеймон“ в двора на църквата.", "date": "2018.08.13", "title": "За Успение Богородично в Широка лъка спират движението между Смолян и Девин"}
{"url": "https://www.actualno.com/politics/karakachanov-otgovori-na-ninova-za-dumite-na-djambazki-che-v-bsp-vsichki-bili-za-razstrel-news_689680.html", "text": "  Думите на г-н Джамбазки са изкарани от контекста. Това заяви пред вицепремиерът, министър на отбраната и лидер на ВМРО Красимир Каракачанов.         „Щом Нинова не е казала, че аз съм силов вицепремиер и се опасява да не проведа арести – значи все пак не е прекалила докрай. Това е елементарен политически популизъм, защото изказването на господин Джамбазки е извадено от контекста. Той говори за предателската роля на БКП при създаването на македонската нация, насилственото принуждаване на населението в Благоевград да се пише македонско и това той нарича национално предателство. Той казва, че тези хора, които са го извършили, заслужават разстрел. Той говори за едни хора, които вече не са между живите. “, категоричен е Каракачанов. Той обясни, че никога не е бил привърженик на това политиците да се ровят в историята и да си търсят кусурите, защото според него трябва да се опитаме да се консолидираме като нация и да се престане с политическото боричкане „в името на едно национално помирение“. Изказванията на Кирил Добрев от БСП и Нинова обаче го „дърпали за езика“.\r\n“Г-н Джамбазки е абсолютно прав, защото македонската нация, срещу която в момента протестира г-жа Нинова, е измислена в Коминтерна през 1932 г., а в него по това време има една камара функционери на БКП – Коларов, Никола Харлаков и др., които са на яслата на СССР и коминтерна – там се прехранват и ръкопляскат на Сталин. 1932 г. са измислили македонска, тракийска, добруджанска, беларуска, украинска, молдовска нация и т.н. След Втората световна война именно под диктовката на Съветския съюз българските комунисти начело с Георги Димитров и Васил Коларов са тези, които провеждат политиката на едно насилствено налагане на македонска нация. През 1936 г. на преброяването в края на годината комунистическата партия принуждава населението в област Благоевград, а и там, където има компактни бежански маси – София, Пловдив и т.н., насила да се пишат македонци“, казва Каракачанов. Той обяснява, че на среща в Москва, на която присъстват Георги Димитров, Васил Коларов и Трайчо Костов, е разпоредено именно от Сталин да се започне с въвеждането на македонската нация у нас.  „Тези хора започват да го провеждат като политика у нас. Първо през юли са арестувани около 200 дейци на ВМРО в цяла България. 150 от тях са избити като кучета и нямат гробове до ден-днешен. Някои от тях са предадени на югославските власти, защото са се борили против сърбизацията на населението на България. В края на годината БКП кара част от българското население да се пише македонско. Тогава Георги Димитров, който е един колосален предател в българската история, . Тази политика се провежда като държавна политика на Народна република България. Именно затова до днес определени кръгове в Скопие поддържат своите претенции. Същите тези предшественици на г-жа Нинова през 1946-1947 г. докараха учители от Югославия да учат населението на някакъв измислен език и подготвяха предаването на Пиринска Македония на Югославия. Това е национално предателство и тези предатели, които провеждаха антибългарска политика, наистина заслужават разстрел като национални предатели, а не венци, паметници, преклонение и крокодилски сълзи, каквито БСП продължава да лее за тях“, заяви още вицепремиерът. .   „Ето това е една политика на национално предателство. Докато г-жа Нинова и нейните съпартийци не се извинят на българския народ за това колосално предателство, каквито и глупости да ми говорят по темата Македония – за мен това няма никакво значение. . БСП ги е напекло слънцето и се чудят как да си правят пиар през лятото. След като ги призовах да си почиват спокойно и да ходят на плаж, тъй като правителството няма да падне през лятото - те пък май взеха, че слънчасаха и започнаха да говорят глупости“, заключи Каракачанов.", "date": "2018.08.13", "title": "Каракачанов отговори на Нинова за думите на Джамбазки, че в БСП всички \"били за разстрел\""}
{"url": "https://www.actualno.com/society/sled-skandali-i-bez-mnogo-svyrshena-rabota-manolova-se-zaema-sys-signalite-na-bosija-news_689669.html", "text": "        Самият Колев, който вече 62 дни е в гладна стачка, присъства на заседанието и обяви, че според него новите за шофьорски изпити са пробити и отново обвини автомобилната администрация в корупция. Припомняме, че Босия иска оставката на транспортния министър Ивайло Московски и разпускане на Народното събрание.   На днешното заседание той обвини шефа на ИААА в лъжа. Босия поиска Войновски да не получава думата и заплаши, че ще напусне заседанието.\r\nВойновски на свой ред обяви, че ще съди Николай Колев. По думите му при всякакви съмнения за закононарушения в агенцията е била уведомявана полицията, а задържаните служители на ИААА – . Войновски подчерта, че \"белите стаи\" не са пробити и че имат доказателства за всички изпити, които са преминали през тях.   Омбудсманът обяви от своя страна, че ще поиска , защото сегашната структура няма нужните правомощия, а освен това действа твърде бавно.        По думите ѝ Босия е отправил конкретни искания към нея за документални проверки. \"Поиска моята подкрепа като омбудсман и поради тази причина съм тук, за да го подкрепя\", заяви Манолова.\r\n\"Изпитвам огромна тревога за неговото здравословно състояние - той е в гладен протест 62 дни\", посочи Манолова и изтъкна, че статистиката от началото на стачката за войната по пътищата сочи, че всеки ден губим по двама души.\r\nТя изтъкна, че е повече от притеснително, че от започнатите различни наказателни производства в Автомобилна администрация .   Манолова повтори, че като медиатор между институциите ще предложи в спешен порядък на министър-председателя създаването на междуведомствена комисия, в която заедно с представители на гражданското общество да бъде направена проверка в Автомобилна администрация.\r\nБившия служебен премиер заяви по време на заседанието: \"Не мога да изразя преклонението си пред Николай Колев, поведението на комисията днес представляваше гавра с гражданските му права и със здравословното му състояние\".   \"Аз бих казала - комисията не изпълнява възложените ѝ задачи и трябва да потърси помощ. Помощта, която трябва да потърсите, е от Това правителство, което прави всичко за хората. За пътищата - да, но за умиращите по пътищата - не\", каза Инджова.\r\nТя настоя за уведомление на европейските институции за опасността, която българските институции представляват с издаването на фалшиви книжки.", "date": "2018.08.13", "title": "След скандали и без много свършена работа - Манолова се заема със сигналите на Босия"}
{"url": "https://www.actualno.com/europe/nad-300-dushi-sa-postradali-pri-srutvane-na-most-v-ispanija-news_689672.html", "text": "  Над 300 души са пострадали при срутване на дървен мост в пристанищния град Виго в Северозападна Испания, съобщва германският национален ежедневник Die Frankfurter Allgemeine Zeitung, цитиран от агенция \"Фокус\".     Съгласно разпространената информация, пострадалите - общо 310 на брой - са били посетители на популярен фестивал. Петима от ранените са в тежко състояние, поясниха властите в региона Галисия.   Мостът се е сринал под тежестта на масата хора – предимно младежи. В резултат мнозина от посетителите на фестивала са паднали във водите. Пожарната служба е претърсила мястото на инцидента с термични камери, но не са намерени други пострадали.\r\nПричината за колапса на конструкцията все още е неясна.   ", "date": "2018.08.13", "title": "Над 300 души са пострадали при срутване на мост в Испания"}
{"url": "https://www.actualno.com/curious/dneven-horoskop-za-14-avgust-news_689690.html", "text": "        Това е ден, в който да проверите как е финансовото ви състояние. Не си затваряйте очите пред проблемите. Може да ви се наложи да спестявате известно време. Днес не търсете под вола теле. Напълно нормално е да не сте съвършени. Не забравяйте, че никой и нищо не е перфектно и всъщност това е много добре.   Този вторник използвайте за подреждането на спомени. Време е да се отървете от някои мисли, които само ви товарят и връщат в миналото само, за да ви тормозят незаслужено.     Днес ще се ползвате с изключително добронамереното отношение от страна на околните. Не бъдете мнителни, а им отговорете със същото. Очакват ви много нови приятелства.    Днес може да си позволите малко умерена манипулация в любовно отношение. Все пак е много важно да спрете навреме, за да няма по-сериозни последици за връзката ви. Днес е възможно да ви бъде отправена известна критика. Забравете за желанието си да изяснявате кой е крив и кой прав. Ако сте пропуснали нещо е най-добре да си признаете, че сте сгрешили.      Днес звездите ви съветват да се вслушвате много по-внимателно към съветите, които ще ви бъдат дадени от страна на близки и приятели. Сега не сте толкова силни, че да се справите с всички сами. Този вторник сте настроени за атака, но всъщност няма защо и с кого да се борите. Намалете оборотите и сменете погледа. Денят ще бъде прекрасен и ще има с какво да ви зарадва.    Този вторник ще сте завидно смели и енергични. Все пак не проявявайте готовност да приемете цялата работа на света, защото просто няма как да се справите. Този вторник може да се окаже прекалено активен. Внезапните решения няма да са ви от полза.Обмисляйте добре думите и действия и оставете емоциите на заден план.    Колкото и да ви е неприятно е вторник и е работен ден. От вас ще се очаква да сте във висока кондиция. Желаещите да заемат мястото ви не са малко. Не им предоставяйте тази възможност. Очаква ви ден, изпълнен с приятни мигове. С каквото се захванете днес ще ви върви като по вода. С половинката ви може да обмислите дали да не узаконите връзката си.", "date": "2018.08.13", "title": "Дневен хороскоп за 14 август"}
{"url": "https://www.actualno.com/healthy/7-oferti-za-400-linejki-nito-edna-ot-objalvashtite-firmi-i-nova-intriga-news_689644.html", "text": "  Седем оферти са постъпили за участие в поръчката за доставка на 400 линейки в Министерството на здравеопазването (МЗ), където офертите бяха публично отворени днес (13 август), съобщиха от ведомството на министър Кирил Ананиев.     Предвиденият бюджет за всички обособени позиции е в размер на 48 671 650 лв. без ДДС. Предложения обаче са били входирани само за две от четирите обособени позиции.   За обособени позиции 1 и 4 (стандартни линейки и такива за интензивни медицински грижи) оферти постъпиха от \"Автомотор Корпорация\" АД, \"Омникар Ауто\" ООД, \"Илина Кар Къмпани\" ЕООД, \"София Франс Ауто\" АД, \"Ауто Франс 3000\" ООД, \"Ауто Италия\" ЕАД и \"Мото-Пфое\" ЕООД. Тоест, кандидати има за 185 линейки (позиция №1), за които по проекта е осигурена сума до 21 395 250 лв.без ДДС, а също така за 95 линейки (позиция №4) на стойност не по-голяма от 11 704 000 лв. без ДДС.\r\nОферти за участие не е подал нито един от тримата жалбоподатели, двама от които блокираха поръчката за 4 месеца  – \"Оксиджен проджектс\" ЕООД, \"Вайнман технолоджи\" ЕООД и турската Ambulans İlkyardım ve Hastane Cihazları ve Tesisleri Sanayi Tic\" (бел. ред. - ).  \"След като комисията приключи работа по прегледа на съдържанието на постъпилите оферти и оценка на техническите параметри, ще бъдат отворени ценовите предложения на кандидатите в обществената поръчка“, уточняват от МЗ.   Новата интрига с тази прословута поръчка е, че за две от позициите (№2 и №3 за линейки с висока проходимост) не се е явил нито един кандидат. Тоест, не е подадена оферта от нито една фирма, която да иска да осигури 120 линейки.\r\nОбособена позиция №2 е за доставка на 42 броя \"Линейки за спешна медицинска помощ, тип B с повишена проходимост – Линейка, конструирана и оборудвана за превоз, първоначално лечение и мониторинг /наблюдение на пациенти/\". Нейната прогнозна стойност е 5 450 340 лв. без ДДС. Обособена позиция №3 е за доставка на 78 броя \"Линейки за спешна медицинска помощ, тип B със задвижване 4Х4 – Линейка, конструирана и оборудвана за превоз, първоначално лечение и мониторинг /наблюдение на пациенти/\", с прогнозна стойност 10 122 060 лв. без ДДС.    \"Министерството на здравеопазване още в рамките на деня ще проведе среща с представителите на автомобилния бизнес, за да разбере причините, които са ги възпрепятствали да кандидатстват по тези две позиции. Здравното ведомство ще пристъпи към подготовка на ново техническо задание за доставка на високопроходими линейки. Целта на министерството е новата обществена поръчка да бъде стартирана в най-кратки срокове\", се казва в прессъобщението.", "date": "2018.08.13", "title": "7 оферти за 400 линейки, нито една от обжалващите фирми и нова интрига"}
{"url": "https://www.actualno.com/europe/poreden-den-na-protesti-v-rumynija-news_689696.html", "text": "  Протестите срещу корупцията в Румъния продължават. Хиляди скандираха \"Оставка\" за кабинета на социалдемократите и през изминалата нощ. Тази вечер отново се очаква голяма демонстрация.     На протеста в неделя Флорин Негру дойде с конкретни искания. Едно то тях е да се намали броят на депутатите в парламента, припомня bTV.   \"Политиците са изключително корумпирани в Румъния. Имаме около 600 депутати в парламента. Гласувахме преди 8 години да се намалят на половина, това не се случва\", посочи Негру.\r\nНа площада на \"Победата\" бяха и семейство Константин, с тях беше и 4-годишната им дъщеря. Казват, че подкрепят демонстрациите, защото се сблъскват с корупцията в Румъния всеки ден.  Сред исканията на протестиращите е и лидерът на управляващите социалдемократи Ливиу Драгня да се оттегли от поста председател на долната камара в парламента, защото на първа инстанция е осъден на 3 години затвор за корупция. Във Фейсбук Драгня защити не само себе си, но и действията на жандармерията срещу протестиращите от петък.   Според Андра Мирон, водещ и журналист в телевизия \"Реалитатея\", протестите се случват, защото страната е спряла да се бори с корупцията в последните две години. Според нея дори и да се стигне до предсрочни избори, те ще бъдат спечелени отново от социалдемократите.", "date": "2018.08.13", "title": "Пореден ден на протести в Румъния"}
{"url": "https://www.actualno.com/asia/oon-v-irak-i-sirija-vse-oshte-ima-20-000-30-000-djihadisti-ot-id-news_689700.html", "text": "  Между 20 000 и 30 000 бойци от „Ислямска държава“ (ИД) все още са в Ирак и Сирия, въпреки поражението на джихадистката групировка и прекратяването на притока на чужденци, присъединяващи се към редиците ѝ.     Това твърди доклад на наблюдателите на санкциите от ООН, според който между 3 000 и 4 000 джихадисти са били разположени в Либия, докато някои от основните командващи в екстремистката група са били преместени в Афганистан.\r\nДържавите-членки казали пред наблюдателите, че общият брой на джихадистите в Ирак и Сирия е \"между 20 000 и 30 000 души, приблизително равномерно разпределени между двете страни\".\r\n\"Между тях все още е налице значителен компонент от многото хиляди активни чуждестранни бойци терористи\", се казва в доклада.     Екипът за наблюдение на санкциите представя независими доклади на всеки шест месеца на Съвета за сигурност за ИД и „Ал Кайда“, които са в черния списък на ООН.\r\nСлед като контролираше големи територии в Ирак и Сирия, миналата година ИД беше изгонена от Мосул и Ракка – обявени за столици на властта на сунитската екстремистка групировка.\r\nКъм януари 2018 г. ИД е с ограничено присъствие в малки парчета на територията в Сирия, въпреки че в доклада се казва, че групата \"показва по-голяма устойчивост\" в Източна Сирия.    ИД \"все още може да извършва атаки на сирийска територия. Тя не контролира напълно територията на Ирак, но остава активна чрез\" спящи клетки \"от агенти, които се крият в пустинята и навсякъде другаде, се казва в доклада.   Някои държави-членки изразиха загриженост относно новите клетки на ИД, които се появяват от гъсто населения лагер Рукбан за вътрешно разселени лица в южната част на Сирия, на границата с Йордания, където сега живеят семейства на бойци от ИД.\r\nПотокът на чужденци, напускащи ИД, \"остава по-нисък от очакваното\" и никоя друга арена не се е превърнала в любима дестинация за чуждестранни бойци, въпреки че \"значителен брой са се отправили към Афганистан\", се казва в доклада.\r\nВ Афганистан има около 3500-4500 бойци от ИД и техният брой се увеличава според доклада.\r\nПотокът на чуждестранни бойци към ИД \"е спрял на практика\", допълва документът.      Финансите на ИД пресъхват.\r\nИД командва само между 250 и 500 членове в Йемен, където има между 6000 и 7000 бойци на „Ал Кайда“.\r\nВ Сахел халифатът в Голямата Сахара е активен най-вече на границата между Мали и Нигер, предава БГНЕС.\r\nШабааб, свързан с Ал Кайда, доминира в Сомалия, но в доклада се казва, че ИД \"има стратегическо намерение да се разшири до централна и южна Сомалия\". Някои екстремисти на ИД от Сомалия могат да изберат да се преместят в Пунтленд, се казва в доклада.", "date": "2018.08.13", "title": "ООН: В Ирак и Сирия все още има 20 000-30 000 джихадисти от ИД"}
{"url": "https://www.actualno.com/showbusiness/nina-dobrev-razsmja-s-opitite-si-da-objasni-bylgarski-jargon-video-news_689708.html", "text": "   Изданието често кани актьори с неамерикански корени, за да разкрият повече за популярния изказ в своите страни.     На Нина са ѝ показвани жаргонни думи и изрази на таблет, а тя трябва да обясни какво значат. С някои се справя, но други определено я затрудняват. \"Едно нещо, което научхме днес, е, че трябва да посещавам България по-често\", казва Нина в края на клипа.   Нина Добрев е родена в София, но родителите ѝ емигрират в Канада, когато тя е само на 2 години. Красавицата е най-известна с участието си в сериала \"Дневниците на вампира\", а след приключването му има редица други проекти. Последният е филмът \"Dog Days\", в който тя си партнира с Ева Лонгория.\r\nМакар познанията на Нина по български да не са перфектни, не можем да отречем, че популярността ѝ и особено подобни интервюта са                ", "date": "2018.08.13", "title": "Нина Добрев разсмя с опитите си да обясни български жаргон (ВИДЕО)"}
{"url": "https://www.actualno.com/business/kak-da-se-osigurjava-bylgarinyt-za-pensija-news_689676.html", "text": "        Зад една техническа наглед тема като пенсиите надничат въпросите за отношението между поколенията и за доверието в стабилността на света, в който живеем. Пенсионната система е пред тежка криза не само у нас. Световният икономически форум преди две години излезе с изследване според което пенсионната „адска машина“ цъка неумолимо: през 2050 дефицитът на шест от най-големите икономики (САЩ, Китай, Индия, Холандия, Канада, Япония) щял да бъде 400 трилиона долара, т.е. четири пъти повече от цялата днешна световна икономика.   Катастрофата, която се очертава, може би отстъпва само на онова, което ни готвят климатичните промени. А причините в случая са още по-ясни. От една страна, имаме явлението демографски преход, където раждаемостта намалява успоредно с вдигането на стандарта. От друга, удължава се човешкият живот благодарение на фантастичния напредък в медицината. Направете проста сметка: ако през въпросната 2050 година човек в развития свят живее средно 105 години (нещо много вероятно според специалистите) и ако е почнал работа на 25, на 65 той/тя ще е работил толкова време, колкото и ще има право да получава пенсия.\r\nДобавете към това нарастващия брой на сами деца, върху които ще легне изработването на пенсии за двама родители, пък и за четирима прародители (тенденцията е най-видима в Китай заради рестриктивната демографска политика за едното дете 1979-2015). Добавете нарастващия брой хора, които не се осигуряват поради не флуидния трудов пазар и сенчестите зони в световната икономика. Последното касае най-много хора в Индия, но знаем, че този проблем го има и България, където е вероятно да се върнат в пенсионна възраст много неосигурени, работили в чужбина.      У нас проблемът отдавна се дискутира; все по-ясно ни става, че по идеологически причини се отказваме от единственото решение, а именно стимулирането на имиграция на подходящи населения, готови да работят и да раждат деца. В Япония също не искат мигранти, но там поне разчитат на роботи, каквито тук май скоро няма да се появят.    Постепенното вдигане на пенсионната възраст беше преглътнато, макар и след редица битки; хората у нас се пенсионират не за да лежат по гръб, а за да могат да поработват вече в ситуация на определена сигурност. Може би фантазирам, но ми се струва, че една стъпаловидна форма за получаване на осигурителни добавки би имала чудесен ефект и би мотивирала хората да внасят много повече пари в системата (по този начин биха могли да се трансформират добавките за стаж например, това би било алтернатива на безусловния базов доход).\r\nНо темата на деня са частните форми на застраховане от така наречения втори стълб, които трябваше да подпрат уж обреченото държавно осигуряване. Всички разбраха разликата между солидарната система, при която държавата взима вноски и после дава пенсии, като преразпределя към най-необлагодетелстваните; както и либералния модел тип „щурец и мравка“, въведен с това „допълнително“ осигуряване: при него всеки получава това, което сам си е спестил, т.е. богатите и предвидливите - повече, бедните и безгрижните – по-малко, може и нищо. Причина за тази двойственост е противоречивият характер, присъщ на идеите ни за справедливост. Ако за пенсиите отговаря само държавата, няма да има стимул да внасяме повече. Ако е само частното обаче, пак лошо, защото ако утре почнат да измират около нас хора без една стотинка, няма да издържим и пак ще променим модела.\r\nПенсионното осигуряване (въведено първо от Бисмарк през 1889 год.) не освобождава старите; то отървава младите от моралния дълг да се грижат за родителите си - могат значи да си вдигнат чукалата и да си търсят щастието в модернизиращия се мобилен свят. Целта е всяко поколение да получи някаква сигурност и да се отърве от зависимост. Резките промени обаче поставят тази сигурност под все по-голям натиск. Държавата, гарант на солидарния модел, се оказа нещо доста ефимерно, особено по периферията на развития свят: който е взимал пенсии през 90-те, ще разбере какво искам да кажа. Тогава, в еуфорията на глобализацията, либералният модел изглеждаше далеч по-сигурен. Та не бяха ли американските пенсионни фондове най-сигурният инвеститор?   Неочаквано обаче се оказа, че подобни фондове не печелят особено много. Дали проблемът е във финансовата криза, довела до почти нулеви лихви и невъзможност да се печели без риск (тези фондове имат забрана за рискови инвестиции, нали следва да гарантират екзистенциална сигурност на обществото!). Дали има злонамереност, некадърност, високи такси – аз не знам. След медийни скандали много осигурени се върнаха към държавата, за което се изля много мастило и се взеха законодателни решения; днес пък научаваме, че задължителното допълнително (частно) осигуряване ще гарантира на гражданите поне да не загубят парите, които са вложили. Което прави малко странен самия либерален клон на пенсионното осигуряване – първо задължително (за родените след 1959), сега пък с гаранция, че няма да загубиш парите си.   Замислете се за това колко бързо взеха да се разклащат устоите на света ни. За баба ми и дядо ми все още беше очевидно, че трябва да инвестираш в децата си, които ще те гледат на старини. След това се появи всемогъщата държава – у нас комунистическа, в Европа - социална. Тя обещаваше да решава всичките си проблеми на принципа на растежа – все повече производство, все повее хора, които да внасят в пенсионната система. Разклати се държавата, взехме да не вярваме в безспирния растеж. Дойдоха фондовете, борсите, икономическата лотария. Ама там има цикли, ту се печели, ту се губи и вярата в стабилността на света съвсем залинява.   Българската средна класа, която няма достатъчно пари и умения, за да играе по борсите, е в ужас от това, че няма опора, за която да се хване. Купува жилища като най-сигурна инвестиция, но вече няколко пъти този пазар се срива, а и никой не знае какви ще са цените в обезлюдяващите се градове, каквито са половината в България. Лихви банките не дават, пенсионните фондове не печелят, златото го крадат...\r\nДобавете към това и нарастващото недоверие към пенсионните системи, коeто ги подкопава допълнително. В момента, в който младежът, който току-що е започнал професионалния си път, чуе за 400-те трилиона, едва ли ще се почувства мотивиран да внася осигуровки: „Да се изпотрепвам аз, за да има пари за старците – айде де, ами за мен някой ден нали вече няма да има, системата гърми отвсякъде“, навярно си мислят мнозина по-млади. Усещане за сигурност и житейска перспектива може да дойде, ако сме уверени, че в обществото ни има справедливост, грижа, разум – но при сегашното ожесточаване на егоизма подобни неща май звучат все по-екзотично.", "date": "2018.08.13", "title": "Как да се осигурява българинът за пенсия?"}
{"url": "https://www.actualno.com/crime/katastrofa-s-avtobus-na-am-hemus-news_689705.html", "text": "  Лек автомобил е ударил в задната част автобус АМ \"Хемус\". Няма информация за пострадали. Автобусът е в аварийната лента.     Временно движението се извършва в една лента при км 360 в посока Варна поради ПТП в района на разклона за Каспичан, съобщиха от АПИ.   Затворена е активната лента. Движението се осъществява в изпреварващата лента и се контролира от пътна полиция.", "date": "2018.08.13", "title": "Катастрофа с автобус на АМ \"Хемус\""}
{"url": "https://www.actualno.com/society/novinite-naj-vajnoto-ot-denja-13-avgust-news_689653.html", "text": "         Справка в сайтовете на Българската агенция по безопасност на храните и Агенцията за обществени поръчки сочи обаче, че до края на работното време днес, 13 август (понеделник) поръчката не е прекратена.   Катастрофата, която се очертава, може би отстъпва само на онова, което ни готвят климатичните промени. А причините в случая са още по-ясни. От една страна, имаме явлението демографски преход, където раждаемостта намалява успоредно с вдигането на стандарта. Не съжалявам, много се гордеем, всички се радваме, че успяхме да покажем пъстротата на българските носии. Това заяви Пламен Мирянов, лицето на фондация \"Нашият дом е България\", която е организатор на вече прословутото хоро в национален парк \"Рила\" и езерото Близнака, като първоначално информацията беше, че хора са влезли в езерото Бъбрека.    Мисля, че го има в разрешителното – това каза Мирянов относно скандалната вече снимка, на която се вижда как хора в носии влизат да играят хоро в едно от езерата на парк \"Рила\". Никога в нашия план не е влизал такъв момент, моментално добави представителят на фондация \"Нашият дом е България\". Това е емоция, оправда той изпълнението, наричайки нарушителите \"деца\". Мирянов заяви, че би искал да се извини от името на всички ансамбли, участвали в събитието. Събрахме се да се зарадваме в името на България, каза още Пламен Мирянов. А според Тома Белев заради все по-голямата масовост в посещенията на парка загиват. Повече от 6 000 протестиращи се събраха на централния площад \"Виктория\" в Букурещ за трета поредна вечер. Участниците в демонстрацията настояват за оставката на правителството, оглавявано от Виорика Дънчила, както и за провеждането на предсрочни избори. Подкрепата за управляващата в Русия партия \"Единна Русия\" е на най-ниското си равнище от 2011 година, пише \"Газета.ru\". Според данните от социологическо проучване на Всерусийския център за изучаване на общественото мнение (ВЦИОМ) към 10 август 2018 година едва 34,9% от гражданите на Руската федерация подкрепят партията на властта. Причината за загубата на обществено доверие е една — непопулярната пенсионна реформа.   Две от заведенията, които са символ на нощния живот по Черноморието ни – Cacao Beach и бар \"Хедон\", са затворени със заповеди на РЗИ-Бургас. Това е станало още вечерта преди отминалите почивни дни, но причината официално беше потвърдена от вицепремиера Валери Симеонов, който отдавна е на мисия срещу шума. Самоуби ли се човек на Делян Пеевски или не точно? Този въпрос на практика поставя сайтът за разследваща журналистика \"Биволъ\". Става въпрос за зам.-министъра на вътрешните работи полк. Румен Генов Андреев. Съгласно официална информация, той се е самоубил с изстрел в главата в местността \"Щъркелово гнездо\" край София. Основната тиражирана версия – семеен скандал. Премиерът Бойко Борисов даде срок до следващата сряда (22 август) БАН и НИМХ да намерят решение на проблема. Това каза министърът на образованието и науката Красимир Вълчев по време на брифинг след среща с представители на НИМХ и БАН в Министерски съвет. Стана ясно още, че държавата предвижда и за научни изследвания. Президентът на Съединените американски щати Доналд Тръмп изрази подкрепата си за бойкот срещу легендарния производител на мотоциклети \"Харли-Дейвидсън\". Причината за призивите за бойкот срещу знаковата компания са плановете на нейното ръководство да изнесе част от производството в чужбина - заради политиката на Тръмп за налагане на мита, която оскъпява производството в САЩ. Със скандали и без особено много свършена работа по същество премина последното заседание на временната комисия в парламента, която се занимава със сигналите на Николай Колев - Босия за корупция в Изпълнителната агенция \"Автомобилна администрация\" (ИААА). Темата с чиновническия тормоз в България отново стана видима след като стана ясно, че специализирано изследване е установило 1701 проблема при административното обслужване в страната, които представляват своеобразен чиновнически тормоз. Става въпрос за излишни услуги и такси, редене на опашки, искане на ненужни документи, прекалено бавна работа. В изявление, разпространено в сутрешните часове на деня, институцията обяви, че увеличава обезпеченията за лимити на депозитите за лизингови сделки между заемодателите от 7,2 милиарда евро на 20 милиарда евро. \"Това не е изолиран случай. За съжаление е налице явна тенденция на засилване на езика на омразата, провокирана от националисти и крайнодесни политически лидери\", отбелязва соцлидерът. По-късно вицепремиерът Красимир Каракачанов . Няма опасност за туристите и риск от екокатастрофа заради разливите на мазут край Созопол, стана ясно на брифинг в Бургас, на който присъстваха министрите на транспорта и на околната среда Ивайло Московски и Нено Димов. Иранската ракетна програма е ябълката на раздора със световните сили, особено със САЩ. Програмата се смята за жизненоважна от Иран относно неговата отбранителна позиция в проблемния регион.", "date": "2018.08.13", "title": "Новините: Най-важното от деня, 13 август"}
{"url": "https://www.actualno.com/curious/po-daroviti-li-sa-levicharite-news_689687.html", "text": "  В много случаи левичарството е генетично и не е свързано със заложбите на човека. Това каза психологът доц. Маргарита Бакрачева в интервю за Агенция „Фокус“ по повод Международния ден на левичарите.     \"Няма само една причина за левичарството. В много случаи това е генетично, но това не би трябвало да притеснява родителите\", заяви доц. Бакрачева.   По думите ѝ левичарството не е и пряко свързано със заложбите на човека.\r\n\"Обикновено родителите предполагат, че левичарите са хора с развити художествени умения. Ако се прегледа статистиката на известни композитори, художници и представители на сферата на изкуството, няма особено доминиране“, каза доц. Бакрачева и добави, че не водещата ръка определя успеха и сферата за изява.  \"Това е свързано с предпочитанията на всеки един се чувства по-добре в нещата, които упражнява. В никакъв случай не може да се разглежда като нещо, което е правилно или неправилно\", доц. Бакрачева.   ", "date": "2018.08.13", "title": "По-даровити ли са левичарите?"}
{"url": "https://www.actualno.com/tennis/grigor-izkylchi-glezen-na-trenirovka-v-sinsinati-news_689605.html", "text": "  Контузия може да извади най-добрия български тенисист Григор Димитров от Мастърса в Синсинати. Там Григор трябва да започне участието си от втори кръг и да опита да защити титлата си от миналата година.     Димитров е изкълчил глезен по време на последната си тренировка, но след оказана от щаба му помощ е станал на крака и се е движел нормално. Все пак тепърва ще стане ясно дали има истинска причина за тревога. Информация за случката се появи и в официалния профил на Димитров във Facebook.   Припомняме, че Григор изтегли много тежък жребий за състезанието. Той се намира в четвъртината на световния номер 1 Рафаел Надал, който се окичи рано тази сутрин с 33-та Мастърс титла - в Торонто, както и с шампиона от \"Уимбълдън\" Новак Джокович. Димитров може да играе с Джокович още на осминафинал, а евентуално с Надал - на четвъртфинал.", "date": "2018.08.13", "title": "Григор изкълчи глезен на тренировка в Синсинати"}
{"url": "https://www.actualno.com/asia/predstoi-chetiristranna-sreshta-na-vyrha-za-sirija-news_689692.html", "text": "  От руското външно министерство съобщиха, че „се планира в близко бъдеще“ провеждането на четиристранна среща на върха за Сирия.     В срещата участие ще вземат лидерите на Русия, Франция, Германия и Турция.   Според информацията от Москва руският външен министър Сергей Лавров ще посети Анкара днес и утре, за да обсъди с турския си колега четиристранната среща на върха, допълва БГНЕС.", "date": "2018.08.13", "title": "Предстои четиристранна среща на върха за Сирия"}
{"url": "https://www.actualno.com/business/babh-dade-duma-no-oshte-ne-e-sprjala-skandalnata-porychka-za-preparati-sreshtu-chuma-news_689697.html", "text": "  Съобщение, че прекратява конкурса за избор на фирма за доставки на препарати и китове за диагностика на чумата по дребните преживни животни, направи изпълнителният директор на БАБХ д-р Дамян Илиев на 10 август.      .\r\n\"Решението е взето след породилите се в обществеността съмнения, че фирмата, притежаваща необходимите права да дистрибутира препаратите за диагностика, към която БАБХ се е обърнала за тези доставки, е създадена много скоро преди обявяването на поканата\", казаха от БАБХ в петък (10 август), след като премиерът Бойко Борисов нареди спиране на поръчката.\r\n\"Обърнали сме се към тази фирма (бел. ред. - ), защото тя единствена има пълномощно да регистрира и продава продуктите, предмет на поръчката от френската компания IDvetGenetics. БАБХ юридически е действала напълно законно“, обясни д-р Илиев.  Справка в сайта на френската компания IDvetGenetics – производител на препарати и китове за диагностика на чума по дребните преживни животни, сочи, че представител за България, Хърватска, Чехия, Унгария, Полша, Румъния, Сърбия, Словакия, Словения е фирма NOACK & CO GMBH - Австрия с ръководител д-р Алфонс Минани. От своя страна те имат договор за търговско представителство с \"Ноак България\" ЕООД, управлявана от д-р Пламен Иванов и Херберт Фьокерер, Австрия. Справка в регистъра на Националния диагностичен научноизследователски ветеринарномедицински институт сочи, че и самата френска компания производител IDvetGenetics е вписана от 2017 г. за доставка на \"ИД Скрийн ППР Компетишъндиагностикум за откриване на антитела срещу вируса на чума по дребни преживни животни\" и \"ИД Скрийн ППР Антиген Кепчърдиагностикум за откриване на антигени на вируса на чума по дребни преживни животни\". Защо БАБХ не се е обърнала за доставка нито към производителя, нито към  официалния му представител за България, нито към действащия ѝ контрагент  в страната ни, остава загадка.     От последното съобщение на Агенцията става ясно, че взетите близо 8 хиляди проби в 20-километровата зона около огнищата в Ямболско и Бургаско ще бъдат изследвани в лаборатории от Европейския съюз, посочени от Генерална дирекция САНТЕ на Европейската комисия (ЕК). Финансирането на изследванията отчасти ще се поеме от ЕК след съответните одити, които се правят при възникване на подобни извънредни ситуации в държавите-членки. БАБХ ще разполага с препарати за диагностика, които ще бъдат предоставени на страната ни от банката за ваксини и диагностикуми към Европейската комисия. Вместо няколко безпроблемни варианта Агенцията странно защо избра този, който изглежда порочен. Избира за изпълнител-фирма, регистрирана \"вчера\" с капитал 500 лева, с управител, който няма нищо общо с ветеринарно-медицинската дейност, нито пък с научно-изследователската работа в тази сфера.   Нормална беше реакцията на обществото и медиите срещу опита да се възложи толкова специфична поръчка, към която има особена чувствителност, при това  на стойност 336 184 лв. без ДДС (403 420 лв. с ДДС). И още повече, че всичко изглежда свършено за по-малко от месец.   На 6 юли т.г. е създадена фирма \"Глобулвижън 2018\" ЕООД със собственик и управител 28-годишният Никола Христов Явахчов. Предметът ѝ на дейност е: \" \"\r\nНа 30 юли новосъздаденото дружество вече е вписано в регистъра на диагностичните ветеринарномедицински средства, получили сертификат за регистрация в България.\r\nНа 1 август фирмата представя в БАБХ пълномощно да регистрира и продава продуктите от IDvetGenetics – Франция, подписано от Филип Поркюе – главен изпълнителен директор.   На 7 август фирмата е поканена да сключи договор за доставката на 39 360 дози \"диагностичен кит за откриване на антитела срещу вируса на чума по дребните преживни животни\" за 251 116 лв. без ДДС, 1920 дози \"диагностичен кит за откриване на антиген на вируса на чума по дребните преживни животни\" за 25 248 лв. без ДДС, 2000 дози \"набор от китове за диагностика на чума по дребните преживни животни чрез метода на полимеразно-верижна реакция (PCR) в реално време\" за 59 820 лв. без ДДС.\r\nНека вникнем в смисъла на следния израз от прессъобщението на БАБХ от четвъртък, 9 август: „Преди обявяване на поръчката \"Глобулвижън 2018\" ЕООД е представила пълномощно от 01.08.2018 г. да регистрира и продава продуктите, предмет на поръчката от IDvetGenetics, Франция, подписано от Филип Поркюе - главен изпълнителен директор“! Основният мотив за избора е, че \"Глобулвижън 2018\" ЕООД фигурира в българския регистър и има пълномощно от производителя да продава тези продукти.\r\nНай-накрая в първото си прессъобщение от четвъртък, 9 август, когато възникна скандалът, БАБХ сочи, че в прикачените файлове пускат оригиналите на документите, с които са им делегирани правата, но прикачени към публикацията файлове липсват. В поканата за участие в процедурата, отправена към \"Глобулвижън 2018\" е посочено, че крайният срок за получаване на офертите е 14 август (утре), а отварянето на офертите и договарянето ще се състои на 15 август (в сряда) 13,30 часа.   На 12 август Никола Явахчов – собственик на фирмата, публикува във Facebook страницата си своето отношение към целия процес. Публикуваме го без редакторска намеса:                 ", "date": "2018.08.13", "title": "БАБХ даде дума, но още не е спряла скандалната поръчка за препарати срещу чума"}
{"url": "https://www.actualno.com/europe/nashenec-prebi-gej-dvojka-v-belgija-news_689686.html", "text": "  Български гражданин и приятелката му от Хърватия пребиха гей-двойка в Белгия. Единият от пострадалите е италианец.     За инцидента съобщават италиански и белгийски медии. 46-годишният италианец се е преселил да живее в град Гент във Фландрия, където се е оженил за белгийски гражданин, съобщи bTV.   Двамата са били съседи на българина, който е живеел с хърватка. Те постоянно тормозели гей-двойката, като при последната им среща, българинът ги е пребил жестоко с метална скоба за заключване на волана на лека кола.\r\nЗаради действията си, утежнени от проявата на хомофобия, той може да получи до 4 години затвор.  ", "date": "2018.08.13", "title": "Нашенец преби гей-двойка в Белгия"}
{"url": "https://www.actualno.com/europe/stotici-migranti-bjaha-spaseni-kraj-bregovete-na-ispanija-news_689694.html", "text": "  Повече от 430 мигранти са били спасени днес във водите на испанското крайбрежие, съобщиха властите в Мадрид.     Незаконните мигранти са били открити в Гибралтарския пролив и в Алборанско море. Средиземноморският маршрут постепенно се превърна в основното трасе на стремящите се да достигнат Стария континент жители на страни от Близкия изток и Северна Африка. След закриването на т. нар. Балкански път, Средиземноморският стана №1, припомня БГНЕС.   От началото на годината през Средиземно море до Европа са достигнали 60 000 бежанци и мигранти. Най-много от нелегалните мигранти – 24 600 – са избрали Испания за своя врата към Европа. При инциденти по морския път към Стария континент са загинали или изчезнали 1500 души.", "date": "2018.08.13", "title": "Стотици мигранти бяха спасени край бреговете на Испания"}
{"url": "https://www.actualno.com/politics/poreden-protest-v-zashtita-na-desislava-ivancheva-news_689698.html", "text": "  Изразяващите недоволството си се организират в социалните мрежи и настояват, че Иванчева и заместничката ѝ Биляна Петрова са арестувани неправомерно.     \"За всички критично мислещи хора е видно, че става въпрос за набеждаване, организирано от престъпна група срещу г-жа Иванчева и г-жа Петрова. Искаме правосъдният министър Цецка Цачева да организира специална среща, на която публично да се обсъдят всички т. нар. доказателства, както и всички факти, известни досега. А те водят именно до извода, че това е престъпление по набеждаване за искане и взимане на подкуп\", коментира бившият пиар на „Младост“ Петър Кърджилов. Според него дори прокуратурата е нямала разрешение от съдия за маркирането на парите от подкупа, които бяха открити в автомобила ѝ.   Като аргумент в подкрепа на тезата си той посочи и решението на съда за допускането на резервни защитници на Иванчева.\r\n\"Никъде го няма в правния мир. При положение, че имаш своите защитници в залата, да ти натрапват и някакви резервни, за да унизяват твоите и самия теб\", коментира още Кърджилов.  Той определи съдебния процес срещу Иванчева като \"политическа акция на строителната мафия\" и допълни: \"Тя влезе в ареста и веднага започнаха няколко строежа в „Младост“, като гъби никнат и хората протестират срещу това.\"   Сред транспарантите на протестиращите се четат надписи като „Разследване на престъпната група, която сготви Иванчева и Петрова“, както и „Ние сме Деси и Биляна“. Сред тях бе и майката на Десислава Иванчева – Любка, която носеше плакат с надпис „Дъщеря ми е невинна! Тя е жертва на строителната мафия“.\r\nПрипомняме, че кметът на столичния район „Младост“ Десислава Иванчева беше задържана при показна акция в центъра на София на 17 април 2018 година. Повод за нея бе разследване за подкуп, даден ѝ от строителен предприемач, а по информация на разследващите Иванчева е била задържана със 70 000 евро, които са част от по-голяма сума, поискана за издаване на строително разрешително. Над 5 часа тя бе държана с белезници до автомобила си, паркиран пред сградата на Министерството на спорта, докато разследващите извършваха обиск. Освен Иванчева, задържани бяха още заместникът ѝ Биляна Петрова, както и бившият кмет на община „Младост” Петко Дюлгеров, а обвинения бяха повдигнати и на тримата. От април месец Десислава Иванчева се намира в ареста, а междувременно съдът я отстрани от поста „кмет“ на район „Младост“. Казусът с арестувания кмет предизвика и друг обществен дебат, в който се намесиха политици, юристи и граждани. Белезниците на ръцете и краката ѝ при нейното посещение в ендокринологията на „Майчин дом“, където тя постъпи за изследвания, станаха повод да се заговори за преосмисляне на правилата за конвоиране на задържани лица.    ", "date": "2018.08.13", "title": "Пореден протест в защита на Десислава Иванчева"}
{"url": "https://www.actualno.com/balkani/zoran-zaev-izgrajdame-prijatelstvo-s-bylgarija-otbeljazvame-obshtata-ni-istorija-news_689701.html", "text": "  \"Аз съм много внимателен човек. И правя всичко възможно за изграждането на приятелство. Виждате, че оставям суетата настрани. Република България е партньор на Македония.\" Това каза македонският премиер Зоран Заев по повод изявлението на българския президент Румен Радев, предаде БГНЕС.     \"България демонстрира това партньорство многократно. Тя организира срещата за Западните Балкани на ЕС. Тя подкрепи всички страни, включително и Република Македония\", подчерта Заев и допълни, че министрите на външните работи на България и Гърция са се борили все едно за собствената си родина, за да може Република Македония да получи дата за започване на преговори.   \"Всичко това го повтарям, защото не е редно да забравяме тези неща. Трябва да уважаваме този, който ни помага! Македония винаги ще помага за каквото е необходимо на България. Призовавам всички заедно да сложим настрана политическите интереси, голия популизъм и това, което ни кара да бъдем недостатъчно внимателни\", добави още премиерът.\r\n\"Договорът за приятелство и добросъседство потвърди всичко това с нашите подписи. Ние обаче трябва да спазваме и надграждаме приятелството, което е от взаимен интерес и за двете държави и преди всичко за бъдещите поколения. Ние вече отбелязваме общата ни история и това е част от общата ни история\", каза категорично премиерът на Република Македония Зоран Заев.  ", "date": "2018.08.13", "title": "Зоран Заев: Изграждаме приятелство с България, отбелязваме общата ни история"}
{"url": "https://www.actualno.com/burgas/papagali-ot-tri-kontinenta-gostuvat-na-jiva-izlojba-v-burgas-news_689614.html", "text": "  Една от най-големите изложби на екзотични птици в Източна Европа гостува за втори път в Бургас - експоцентър \"Флора\". Тя вече е официално отворена за посещения, така че от понеделник, 13 август, всеки, който желае да я разгледа, е добре дошъл, канят от Община Бургас.     Папагалите, с които ще имате възможността да се запознаете, са красиви, приказливи, шарени и дружелюбни. В Бургас \"долетяха\" атрактивни птици от три континента, готови да впечатлят всички посетители с уникалността си.   Изложбата в експоцентър \"Флора\" се гордее да покаже и най-големия папагал в света - Хиацинтов Ара. Птиците не са поставени в клетки, няма прегради между тях и посетителите. Идеята на организаторите е да създадат атмосфера, максимално близка до естествената им среда, където всеки може да се наслади на красотата на папагалите и да си направи снимка за спомен.\r\nЖивата изложба е отворена от 10:00 до 13:00 ч. и от 16:00 до 21:00 ч. през всеки от дните до средата на септември.  ", "date": "2018.08.13", "title": "Папагали от три континента гостуват на жива изложба в Бургас"}
{"url": "https://www.actualno.com/burgas/simeonov-potvyrdi-cacao-beach-i-bar-hedon-sa-zatvoreni-video-news_689607.html", "text": "  Две от заведенията, които са символ на нощния живот по Черноморието ни – Cacao Beach и бар \"Хедон\", са затворени със заповеди на РЗИ-Бургас. Това е станало още вечерта преди отминалите почивни дни, но причината официално беше потвърдена от вицепремиера Валери Симеонов, който отдавна е на мисия срещу шума.     \"В началото на сезона направихме показна проверка на най-сериозните нарушители от миналата година – заведенията в зоната на Слънчев бряг-Юг, за да покажем, че това лято ще се предприемат сурови действия в тази посока. Въпреки тази демонстративна проверка и направени констатации и предписания, някои субекти продължиха да газят закона, смятайки, че той не се отнася за тях. Това наложи допълнителни проверки, повторни констатациии и се стигна до първите два случая в новата история на България - спиране на експлоатацията на обекти заради нарушаване на Закона за защита от шума в околната среда. Вече четвърти ден Какаовият плаж (бел. ред. - ) и заведението \"Хедон\" в Созопол са затворени. Не става въпрос за вендета, в каквато бях упрекван, а за изпълняване на закона. Наложихме крайната мярка, защото тези две заведения многократно са нарушили предписанията”, каза в Бургас Валери Симеонов, цитиран от \" \".   Той припомни, че първата проверка е направена на 8 юни, издадени са предписания, които са приети и подписани от пълномощници. На 5 август е направена нова проверка и в двата обекта. Там е имало партита с диджеи, а по думите на вицепремиера децибелите били доста над нормата. В  \"Хедон\" и на Cacao Beach имало няколко хиляди човека, които са били в откритите площи на плажа, разпоредено е спирането на звука, но и на двете места е отказано. „Въпреки предписанието те са продължили. Това доведе до заповедта за прекратяването на експлоатацията на тези две заведения”, подчерта Симеонов.   Вицепремиерът обаче уточни, че повечето заведения, на които са направени предписания, са ги спазили.", "date": "2018.08.13", "title": "Симеонов потвърди - Cacao Beach и бар \"Хедон\" са затворени (ВИДЕО)"}
{"url": "https://www.actualno.com/asia/iran-predstavi-novoto-si-pokolenie-raketi-news_689625.html", "text": "  Иранският министър на отбраната представи ново поколение балистични ракети \"Фатех Мобин\" в Техеран, съобщи информационна агенция Тасним, цитирана от БГНЕС.     \"Както обещахме на нашия народ, няма да пощадим никакви усилия за увеличаване на ракетните възможности на страната и със сигурност ще увеличаваме ракетните си сили всеки ден\", каза министърът, бригаден генерал Амир Хатами. Той описа новата версия на \"Фатех Мобин\" като \"100% родно производство - подвижна, стелт, тактическа и с прецизно управление\".   \"Бъдете сигурни, че колкото по-голям е натискът и психологическата война срещу великата иранска нация, волята ни да засилим нашата отбранителна мощ във всички области ще се увеличава\", добави още той.    ", "date": "2018.08.13", "title": "Иран представи новото си поколение ракети"}
{"url": "https://www.actualno.com/europe/vse-poveche-migranti-navlizat-v-albanija-news_689561.html", "text": "  Все повече групи нелегални имигранти от Близкия изток, пресичат зеления пояс на границата с Гърция и навлизат на територията на Албания, съобщи БГНЕС.     Регионалното полицейско управление в Корча потвърждава, че почти ежедневно залавя групи имигранти, включително жени и деца.   \"От неотдавна зачестиха групите емигранти, които чрез зеления пояс от Гърция навлязат на албанската територия. Средно групите са поне от 20 души, включително жени и деца. Вчера открихме група от 25 души. Става дума за сирийци, иракчани и палестинци. Предишния ден заловихме група от 20 нелегални мигранти\", коментира управлението в изявление.\r\nПолицейската статистика потвърждава, че през изминалия период от годината, особено през последните няколко месеца, са заловени над 3 500 нелегални мигранти, чиято цел е била да преминават транзитно през Албания и да продължат към Черна гора, а от там към някоя западноевропейска страна.  Мигрантите, главно от Сирия, Ирак, Афганистан и Северна Африка, плащат 500 по евро на границата с Черна гора, а в Италия - 1 200 евро на човек.   За справяне с това явление албанската полиция от средата на юни заяви готовност за усилване на съществуващите гранични единици с 200 члена към отрядите за бързо реагиране. Те са разпределени в околностите на Корча, граничещи с Гърция и Македония, в Гирокастро на границата с Гърция и в Шкодра, на границата с Черна гора.", "date": "2018.08.13", "title": "Все повече мигранти навлизат в Албания?"}
{"url": "https://www.actualno.com/society/rabotata-na-tyrgovskija-registyr-se-vyzobnovjava-poetapno-news_689665.html", "text": "  Работата на Търговския регистър и регистър на юридическите лица с нестопанска цел ще бъде до пълно отстраняване на техническите причини за преустановения достъп.     Справки за актуално състояние на фирмите ще могат да бъдат извършвани от 15 август, сряда. Поетапно ще бъде възстановяван достъпът до останалите функционалности на регистъра. Агенция по вписванията гарантира, че за времето на нарушаване на достъпа до регистрите, действия спрямо данните в тях не са извършвани и възможности за злоупотреби не съществуват, съобщиха от Агенцията.   Всички останали регистри на институцията работят с пълните си функционалности.\r\nАгенцията отново поднася извинения на потребителите си за причинените неудобства. По повод постъпили запитвания, Агенция по вписванията уточнява, че .  ", "date": "2018.08.13", "title": "Работата на търговския регистър се възобновява поетапно"}
{"url": "https://www.actualno.com/society/dyrjavata-chak-sega-razbra-kolko-zatormozjavashti-sa-chinovnicite-news_689537.html", "text": "   . Става въпрос за излишни услуги и такси, редене на опашки, искане на ненужни документи, прекалено бавна работа.     На прицел е МВР - заради ненужно изисквани лични данни при издаване на документи, твърди в. \" \", a според медията това е основен пункт в модела за трансформация на административното обслужване, който предлага вицепремиерът Томислав Дончев.   Въпреки че не е предвидено в закона при издаване на лични документи, МВР изисква от гражданите да предоставят информация като имена и ЕГН на съпруга си и имена и дата на раждане на родителите. Реално тази информация е напълно ненужна, а освен това МВР може да си я набави по служебен път през националната система \"Население\", пише в предложенията на Томислав Дончев. Заради това вътрешното министерство трябва да промени заявленията за издаване на лични документи, предвижда пакетът от мерки на вицепремиера.\r\nДруго предложение - подновяването на шофьорска книжка да става най-много за седмица, а за лична карта или паспорт да е два пъти по-бързо - 3 дни. Това реално означава да ги няма услугите \"бързо\" и \"експресно\" издаване на лични карти/паспорти, съответно да не се събират такси за тези услуги. При подновяване на шофьорска книжка заради сменена лична карта при граждански брак жените да не заплащат такса за книжката, е трета от препоръките към МВР.  Освен това вътрешното министерство трябва да направи възможно заявленията за издаване на шофьорска книжка да се подават във всяко поделение. или чрез пощенски куриери, а не както е в момента само в поделението по адресна регистрация. \"Местата за подаване на заявленията са ограничени по постоянен адрес, без да има пречка да се подават във всяко звено, доколкото заявленията се разпечатват от единна система\", пише в мотивите към предложението за тази промяна. Освен това трябва да отпадне и изискването за предоставянето на номер на лична карта за ползването на почти всяка услуга в страната.    Според Томислав Дончев почти всяка администрация в България може да облекчи гражданите, като въведе възможността заявяването на услугите ѝ да става устно или по пощата. Освен това - 174 услуги, които представляват удостоверяване, могат да бъдат вътрешни т.е. обменът на информация да е между администрациите, а не гражданите да бъдат карани да го правят. Издаването на съобщение за смърт, когато човек е починал в болница например, вече ще е вътрешна услуга. Вътрешна услуга става и издаването на бележка, че конкретен човек не се води на психиатричен отчет. Такава се изисква за редица неща - от записване в университет до получаване на разрешително за оръжие, и се издава от психодиспансер.    Общините също ще трябва да се откажат от редица незаконни режими и услуги, които са въвели. Сред тях са например издаване на разрешително за търговия с цигари и алкохол, каквото в момента издава Каварна. Друга практика, която трябва да остане в миналото е възможността общините да разрешават или не на фирмите да удължават работното си време. София пък ще трябва да се откаже да издава разрешение за извършване на таксиметрови превози.    Въпреки че съществува от години и е задължителна, системата за обслужване на едно гише реално не работи, установила проверката на екипа на вицепремиера Томислав Дончев. Като пример е посочено отново МВР, където принципът на обслужването на едно гише формално е въведен. Гражданите обаче трябва на няколко пъти да се редят пред него, тъй като постоянно чиновниците им изискват плащането на такси, което става на друго гише.\r\nОказало се и че гишетата, които обслужват граждани по време на обедните почивки, са недостатъчни. Проблеми с дългите и много на брой опашки съществуват и в агенцията по кадастъра. 20% от общините в страната пък въобще не са въвели обслужването на едно гише и гражданите трябва да обикалят опашките. Освен това много от административните сгради са недостъпни за хора с увреждания.", "date": "2018.08.13", "title": "Държавата чак сега разбра колко затормозяващи са чиновниците"}
{"url": "https://www.actualno.com/balkani/chavushoglu-turcija-napravi-dostatychno-za-da-normalizira-otnoshenijata-sys-sasht-news_689611.html", "text": "  Министърът на външните работи на Турция Мевлют Чавушоглу подчерта, че страната му вече е направила необходимото, за да нормализира отношенията си със САЩ, предаде Sputnik, цитиран от агенция \"Фокус\".     „Подкрепяме дипломацията и преговорите, но не е възможно да приемем налагането на допълнителни мита“, подчерта Чавушоглу, коментирайки решението на американския президент да удвои тарифите за внос на стомана и алуминий от Турция.   Първият дипломат на Анкара бе категоричен, че САЩ трябва да разберат, че няма да постигнат положителни резултати като отправят заплахи към Турция. Същевременно Чавушоглу призова Вашингтон да „остане лоялен към връзките, основаващи се на традиционното приятелство и съюза в НАТО“.\r\nПо-рано турският президент Реджеп Тайип Ердоган също отбеляза, че решението на американския президент Доналд Тръмп да удвои тарифите за внос на металите е в противоречие с правилата на Световната търговска организация (СТО).      ", "date": "2018.08.13", "title": "Чавушоглу: Турция направи достатъчно, за да нормализира отношенията със САЩ"}
{"url": "https://www.actualno.com/balkani/temperaturata-na-adriatichesko-more-se-pokachva-s-06-gradusa-na-godina-news_689612.html", "text": "        Според института повишаването на температурите е благоприятно за развитието на инвазивни растителни и животински видове, преди всичко риби и раци и други морски организми, които влияят негативно на морската екосистема.   Новите, по-устойчиви животински видове изтласкват местните и по този начин нанасят вреда на рибарството, посочва институтът.\r\n\"Това предизвиква определена вреда, преди всичко като намалява риболова, защото тези видове заемат пространството на местни видове\", отбелязва Института по морска биология.  Според от началото на юни тази година в Total Croatia News, температурата на Адриатическо море е била 3 градуса по-висока от нормалното за това време на годината - съвсем близо до 26 градуса по Целзийм на места, а в Сплит и Дубровник - 23 и малко над 23 градуса по Целзий. Данните са от Европейския средиземноморски център за наблюдение на климатичните промени.   Освен през юни, по-високи температури от обичайното е имало и през май, и през април, което, според климатолози, създава условия за екстремни природни явления - най-вече бури.", "date": "2018.08.13", "title": "Температурата на Адриатическо море се покачва с 0,6 градуса на година"}
{"url": "https://www.actualno.com/balkani/gyrcija-rusija-izglejda-ne-razbira-che-nikoja-dyrjava-njama-da-tolerira-namesa-news_689591.html", "text": "   \". Това гласи основата на позицията на Гърция, на сайта на гръцкото външно министерство заради напрежението между двете държави, което доведе до отзоваване на дипломати. Припомняме, че преди месец много остро на опити на Москва за влияние върху преговорите за името на Македония, включващи подкупи за гръцки държавни служители, както и опити на Русия да засили влиянието си на Атон – поне от гръцка гледна точка. Последва реакция и от страна на Русия, макар и с известно забавяне, която изгони гръцки дипломати, след като Гърция стори същото. Заради руската реакция беше отзован гръцкият посланик Андреас Фриганас да си тръгне, а Москва така и не назова публично кои гръцки дипломати станаха \"персона нон грата\" на територията на Руската декларация.     Изрично в декларацията на гръцкото външно министерство по скандала се подчертава, че . Атина добавя и и че гледна точно в този \"приятелски контекст“ и на Русия.   \" Русия изглежда не разбира, че Гърция има свои собствени интереси и критерии за международните отношения. В този контекст звучи руското решение да експулсира служители на гръцкото посолство в Русия. Решението на Руското външно министерство, за разлика от гръцкото решение, което е основано на специфични доказателства за нелегална дейност на руски официални лица в Гърция, не е базирано на доказателства. Напротив – руското решение е произволно, реваншистко и не е базирано на доказателства\", гласи ядрото на гръцката позиция.\r\nАтина директно \"напомня\" на Русия, че \"нито една държава в света няма да толерира опити за даване на подкуп на държавни служители, принизяване на външната ѝ политика и намеса във вътрешните ѝ работи\".  \"Гърция взе мерки след като разполагаше с документални и конкретни доказателства. Нещо повече – Гърция никога не се е месила или опитвала да се меси във вътрешните работи на Русия\", подчертава Атина.   \" Приятелството между Гърция и Русия диктува такива нагласи да бъдат изоставени. Такъв е случаят, касаещ усилието да се наложи присъствието на \"Имперското православно палестинско общество\" в Гърция – организация, създадена през XIX век с цел да \"дехеленизира“ църковните общности в Близкия изток\", посочва още Гърция.\r\nПозицията завършва с обещанието Гърция да отговори търпеливо и трезво на мерките от страна на Русия.    ", "date": "2018.08.13", "title": "Гърция: Русия изглежда не разбира, че никоя държава няма да толерира намеса "}
{"url": "https://www.actualno.com/prasspress/dve-hubavi-ochi-vyv-simitli-news_689569.html", "text": "  Две хубави Очи - и Бенчо с БСП,     и ГЕРБ, и другите\r\nот всички цветове.\r\nТе нямат нищо общо с тях.  Имай акъл, дете!\r\nБулото на срам и грях\r\nОчите хвърлят върху тях.    Очи не хвърлят върху тях\r\nбулото на срам и грях,\r\nдете,\r\nте нямат нищо общо с тях.\r\nЩе ви повярвам   с акъла на дете -\r\nнищо общо с нищо общо,\r\nизобщо,\r\nайде бе!\r\nНе искат и не обещават те -\r\nне се познават въобще\r\nс две хубави Очи.\r\n-----\r\nАла Желязков рекъл\r\nи отсекъл:\r\n- Да се запознаем,\r\nмили деца,\r\nКорнелия и Бойко!\r\nЩе ви направя истински жени,\r\nНе сте го виждали това\r\nи в Симитли!\r\nДве хубави Очи,\r\nдушички мамини!  ", "date": "2018.08.13", "title": "Две хубави Очи - във Симитли"}
{"url": "https://www.actualno.com/curious/7-tipa-statusi-vyv-facebook-koito-te-pravjat-jalyk-news_689570.html", "text": "        Долните седем типа постове почти винаги не те въздигат, а те закопават, освен че карат и всички нас – хората, които сме приели с прискърбие поканата ти за приятелство – да страдаме.    Няма по-голям сигнал, че си нещастен човек, неспособен да обича, от непрекъснатите романтични послания към любимия човек във Facebook.  Щастливи селфита край лазурен бряг. Документирани вечери за двама в луксозна обстановка. Снимки на пръстена с диамант от няколко различни ъгъла и с няколко различни филтъра в Instagram. И всичко това, за да събереш заветните повече лайкове от онези под снимката на \"най-добрата ти приятелка\" с нейния възлюбен.\r\nСтрашна порнография и болезнен кич в разбирането за интимност, на които сме длъжни да ставаме свидетели. Цели бракове в днешно време се базират на това, сякаш…        Ако си мислиш, че твоето дупе е най-хубавото – не е. Точно в това е голямата драма. Мерси, че го показа. Нямаше нужда. Има и по-хубави, но просто гордите им притежатели не са намерили за нужно да занимават целия интернет точно с гъза си.\r\nТъй като може би имат смислена работа и шефове, които, колкото и да са разкрепостени, все пак не държат да наемат и да работят с хора, на чиято профилна снимка се виждат задни бузи. Не че трябва да си с тога в Харвард, но все пак…    Когато целият ти профил е в снимки на посредствени автори, окичени с премъдри цитати от много тъпи техни книги, това дразни. Тъжно е, че човек над 12-годишна възраст е способен непрекъснато да проповядва житейски мъдрости на околните от типа на: \"Животът е един, живей го сега\"; или: \"Когато се загубиш по пътя, помни че любовта е песен\".\r\nНе че на всеки му е дадено, но не би било зле веднъж сам да измислиш нещо. Дори да е най-краткият маршрут към кварталната баничарница. Това поне ще е от полза.   ще откриете в ", "date": "2018.08.13", "title": "7 типа статуси във Facebook, които те правят жалък "}
{"url": "https://www.actualno.com/crime/chetirima-myje-otvlekli-19-godishna-kojato-bila-bivsha-sypruga-na-edin-ot-tjah-news_689618.html", "text": "   Това съобщиха от пресцентъра на МВР.     Те са установени благодарение и на подаден навременен сигнал от граждани.   По първоначална информация, н Това станало на пътя Троян - с. Кърнаре. Действията им били забелязани от преминаващи, които незабавно са сигнализирали в полицията.\r\nПоследвали незабавни издирвателни действия, в рамките на които полицейските служители засекли автомобила. При спирането му били задържани и участниците в престъпното деяние. По случая е образувано досъдебно производство.  Трима от мъжете са привлечени в качеството на обвиняеми за извършено престъпление по чл. 143, ал.1 вр. чл. 20, ал. 2 от НК. Работата по случая продължава.   ", "date": "2018.08.13", "title": "Четирима мъже отвлекли 19-годишна, която била бивша съпруга на един от тях"}
{"url": "https://www.actualno.com/europe/v-kremyl-schitat-za-nevyzmojno-da-se-govori-za-finansova-pomosht-za-turcija-news_689617.html", "text": "  Според Кремъл хипотетичните разсъждения за възможното отпускане на финансова помощ за Турция от страна на Русия са невъзможни. Това увери пред журналисти Дмитрий Песков, говорител на държавния глава на Руската федерация Владимир Путин, предаде РИА Новости, цитирана от агенция \"Фокус\".     „Наясно сте, че това не е ситуация, в която са възможни подобни хипотетични разсъждения“, подчерта Песков в отговор на въпрос дали Русия разполага с достатъчно ресурси, за да помогне на Турция, в случай че страната се обърне към нея за помощ.   Песков допълни, че в рамките на последната си среща, която президентите на двете страни – Владимир Путин и Реджеп Тайип Ердоган – проведоха в ЮАР, не са обсъждали въпроса за оказване на помощ на Турция с оглед влошената икономическа ситуация в страната.\r\n„Никакви такива молби не са постъпвали. Винаги се обсъждат конкретни, по-големи проекти, които са на дневен ред“, поясни още говорителят на Кремъл.  По-рано във връзка с критичната ситуация в отношенията Вашингтон-Анкара, министърът на външните работи на Турция Мевлют Чавушоглу подчерта, че страната му вече е направила необходимото, за да ги нормализира. „Подкрепяме дипломацията и преговорите, но не е възможно да приемем налагането на допълнителни мита“, подчерта Чавушоглу, коментирайки решението на американския президент да удвои тарифите за внос на стомана и алуминий от Турция.          ", "date": "2018.08.13", "title": "В Кремъл считат за невъзможно да се говори за финансова помощ за Турция"}
{"url": "https://www.actualno.com/viewpoint/tropni-horce-i-da-znaesh-che-ne-znaesh-news_689445.html", "text": "  Реклама на България и Българщината (с главна буква, че да е по-патриотично) - по този начин защитници на поредната кампания с гръмко име, в случая \"Нашият дом е България\", опитаха да защитят поредното хоро, което организираха и извиха - този път насред Рила, в езерото Бъбрека. Хорото е част от опитите да бъде направен рекорд за Гинес.      Че сме най-най-най, това отдавна мисля е ясно на всички - да напомним все пак колко сме добри на всички Олимпиади по математика, информатика т.е. на първо място сме най-умни. Та затова и се чудя защо ни е реклама, че да си вдигаме още националното самочувствие. Как беше - доброто си е добро, ама от нашето \"добро\" по-добро няма.\r\nНапоследък обаче, едно 30-тина години, нещо сме изпаднали в депресия колко ни е добро \"доброто\", така че защо пък да не се понапомпаме - по-лесно е, отколкото да вземем да се пооправим. Или организаторът на \"Нашият дом е България\" Пламен Мирянов пред БНТ: \"Винаги съм мечтал да направя уникални кадри за България, които да я представят по един нов, достоен начин на света, за служат дори и за реклама и по някакъв начин да представим културата, традициите и уникалността на нашата държава, да оценим с какво сме дарени, а то не е малко\".  Красиво звучи - но пътят към Ада е постлан с добри намерения. Обаче вместо да се включа във всеобщия хор колко лошо е да не прочетеш една табелка и да разбереш що е то \"национален парк\", та да оцениш наистина и що е то \"природно богатство\", ще опитам да дам няколко предложения къде да тропнем по хорце - съгласно тезата на г-н Мирянов, че добрият архитект прави хубавия дом. И така:\r\n1. Хоро пред кабинета на главния прокурор Сотир Цацаров. С възгласи \"ибрее, дебрее\" и употреба на традиционната патриотична гега ще влезем в \"Гинес\" - първият народ, успял чрез културата си да убеди управниците си да следват пътя на дълга.\r\n2. Едновременно хоро в Министерския съвет, Народното събрание, резиденция \"Бояна\", Сараите, Банкя, хотел \"Берлин\", къщата в Барселона - всички властови точки. Упражнението с \"ибрее, дебрее\" и гегата се повтаря като в първа точка.    3. Продължаваме с гегата, но и с хорото, че да ни е весело - следващата спирка е МВР. Няма страшно - гегите са по-дълги от палките, пък и в МВР нали от доста време носят превръзки на очите, доказано недовиждат. Имат нужда значи да бъдат вкарани в пътя. 4. Да не забравяме да тропнем по едно хорце в здравното и образователното министерство. Нека им дадем кураж за промяна - здравето и знанието са ценност, а ги продаваме на безценица.\r\nЗасега стига толкова предложения - че то и хоро не може да се играе непрестанно. Даже е уморително. Със сигурност веселото настроение ще помогне домът ни да стане по-приветлив - да не обръщаме внимание на приказката, че музикант не храни къща. Пък дано си обясним поне така кое е \"А\" и кое \"Б\" най-после, щом така възприемаме.     ", "date": "2018.08.13", "title": "Тропни хорце - и да знаеш, че не знаеш"}
{"url": "https://www.actualno.com/healthy/krasimira-velichkova-fondyt-za-lechenie-na-deca-stana-neefektiven-i-zatvoren-news_689566.html", "text": "  След последните промени на правилника, стана така, че да не може той качествено да подпомага лечението на нуждаещите се деца. Чуваме често за отказани деца по различни причини, те започват свои дарителски кампании. След последните промени беше забранено на членовете на Обществения съвет да разказват, има конкретен човек, който единствено може да бъде говорител на Обществения съвет. Като цяло тази институция стана неефективна и затворена.\" Това каза Красимира Величкова от Българския дарителски форум и бивш член на Обществения съвет на Фонда за лечение на деца в чужбина в интервю за БНР.     Величкова обясни, че позицията на директор на Фонда е много зависима от политическата конюнктура и от това кой е здравен министър:   \"Тази позиция изисква ежедневно общуване с родителите на деца, които наистина имат нужда от спешно подпомагане. Това със сигурност не е лесна позиция. На всичкото отгоре има и този обществен поглед към тази институция, който е един непрекъснат външен натиск и в този смисъл това не е лесна позиция. Вероятно и това е причината често хората да не издържат, защото няколко от директорите сами решиха да напуснат, а от друга страна това е позиция, която много зависи от политическата конюнктура и от това кой е здравен министър.\" \r\nТя припомни, че д-р Георги Деянов, който предстои да оглави Фонда, е бил експерт в институцията в един от най-тежките ѝ периоди с забавяния на досиета на деца и много откази: \"Моите впечатления са, че тогавашният екип на Фонда не успя да се справи организационно с работата.\"  Фондът за лечение дълго време олицетворяваше възможността най-тежко болните деца да имат шанс за лечение в чужбина:   \"Това отдавна не е така. Много често виждаме хора, които започват кампании за набиране на средства за своите деца, без изобщо да са кандидатствали във Фонда. Те ни казват, че не намират смисъл. Виждаме деца, които по причини на неуредици в правилника остават в една буферна зона, в която никой не носи отговорност за тях. Виждаме деца, които заради неуредици във взаимоотношенията във Фонда и български лечебни заведения са изпратени в чужбина, въпреки че могат да бъдат лекувани в България.\"", "date": "2018.08.13", "title": "Красимира Величкова: Фондът за лечение на деца стана неефективен и затворен"}
{"url": "https://www.actualno.com/sciencelogy/fizikonomika-ili-kak-naukata-navleze-v-borsata-news_689425.html", "text": "  Само преди един век години търговията на борсата се е извършвала на ръка. С измислянето на телефона  - и по телефон. Навлизането  на интернет обаче води до значителни структурни промени на търговията с валута и ценни книжа. Докато преди в центъра е била борсата като място за физическа обмяна на стоки, ценни книжа и пари, сега в центъра е  електронната комуникационна мрежа.     Първото поколение опити да се предскаже движението на борсата е така нареченият технически анализ. При него се търсят специфични фигури в графиката на цената спрямо времето, които  се считат за сигнали за едно или друго поведение на пазара в следващ момент време. Най-известни са фигурите на така наречените японски свещи – символи, описващи максималната и минималната стойност в дадения момент време. В зависимост от конфигурацията на японските свещи се предсказва хода на графиката.   Следващият етап при предсказването на поведението на акциите на дадена компания е фундаменталния анализ. Той се основава на макроикономически показатели. Влияе се от такива фактори като размер на изплащаните дивиденти, годишна печалба, притежаване на активи и други.\r\nИнтернет и компютрите водят до следващото еволюционно ниво на борсата. В началото на настоящия век в борсата навлизат учени – физици и математици, които разработват ново поколение софтуер базиран на теорията на вероятностите и статистиката. Този стил на търгуване е наречен QUANT. Използват математически модели наречени процеси на Markov, теория на Bayes и процеси на Hawkes. Навлизането на тези програми води до промяна в съвременните методи на търговия. Създава се така наречената Високо-честотна търговия, при която покупката и продажбата се извършват по-начесто във времето и на малки порции определяни чрез софтуер. Съществуват спорове, кое е по-ефективно  - високо-честотната или бавната търговия, но едно е ясно - компютрите и математиката променят завинаги методите и структурата на борсата.    ", "date": "2018.08.13", "title": "Физикономика или как науката навлезе в борсата"}
{"url": "https://www.actualno.com/balkani/centralnata-banka-na-turcija-objavi-redica-merki-za-ukrepvane-na-lirata-news_689560.html", "text": "        Централната банка на Турция обяви редица мерки за укрепване на турската лира, обещавайки да осигури „цялата ликвидност\", необходима на банките в страната, съобщава вестник Hurriyet, цитиран от агенция \"Фокус\".   В изявление, разпространено в сутрешните часове на деня, институцията обяви, че увеличава обезпеченията за лимити на депозитите за лизингови сделки между заемодателите от 7,2 милиарда евро на 20 милиарда евро.\r\nСъобщено бе, че съотношенията на лимитите на резервите се намаляват с 250 базисни пункта за всички падежни срокове. „Централната банка ще следи внимателно пазарните дълбочинни и ценови формирования и ще предприеме всички необходими мерки за поддържане на финансова стабилност, ако сметне за необходимо\", се казва в изявлението на банката.  Този ход бе обявен, след като по-рано турският министър на финансите Берат Албайрак заяви, че от 13 август ще влезе в сила нов план за укрепване на лирата.          ", "date": "2018.08.13", "title": "Централната банка на Турция обяви редица мерки за укрепване на лирата"}
{"url": "https://www.actualno.com/europe/razsledvane-otkri-greshki-na-protivopojarnite-slujbi-pri-krizata-v-gyrcija-news_689557.html", "text": "   Това съобщава гръцкото издание Ekathimerini.     Информацията сочи, че въпреки че ръководството на гръцката противопожарна служба е информирана своевременно за това, че огънят се разпространява бързо, не са изпратени адекватни сили в района.   Прокурорите, водещи разследването, са получили свидетелски показания, според които високопоставени служители в противопожарната служба не са обърнали внимание на предупрежденията от пожарникари, които са били на място в началото на пожарите.\r\nОсвен свидетелските показания, прокуратурата разполага с доказателства, показващи, че тези служители са получили обаждания 20 минути след избухването на пожара, както и SMS съобщения, предупреждаващи за сериозните рискове от огъня. Добре информиран източник на гръцкото издание съобщава, че в най-засегнатия район, в началото на пожара са изпратени само четири пожарни.  Припомняме, че миналата седмица премиерът заговори за създаване на нова агенция за справяне с извънредни ситуации.   ", "date": "2018.08.13", "title": "Разследване откри грешки на противопожарните служби при кризата в Гърция"}
{"url": "https://www.actualno.com/cars/naj-populjarnijat-sporten-avtomobil-v-sveta-stigna-10-miliona-tiraj-news_689538.html", "text": "  В завода на Ford в американския град Флат Рок бе произведен 10-милионния екземпляр от най-популярния спортен автомобил на планетата – Mustang. Юбилейният автомобил се оказа бял кабриолет Mustang GT, оборудван с 5,0-литров V8 двигател с 460 к.с. и 6-степенна механична скоростна кутия.     Машината е боядисана в специалния бял цвят - Wimbledon White, който е същият и при първия сериен Mustang с VIN 001, произведен през далечната 1964 г. Този автомобил (на втората снимка заедно с юбиляра) също е кабрио е с V8 двигател, който развива смешните в наши дни за такъв мотор 164 к.с. Скоростната кутия е механична, но с едва 3 предавки.    За да отбележи събитието, ръководството на Ford организира парад на „мустанги” от различни поколение. Походът стартира от щаб-квартирата на компанията в Диърборн и финишира именно в завода във Флат Рок. В него участваха над 60 автомобила, както и 3 изтребителя P-51 Mustang от Втората световна война.  През 2017 г. Ford Mustang затвърди позицията си на най-продаваният спортен автомобил на планетата, след като на пазари бяха реализирани общо 125 809 купета и кабриолети от модела. Най-търсена е именно модификацията GT с 5,0-литров V8 двигател.   ", "date": "2018.08.13", "title": "Най-популярният спортен автомобил в света стигна 10 милиона тираж"}
{"url": "https://www.actualno.com/curious/kak-vsjaka-zodija-se-opravdava-pri-propuskane-na-trenirovka-news_689563.html", "text": "  Дори и най-запалените по фитнес хора губят мотивация някои дни и обикновено си измислят извинения да пропуснат тренировката. Извиненията могат да бъдат от всякакъв тип.     Оказва се обаче, че зодията също влияе на това как един човек се измъква. И докато мъжете много повече се мотивират да посетят фитнес залата, жените много по-лесно си намират оправдания. Ето какво казват различните зодиакални знаци, когато не им се ходи на фитнес:  Те доста често обвиняват другите и никога не биха признали, че просто ги мързи.    Те са доста суетни и биха изпуснали тренировка , за да клюкарстват с приятелките си и да им покажат новите си придобивки.      Предствителките на зодия Близнаци биха предпочели да се разходят някъде, вместо да губят времето си във фитнеса.  Те са домошари и определено предпочитат да чистят пред това да ходят на фитнес.  Без колебание ще отговорят по този начин, защото са много самовлюбени.    Те много мразят мърсотията и фитнесите често ги отблъскват.  Представителите на зодия Везни биха се оправдали по този начин, защото те често са доста изискани и за тях фитнеса е нещо излишно.     Те винаги търсят игра и са напълно способни да опитат с фитнес инструктора си.  Те са доста мързеливи понякога и, ако са вървели малко повече пеша в днешния ден, не биха отишли на фитнес, за тях това е преуморяване.     Представителките на зодия Водолей са доста странни и изобретателни и дори вярват в подобни неща.  Представителките на тази зодия са много одухотворени и рядко биха отишли на фитнес.   ", "date": "2018.08.13", "title": "Как всяка зодия се оправдава при пропускане на тренировка "}
{"url": "https://www.actualno.com/vidin/namaljava-bezraboticata-v-oblastite-montana-vidin-i-vraca-news_689519.html", "text": "  Намалява безработицата в областите Монтана, Видин и Враца, съобщиха от Регионалната служба по заетостта в Монтана. За юни са регистрирани 21 239 души в трите области, с 1312 по-малко от май.     В сравнение със същия период на миналата година безработните в Северозападния регион са намалели с 5000 души. Равнището на безработицата също се понижава и за юни е 12,3 % с 0,8 на сто по-малко от май. На годишна база се наблюдава спад с близо 3 на сто.   Дейността на Бюрата по труда в трите области е насочена към заети, учащи и пенсионери. През месец юни 2 023 лица са постъпили на работа в трите области, като 1796 са започнали със съдействието на Бюрата по труда.", "date": "2018.08.13", "title": "Намалява безработицата в областите Монтана, Видин и Враца "}
{"url": "https://www.actualno.com/crime/otlaga-se-javjavaneto-na-bencho-benchev-v-okryjnata-sledstvena-slujba-news_689572.html", "text": "  Поради заетост на адвоката му заместник-председателят на Общинския съвет в Бургас Бенчо Бенчев отлага с един ден явяването си в Окръжната следствена служба, предаде БГНЕС.     Днес изтича тридневният срок, в който заместник-председателят на Общинския съвет в Бургас Бенчо Бенчев трябва да се яви в следствието.   Срещу него се очаква да бъде повдигнато обвинение за укривателство и помагачество на сочения за водач на престъпна група Димитър Желязков, известен като Митьо Очите.\r\nАдвокат Иво Найденов потвърди, че той е поел защитата на Бенчев и има ангажименти в София. Той поясни, че в призовката има две дати и утрешната е посочена там.  Припомняме, че на 10 август Специализираната прокуратура възложи на Националната агенция за приходи и ГД „Национална полиция“ проверка на дружество \"Аркус-сигурност Бургас“ и свързаните с него физически и юридически лица. Проверката се възлага във връзка с разследване на специализираната прокуратура на организирана престъпна група за рекет, телесни повреди, разпространение на наркотици. По делото към наказателна отговорност са привлечени 10 лица за извършени престъпления по чл.321, чл.330 и чл. 213 от НК, съобщиха в петък от прокуратурата.   При проведената на 2 август специализирана акция на територията на Бургаска област бяха претърсени над 30 различни адреса, включително и офиси на фирми и домове. В някой от тях бяха открити пари, оръжия, боеприпаси и черно счетоводство с бележки за суми, които трябва да се дадат на едно от обвиняемите лица – Димитър Желязков, познат като Митьо Очите.\r\nОчите беше задържан в хотелска стая в Истанбул, Турция. Той е под стража в Турция и се очаква да бъде екстрадиран в България, където да бъде изправен пред съда. Задържани бяха 19 души, за които имаше данни, че са свързани с организираната престъпна група на несебърския бос. Задържани под стража обаче останаха 5. От всички с обвинения в неизвестност е само общинският съветник от Несебър Пейко Янков, който се издирва с червена бюлетина.    Един от основните участници в скандала е общинският съветник Бенчо Бенчев. Бившият депутат от ДПС Незрин Узун също е сред задържаните. На 8 август Бенчев бе призован за явяването му пред разследващия орган с цел привличането му към наказателна отговорност.   На 9 август Апелативният специализиран съд остави петимата от групата на Митьо Очите в ареста. На заседанието стана ясно, че по разпореждане на Митьо Очите човек от бандата му запалил игрална зала в Слънчев бряг, като за изпълнението на задачата си Карен Ованесян получил 250 лв. Това стана ясно от признанията на Ованесян, цитирани в залата.", "date": "2018.08.13", "title": "Отлага се явяването на Бенчо Бенчев в Окръжната следствена служба"}
{"url": "https://www.actualno.com/america/nov-skandal-v-belija-dom-sys-zapis-pokazvasht-obstanovkata-vytre-news_689532.html", "text": "  Бивш сътрудник на президента на Съединените американски щати Доналд Тръмп, която издаде сензационни мемоари, публикува и аудиозапис от уволнението си.     Омароса Маниголт, бивш директор по връзките с обществеността на Белия дом с населението и гражданските организации, твърди, че е взела решение да направи аудиозаписа обществено достояние, защото \"това е един Бял дом, в който всички лъжат\", пише БГНЕС.   Омароса, която с действията си нарушава правилата за вътрешна сигурност на президентството, предаде на телевизия ABC и запис от разговор с Тръмп. На записа се чува гласът на началника на кабинета на Тръмп Джон Кели, с който се обсъждат условията по уволнението на Омароса. По нейните думи, след напускането на Белия дом, ѝ е било предложено месечно възнаграждение в размер на 15 хиляди долара в замяна на нейното мълчание. Тя обаче не е приела офертата.\r\nЗаписът е направен в залата за извънредни ситуации, която е защитена от подслушвания и в която се провеждат класифицирани разузнавателни брифинги и внасянето на всякаква записваща техника е строго забранено.  \"Самата идея, че сътрудник е внесъл тайно записващо устройство в тази зала на Белия дом демонстрира явно пренебрежение към националната сигурност на страната\", коментира сензационните разкрития прессекретаря на президента Тръмп Сара Сандърс.   Според телевизия ABC от Белия дом обмислят възможните юридически действия спрямо Маниголт, както и начините да ѝ бъде забранено да публикува и други записи, които тя твърди, че притежава.\r\nМаниголт беше уволнена със скандал от Белия дом преди няколко месеца. През тази седмица трябва официално да излезе от печат книгата ѝ, в която, според коментари в медиите, Тръмп е представен в доста негативна светлина.        Бившият адвокат на Тръмп Майкъл Коен опроверга твърденията на Омароса Маниголт, че държавният глава е изял важен държавен документ след среща с него. Юристът публикува опровержението в Twitter.\r\n \"До десетките журналисти, които ми звъняха във връзка с твърденията на Омароса в новата ѝ книга, че Тръмп е взел мой доклад, сложил го е в устата си и го е изял… Никога не съм виждал подобно нещо, шокиран съм от факта, че някой може да го приеме насериозно“.\r\nСпоред Маниголт след среща с Коен в Овалния кабинет на Белия дом, държавният глава е напъхал в устата си някакъв документ. \"Видях как той натъпка в устата си документа. Бях удивена как той дъвчеше и поглъщаше хартията, още повече Тръмп винаги е бил доста гнуслив. Вероятно ставаше въпрос за нещо много, много конфиденциално\", пише в откъс от новата книга на Омароса, публикуван от вестник The Washington Post.", "date": "2018.08.13", "title": "Нов скандал в Белия дом - със запис, показващ обстановката вътре"}
{"url": "https://www.actualno.com/curious/programa-restart-shte-vi-dade-mechtanija-vynshen-vid-news_689575.html", "text": "  Младостта и красотата са вътрешно състояние, но понякога се нуждаем от малък външен стимул, за да се проявят. В това вярваме ние от болници LIV и Медикъл Караджъ.     Ако обмисляте процедура в сферата на пластичната, реконструктивната и естетичната хирургия, ние ви даваме възможност да проведете безплатна първоначална консултация с топ специалиста доц. Юмран Илери в една от най-високотехнологичните болници в Турция, като я съчетаете с презареждаща двудневна ваканция в магичния мегаполис Истанбул. В наши дни да изглеждаме добре е част от представата ни за това да живеем добре. В тази връзка някои вродени или придобити несъвършенства, белези по кожата вследствие от травми и инциденти, отпечатъци на възрастта по лицето и тялото могат да се окажат проблем за самочувствието и пречка за пълноценен живот.  Програма „РеСтарт“ на болници LIV и Здравен информационен център Медикъл Караджъ дава възможност за една вълнуваща първа крачка към мечтания външен вид. Рестартирайте живота си с консултация с отличен специалист, съчетана с потапяне в колоритната атмосфера на Истанбул – за нова увереност, нови възможности, ново начало. Безплатна първоначална консултация с доц. Юмран Илери в болница LIV относно желаните корекции, възможните процедури и очакваните резултати;    Безплатни трансфери болница – хотел;\r\nПреводач с български език в болницата;\r\nДвудневна ваканция в космополитния Истанбул – с включен транспорт;\r\n2 нощувки със закуски в хотел 3/4*, на символичната цена от 50 лв.;   Специални отстъпки от всички пластични, естетични и реконструктивни процедури, които изберете да осъществите в период от два месеца след посещението;   Доц. Юмран Илери е опитен специалист по пластична, реконструктивна и естетична хирургия, специализирала и работила в едни от най-авторитетните лечебни заведения в САЩ. Към момента практикува в болница Liv, където отличните й умения са подкрепени с наличието на високоспециализиран екип от професионалисти и най-съвременно оборудване. Капацитетът на лечебното заведение позволява прилагането на методи и процедури, които не са налични в повечето клиники, включително терапии със стволови клетки, генетични анализи и др. Целта във всички случаи е индивидуален подход и максимално естествен резултат.\r\nИ тъй като за пациенти от чужбина е важно да се завърнат колкото е възможно по-скоро у дома, доц. Илери и екипът ѝ са се специализирали в извършването на няколко комбинирани операции в кратък период от време, като например липосукция, корекция на гърдите и абдоминопластика. Благодарение на техния опит и на отличното технологично оборудване в лечебното заведение, процедурите се извършват с висока степен на сигурност за пациента, а усложнения се получават по-рядко от обичайното според медицинската статистика.   С Програма „РеСтарт“ получавате и безплатно съдействие от експертите на ЗИЦ Медикъл Караджъ за всякаква информация, организация и подкрепа. Всеки, който се интересува от пластична или естетична корекция в Турция, може да попита за възможностите за включване в програмата. Програма „РеСтарт“ включва процедури в областта на:\r\nЕстетична хирургия;   Реконструктивна хирургия;\r\nЕндоскопски фейслифтинг;\r\nМамопластика (увеличаване, намаляване и реконструкция на бюста);\r\nПодмладяване на лице и тяло;   Лечение на хронични рани;\r\nЗаличаване на белези и др. Запазете своето място на тел. 0879 977 401 или 0879 977 402.", "date": "2018.08.13", "title": "Програма \"РеСтарт\" ще ви даде мечтания външен вид"}
{"url": "https://www.actualno.com/politics/zapochvat-pazarlycite-za-4-mesta-v-konstitucionnija-syd-news_689514.html", "text": "  На 13 август председателят на Конституционния съд (КС) Борис Велчев ще изпрати  писма до двете върховни съдилища, парламента и президента, с които да им напомни, че започва да тече срокът, в който трябва да посочат новите си представители в съда, съобщи в. На всеки три години приключва 9-годишният мандат на четирима от съдиите и 12-членният Конституционен съд се обновява.     На 12 ноември приключва мандатът на Румен Ненков и Стефка Стоева (от квотата на съдебната власт), Кети Маркова (от квотата на президента) и Цанка Цанкова (от парламентарната квота). Президентът, върховните съдии и парламентът имат 3 месеца, за да решат кого да пратят в КС. Вероятно пазарлъците кои да са следващите съдии ще продължат до последния момент.   Месеци преди старта на процедурата се заговори, че един от избраните ще бъде правосъдният министър Цецка Цачева. Според източник тя се е съгласила да поеме горещия правосъден ресор срещу обещанието, че ще влезе в КС.\r\nНай-сериозните надцаквания по темата вървят в Съдебната палата. Много вероятен конституционен съдия е главният прокурор Сотир Цацаров. За да облече конституционната тога обаче, Цацаров ще трябва да прекрати преждевременно мандата си в прокуратурата. Така направи предшественикът му Борис Велчев. Лансира се и сценарий конституционен съдия да стане Лозан Панов, председател на Върховния касационен съд (ВКС), а Цацаров да заеме неговото място. Така управляващите ще си гарантират спокойствие, тъй като Панов често ги дразни с действия и критики срещу статуквото.  Мандатът на Панов изчита чак през февруари 2022 г. В Съдебната палата се говори, че той би станал конституционен съдия само ако и Цацаров влезе в КС, т.е. няма опасност да оглави ВКС.   Бившият председател на Върховния административен съд Георги Колев сам не крие амбицията си да стане конституционен съдия. Желанието му обаче едва ли ще се сбъдне. Макар че не би бил първият, завършил право в Школата в Симеоново, в съда. Вече 6 години такъв е бившият депутат от ГЕРБ Анастас Анастасов, който преди КС имаше опит само като районен съдия.\r\nЗдравка Калайджиева, която беше съдия в Страсбург, също е в листата с евентуалните претенденти за КС. Докато беше в съда по правата на човека, тя често си правеше отвод и по делата, като ад-хок съдия се явяваше Павлина Панова, заместник-председател на Върховния касационен съд. Панова е друг възможен избор за следващ конституционен съдия.    Спряга се и името на някогашното юридическо острие на БСП Янаки Стоилов.   ", "date": "2018.08.13", "title": "Започват пазарлъците за 4 места в Конституционния съд"}
{"url": "https://www.actualno.com/cite/za-men-e-mnogo-po-mrysno-v-syrcata-na-vsichki-tezi-hora-koito-obvinjavat-i-huljat-otkolkoto-zamyrsjavaneto-koeto-tezi-momcheta-sa-napravili-v-ezeroto-news_689544.html", "text": "   Това каза арх. Пламен Мирянов, организатор на инициативата \"Нашият дом е България\".     Припомняме, че участници в мероприятието нагазиха в езерото Бъбрека и предизвикаха недоволство заради замърсяването, което са предизвикали.   ", "date": "2018.08.13", "title": "За мен е много по-мръсно в сърцата на всички тези хора, които обвиняват и хулят, отколкото замърсяването, което тези момчета са направили в езерото"}
{"url": "https://www.actualno.com/politics/zashto-grajdanska-otgovornost-poskypva-drastichno-news_689512.html", "text": "  Сериозно увеличение на цената на застраховката \"Гражданска отговорност\" изненада неприятно шофьорите за пореден път в последните месеци. В края на миналата седмица 90% от застрахователните компании оскъпиха полицата с 40 до 50 лв. Това е най-драстичното увеличение от началото на годината, заявиха за брокери. Така с натрупването на поскъпванията от началото на годината до сега средната цена на задължителната застраховка в София вече гони 270 лв. - почти със 100 лв. повече от началото на годината. Повече ще плащат шофьорите не само в столицата, която е най-рисковият град, но и във всички области.     Сигнали за това драстично поскъпване на \"Гражданска отговорност\" имаше още преди десетина дни. Застрахователни агенти предупреждаваха свои клиенти, че предстои до дни цената на полицата да скочи с 50 лв. И предлагаха на тези, на които застраховката изтича през следващите три месеца, да я сключат предварително, като тя ще важи от датата на изтичане.   От Асоциацията на българските застрахователи (АБЗ) в началото на миналата седмица отрекоха да предстои подобно масово поскъпване с почти една и съща сума и обясниха, че всеки застраховател има своя методика за изчисляване на премията, която пази в тайна.\r\nУвеличението идва около две седмици след публикуването на доклада на Комисията за финансов надзор (КФН), според който за най-масовите превозни средства - автомобили, камиони и автобуси, събраните премии за 2017 г. не са достатъчни да покрият разходите на компаниите за изплащане на обезщетенията.  Задължителната застраховка покрива щетите, които шофьор би предизвикал на трети лица, ако е виновен в пътнотранспортно произшествие. Комисията представи свои изчисления за приходите, предявените и изплатените обезщетения и според по-песимистичния сценарий през тази година загубите може да надхвърлят 60 млн. лв. при леките автомобили.\r\nВ анализа си КФН не отправя препоръки за вдигане на полиците, но неофициално застрахователи прогнозираха, че до края на годината застраховката ще нарасне с нови 20%. Скокът обаче дойде почти незабавно.   Експерти от АБЗ обясниха, че цената е започнала да се вдига доста преди появата на доклада на КФН, тъй като самите застрахователи са виждали, че премиите, които събират, не са достатъчни да покрият обезщетенията, т.е. продават полици под себестойност. По този начин застрахователите работеха през последните години и въпреки прогнозите им в началото на всяка календарна година за 5-10% ръст на полиците това не се случваше. До 2017 г. цените на задължителната застраховка не само не растяха, но и дори се понижаваха при някои компании.    Трендът обаче се обърна от тази година и ако средната цена за кола с двигател до 2000 куб. см и опитен шофьор през 2017 г. бе около 180 лв., сега е почти със 100 лв. отгоре.\r\n\"В България имаме много голяма щетимост по \"Гражданска отговорност\" за съжаление. И въпреки че пазарът е много конкурентен и дружествата се опитват да държат цената на минимума, който им позволява да функционира бизнесът им, при тази висока щетимост, при все по-високите обезщетения, които присъжда съдът, при все по-големия брой катастрофи с най-много загинали по пътя и при лошите пътища, няма как да не се вдига цената, защото тя не покрива разходите\", коментира за в. \"Сега\" Нина Колчакова, гл. секретар на АЗБ . \"Навсякъде в Европа цената пада, защото са все по-малко катастрофите и все по-добри пътищата, докато при нас е точно обратното. Това всъщност е големият проблем на нашето общество - не цената на \"Гражданската\" е проблем, а фактът, че толкова хора загиват по пътя\", смята Колчакова.\r\nЕдна от забележките след извършената през 2017 г. проверка на целия финансов сектор у нас от МВФ (т.нар. FSAP) също посочваше занижените застрахователни премии по \"Гражданска отговорност\". Освен това част от застрахователните компании трябваше да покриват капиталов недостиг и допълнителни резерви след стрес тестовете през миналата година. Тези завишени изисквания за платежоспособност също са се отразили на крайната цена на продуктите на застрахователите.   Има и други причини, довели до скок на цената на застраховката тази година. От февруари цената се вдигна средно с 12 лв. заради по-високата вноска, която застрахователите трябва да правят към Бюрото \"Зелена карта\". То принуди всички наши застрахователи да попълнят с 4 млн. евро специален фонд като банкова гаранция пред европейската система \"Зелена карта\" срещу неплащането на щети, предизвикани от български автомобили в чужбина. Мярката дойде след зачестилите случаи на некоректни български застрахователите, които бавят или не могат да платят щетите. Две застрахователни дружества бяха уличени в нарушения на правилата - \"Лев инс\" и \"ДаллБогг: Живот и здраве\".\r\nНеотдавна застрахователите получиха още едно основание да оскъпят застраховката. В края на юни Върховния касационен съд излезе с решение, което разширява кръга на лицата с право на компенсации при смърт на близък. Освен съпрузи, деца и родители на загинали, за обезщетение може да претендират също така братя, сестри, баби, дядовци, внуци и хора, с които преди смъртта си починалият е създал \"трайна и дълга емоционална връзка\". При това претенции могат да се предявят не само в случаите оттук нататък, но и при тези, за които не е изтекъл 5-годишният давностен срок.   \"Капитал\" цитира сметки на застрахователи, които изчисляват, че ако браншът трябва да плати за тези случаи, ще трябва да се намерят между 800 млн. и 1.3 млрд. лв. - сума, която липсва в техническите резерви на дружествата. Това ще се отрази драстично на някои от компаниите, при които приходите от \"Гражданска отговорност\" формират около и дори над три четвърти от всички приходи. С разширения кръг на лицата, които имат право на компенсация, застраховката би трябвало да скочи до над 400 лв.\r\nПарадоксът е, че проблемите на застрахователите и на некоректните шофьори все още се разпределят поравно между всички. Оказва се, че и 2018 г. ще мине в очакване на по-справедливо определяне на цената на \"Гражданска отговорност\", при което изрядните шофьори плащат по-малко. Управляващите все още обмислят кога и как да бъде въведена прословутата система \"бонус-малус\", след като компанията консултант предложи 11 варианта. През септември КФН и министерствата на транспорта и на вътрешните работи трябва да се спрат на 2-3 от тях, които тепърва да бъдат подложени на обсъждане. Според застрахователи обаче в началото системата ще заработи само в частта си \"малус\", тоест изрядните шофьори едва ли ще получат очакваната от тях отстъпка. Хора от бранша твърдят, че водачите, които имат злополуки на пътя, вече плащат по-скъпи полици.   ", "date": "2018.08.13", "title": "Защо \"Гражданска отговорност\" поскъпва драстично?"}
{"url": "https://www.actualno.com/asia/silno-zemetresenie-v-kitaj-ima-raneni-news_689523.html", "text": "  Земетресение с магнитуд от 5 по скалата на Рихтер е регистрирано в провинция Юннан, Югозападен Китай, предаде Агенция \"Фокус\", позовавайки се на руската информационна агенция ТАСС.     Земетресението е станало в 1:44 местно време (20:44 на 12 август българско време) на 30 километра югоизточно от град Юйси (нас. 2,3 милиона жители). Към настоящия момента са отчетени над 60 вторични труса.   По данни на Централната телевизия на Китай са ранени най-малко пет души, а няколко сгради са претърпели повреди. Извършва се оценка на щетите, но тя все още не е готова.", "date": "2018.08.13", "title": "Силно земетресение в Китай, има ранени"}
{"url": "https://www.actualno.com/burgas/ot-burgas-uverjavat-che-njama-da-dopusnat-ekokatastrofa-zaradi-razliv-na-mazut-news_689530.html", "text": "  Взети са всички необходими мерки от компетентните институции. Това обявиха от пресцентъра на Област Бургас във връзка с информацията, че има изтичане на мазут от потъналия през 1921 година кораб  \"Мопанг\", намиращ се на 10 километра от Созопол (между Черноморец и Созопол).     Сигналът за случилото се е подаден от Михаил Заимов от БНТ, като според информацията петното е 2 километра.   В района, където се е появило петното са поставени бонови заграждения, за да се спре разпространението му. Взети са проби за анализ. Няма установена опасност за живота и здравето на гражданите. Институциите са на терен от първия подаден сигнал и следят стриктно ситуацията. Предприети са всички необходими първоначални действия, гласи съобщението на властите в Бургас.\r\n\"Мопанг\" потъва преди почти един век, след като бива взривен от германска мина. Той е имал възможност да пренесе 650 тона мазут.  ", "date": "2018.08.13", "title": "От Бургас уверяват, че няма да допуснат екокатастрофа заради разлив на мазут"}
{"url": "https://www.actualno.com/curious/kak-da-se-predpazim-ot-slynchev-udar-news_689513.html", "text": "  За да се предпазим от слънчев удар, трябва да избягваме посещението на плажа от 10 до 15-16 часа. Това каза за Радио „Фокус“ – Бургас д-р Петко Желязков, общопрактикуващ лекар. По думите му при възможност не трябва да се излиза в най-горещите часове от деня, необходимо е да се използват предпазни средства като чадъри или широки шапки, както и да се приемат повече течности.     \"Не трябва да се извършва тежка физическа работа, особено от хората с наднормено тегло. В пекарните , фурните и други производства, където е горещо, би могло да се получи топлинен удар, въпреки че няма слънце, а това е животозастрашаващо състояние\", посочи още лекарят.   По думите му в такъв момент човек не може да се изпотява, по този начин може да се вдигне висока температура, да се замъгли съзнанието и това да доведе до неприятни последици.", "date": "2018.08.13", "title": "Как да се предпазим от слънчев удар?"}
{"url": "https://www.actualno.com/america/sasht-nabludavat-rusija-v-severnija-atlantik-news_689531.html", "text": "  Главнокомандващият американския флот адмирал Джон Ричардсън заяви, че през последните пет години флотите на Русия и Китай значително са активизирали действията си в района на Северния Атлантически океан, пише The National Interest.     По думите на Ричардсън става въпрос за невиждана за „последните 25 години активност“. Главата на американския флот смята още, че и Китай вече представлява сериозна военноморска заплаха, допълва БГНЕС.   Вицеадмирал Чарлз Ричард, командващ подводния флот на САЩ в Северния Атлантик, е още по-директен: \"Гответе се за битка.\"\r\n\"Можем да се надяваме да избегнем една битка само ако сме подготвени за нея. Ако не успеем [да я избегнем] страната ни очаква и изисква победата. Ние няма да се провалим!\", добавя Ричард.  През май Министерството на отбраната на САЩ възстанови закрития преди седем години Втори флот, действащ в Северния Атлантик, за да противодейства на нарастващата военна мощ на Русия.   ", "date": "2018.08.13", "title": "САЩ наблюдават Русия в Северния Атлантик"}
{"url": "https://www.actualno.com/society/opravdanieto-za-horoto-v-park-rila-zaradi-emocijata-beshe-tova-sa-deca-news_689539.html", "text": "  Не съжалявам, много се гордеем, всички се радваме, че успяхме да покажем пъстротата на българските носии. Това заяви Пламен Мирянов, лицето на фондация \"Нашият дом е България\", която е организатор на вече прословутото хоро в национален парк \"Рила\" и езерото Близнака, като първоначално информацията беше, че хора са влезли в езерото Бъбрека.      . Никога в нашия план не е влизал такъв момент, моментално добави представителят на фондация \"Нашият дом е България\". , оправда той изпълнението, наричайки нарушителите \"деца\". Мирянов заяви, че би искал да се извини от името на всички ансамбли, участвали в събитието. Събрахме се да се зарадваме в името на България, каза още Пламен Мирянов.   Разбира се, ще променим начина, по който организираме такива събития, увери Мирянов. директно от Нова телевизия , заяви Мирянов. Той каза и, че ще се гледат кадрите, за да се уточни дали има рекорд за \"Гинес\". . Андонов обясни и, че хорото, което се видя на снимките във Facebook, е изпълнено в езеро Близнака. Тези хора се били отцепили от основната група.   – това стана ясно от снимките във Facebook. Директорът смята и, че езерото не е пострадало сериозно от интервенцията с хорото. Той добави и, че заснетите в планина Рила джипове всъщност не са на територията на парк \"Рила\".   ", "date": "2018.08.13", "title": "Оправданието за хорото в парк \"Рила\": Заради емоцията беше, това са деца"}
{"url": "https://www.actualno.com/europe/doverieto-kym-partijata-na-putin-stigna-rekordno-nisko-nivo-nevijdano-ot-godini-news_689534.html", "text": "   , пише \"Газета.ru\", предаде БГНЕС.     Според данните от социологическо проучване на Всерусийския център за изучаване на общественото мнение (ВЦИОМ) към 10 август 2018 година едва 34,9% от гражданите на Руската федерация подкрепят партията на властта. Причината за загубата на обществено доверие е една — непопулярната пенсионна реформа. Основата на тази реформа е вдигането на възрастта за пенсиониране, което предизвика истинска буря от недоволство - повече можете да научите !   Неназован източник, близък до Кремъл, твърди, че от ръководството на партията се започнали да търсят начини за промяна на негативната тенденция, след като президентът Владимир Путин заяви, че той лично не харесва нито един от предложените варианти за повишаване на пенсионната възраст. Руският държавен глава обаче подчерта, че подобна мярка е абсолютно наложителна, тъй като в противен случай пенсионната система няма да издържи.\r\nЕдно от възможните решения, което се обсъжда в Кремъл, е \"Единна Русия\" да излезе с нови лица.  Въпреки спада в доверието за \"Единна Русия\", подкрепата за останалите политически партии остават далеч по-ниска.   ", "date": "2018.08.13", "title": "Доверието към партията на Путин стигна рекордно ниско ниво, невиждано от години"}
{"url": "https://www.actualno.com/america/trymp-prizova-za-bojkot-sreshtu-harli-dejvidsyn-news_689525.html", "text": "  Президентът на Съединените американски щати Доналд Тръмп изрази подкрепата си за бойкот срещу легендарния производител на мотоциклети \"Харли-Дейвидсън\", предаде БГНЕС. Причината за призивите за бойкот срещу знаковата компания са плановете на нейното ръководство да изнесе част от производството в чужбина - заради политиката на Тръмп за налагане на мита, която оскъпява производството в САЩ.     \"Мнозина собственици на [мотоциклети] \"Харли-Дейвидсън\" възнамеряват да бойкотират компанията ако производството бъде изнесено в чужбина. Повечето компании идват при нас, включително конкурентите на \"Харли\". Това е един много лош ход!\", написа Тръмп в своя профил в Twitter.     Тръмп реагира остро на решението на базираната в щата Уисконсин компания да пренесе част от производството си извън страната, тъй като \"Харли-Дейвидсън\" се възприема като символ на Американската мечта.  Причината за решението на производителя на мотоциклети станаха ответните мита, наложени от Европейския съюз, в отговор на наказателните мита на вноса на стомана и алуминий от Европа. Митата на САЩ са от 25% върху вноса на стомана и 10% върху вноса на алуминий.   \"Един „Харли-Дейвидсън\" никога не бива да се произвежда в друга стана, никога!“, заяви по-рано Тръмп.", "date": "2018.08.13", "title": "Тръмп призова за бойкот срещу \"Харли-Дейвидсън\""}
{"url": "https://www.actualno.com/asia/lavrov-otiva-na-kluchova-vizita-v-turcija-news_689526.html", "text": "  Министърът на външните работи на Руската федерация Сергей Лавров заминава днес за Анкара, където на 14 август ще се срещне с турския си колега Мевлют Чавушоглу, както и ще проведе работно съвещание с посланиците и постоянните представители на Турция в международните организации. Външните министри ще обсъдят сътрудничеството за разплитане на конфликта в Сирия, като и задълбочаването на икономическите връзки между двете страни. Последното е от особена важност на фона на разгарящата се търговска война между Вашингтон и Анкара.     С приоритет ще бъдат обсъдени големите двустранни проекти — газопровода \"Турски поток\" и АЕЦ \"Аккую\". Интересен коментар в тази насока беше публикуван от \"Независимая газета\" - на турския политолог Карим Хас. Според него и по двата проекта има трудности - за \"Аккую\" Турция все още не е представила убедителни гаранции за участието си, а Анкара има 49% от проекта, докато за \"Турски поток\" възниква пречка предвид драматичното понижение на стойността на турската лира, което оскъпява газа за турския пазар.   Преговорите между Лавров и Чавушоглу се провеждат на фона на поредните санкции срещу Иран, Русия и Турция. На 7 август Съединените щати възстановиха санкциите срещу Техеран, които бяха отменени през 2015 година в резултат на Съвместния всеобхватен план за действие и ограничителни мерки, с който се ограничаваше ядрената програма на Ислямската република. На 8 август Вашингтон обяви, че налага нови санкции и срещу Русия. Официалният повод беше обвинението в използване на химическо оръжие в Солсбъри, Великобритания, срещу бившия двоен агент Сергей Скрипал. От Белия дом заплашват Москва, че ще забранят полети на \"Аерофлот\" към САЩ и дори ще понижат равнището на дипломатическите отношения, припомня БГНЕС.\r\nСамо два дни по-късно, Доналд Тръмп обяви, че въвежда наказателни мита на вноса на стомана и алуминий от Турция, което предизвика нов спад на турската лира до исторически минимум.  Турският държавен глава Реджеп Таип Ердоган отвърна, че страната му няма да се поддаде на заплахите от страна на САЩ и изрази съжаление, че Вашингтон обръща гръб на своя стратегически партньор и съюзник в НАТО. В статия, публикувана във вестник The New York Times Ердоган предупреди, че едностранните действия на САЩ могат да принудят Турция да търси нови приятели и съюзници.   Междувременно Ердоган предупреди представителите на бизнеса да не се поддават на паниката и да не обменят средствата си в чуждестранна валута, предаде CNNTurk.\r\nВ последния ден от обиколката си на турското Източното Черноморие Ердоган говори пред представители на неправителствени организации. Турският президент използва метафората, че нощта е най-тъмна именно преди изгрева и припомни, че всички, които през последния век са копаели гроба на Турция, в края на краищата са претърпявали поражение.    \"И в момента сме подложени на подобни операции. Опитват се да поставят страната ни на колене. Смятат, че могат да разклатят икономиката ни като използват [валутния] курс като оръжие. Вярват си, че могат да ни заплашват със санкции… Изобщо не зачитат националната ни чест, нито междудържавните споразумения, правилата на Световната търговска организация, международното право или дипломатическите норми и от [разстояние] 10 хиляди километра се опитват да ни дават нареждания. Използват като оръжие срещу нас кредитните агенции, на които дърпат конците. Е, удариха ни и какво [последва] от това. Нищо“, използва силни думи турският държавен глава.   \"Не тичайте към банките, за да купувате [чужда] валута. Ще сбъркате ако поемете по този път. Добре знаете, че не само от нас зависи да крепим страната. Това е задача и на индустриалците, задача е и на търговците. Искам да знаете, че в противен случай ще се наложи да приложим план Б, план В\", добави турският президент без обаче да влиза в повече конкретика.", "date": "2018.08.13", "title": "Лавров отива на ключова визита в Турция"}
{"url": "https://www.actualno.com/society/sreshta-na-nimh-s-borisov-v-ministerskija-syvet-news_689527.html", "text": "  Премиерът Бойко Борисов и министърът на образованието и науката Красимир Вълчев ще се срещнат с представители на Националния институт по метеорология и хидрология (НИМХ) към БАН, предаде БГНЕС.     Разговорът ще се проведе днес, в Министерския съвет, от 9:00 часа.   В срещата ще участват още председателят на Академията акад. Юлиан Ревалски и председателя на Общото събрание проф. Евелина Славчева.\r\nПрипомняме, че работещите в НИМХ отказаха да се подчиняват на разпореждания на БАН заради липсата на средства и поискаха институтът да стане второстепенен разпоредител на бюджетни средства към МОН. Красимир Вълчев обаче заяви, че трябва промяна на закона и е възможно това да се случи най-рано следващата година, защото зависи и от Закона за държавния бюджет.  ", "date": "2018.08.13", "title": "Среща на НИМХ с Борисов в Министерския съвет"}
{"url": "https://www.actualno.com/society/prognoza-za-vremeto-13-avgust-ponedelnik-news_689510.html", "text": "  Днес ще е слънчево. Ще духа слаб, в Дунавската равнина и източните райони - до умерен вятър от източната четвърт. Максималните температури ще са предимно между 29° и 34°. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Мартин Славчев.     По Черноморието ще бъде слънчево и топло. Подходящо за летуване. Ще духа слаб до умерен вятър от източната четвърт. Максималните температури ще са 27 - 28°, колкото е и температурата на морската вода. Вълнението на морето ще е 2-3 бала.   В планините ще е слънчево и топло, подходящо време за туризъм. След обяд ще има временни увеличения на облачността, но ще е без валежи. Ще духа умерен вятър от изток-североизток. Максималната температура на височина 1200 метра ще е около 23°, на 2000 метра – около 15°.\r\nПрез следващите дни ще остане предимно слънчево, със слаб, в Дунавската равнина и източните райони до умерен вятър с източна компонента. Температурите слабо ще се повишат и максималните в средата на седмицата ще са между 31° и 36°, по-ниски по Черноморието.  ", "date": "2018.08.13", "title": "Прогноза за времето - 13 август (понеделник)"}
{"url": "https://www.actualno.com/asia/pojar-ubi-hora-v-bolnica-v-tajvan-news_689528.html", "text": "  Девет са жертвите на пожар в болница в град Синбей, Северен Тайван, предава Централната информационна агенция на Тайван, цитирана от БГНЕС.     Ранените от пожара са 16 души, 10 от които са в критично състояние.   Инцидентът се е случил тази нощ, когато, по все още неизяснени причини, седмият етаж на сградата се е запалил.\r\nПристигналите на място противопожарни и спасителни екипи са успели да евакуират 31 души. По-късно в сградата са открити телата на девет загинали.  ", "date": "2018.08.13", "title": "Пожар уби хора в болница в Тайван"}
{"url": "https://www.actualno.com/kustendil/lager-za-deca-v-neravnostojno-polojenie-shte-se-provede-v-kustendil-news_689516.html", "text": "  Лагер за деца в неравностойно положение ще се проведе в Кюстендил през месец август. Това съобщи за Радио „Фокус“ – Пирин Радмила Иванова, експерт в Български червен кръст – Кюстендил.     \"Целта на тези лагери е да запълваме лятната ваканция на децата с полезни и интересни и полезни неща. Искам да отбележа, че по време на лагерите децата не само се обучават, но и се забавляват\", каза още Иванова.   По думите ѝ за вечерните часове има подготвени различни забавни програми като например „Вечери на талантите“, в които децата представят песни, танци и така нататък.\r\n\"Тоест опитваме се да съчетаем полезното с приятното и то без да натоварваме децата излишно, защото все пак е ваканция и децата трябва да почувстват това\", добави Иванова. Тя припомни, че миналият месец е бил проведен подобен лагер и в Симитли. Към момента вече се обмислят и идеи за 2019 година.  ", "date": "2018.08.13", "title": "Лагер за деца в неравностойно положение ще се проведе в Кюстендил"}
{"url": "https://www.actualno.com/europe/amerikanski-razrushitel-vleze-v-cherno-more-news_689529.html", "text": "  Разрушителят от военноморските сили на Съединените американски щати \"Карни\", който е снабден със система за противоракетна отбрана Aegis, влезе във водите на Черно море, съобщават от пресслужбата на Шести американски флот.     Корабът влиза в Черно море \"с цел да проведе операция по осигуряване на морската сигурност и повишаване на съвместимостта между флотите на съюзниците и партньорите в региона\", се казва още в съобщението до медиите, цитирано от БГНЕС.   Капитан на \"Карни\" е Тайсън Янг. Разрушителят, който влиза в състава на Шести американски флот, е 14-тият кораб от типа Arleigh Burke. Неговата дължина е 154 метра, а водоизместимостта 9 хил. тона. Въведен е в експлоатация през 1996 година и е снабден с противоракетна система Aegis, ракети \"Томахоук\" и \"Харпун\", както и системи за ПВО, подводно наблюдение и атака. На борда му могат да бъдат базирани два бойни вертолета \"Сикорски MH-60R\".\r\nСъгласно Конвенцията за черноморските проливи, подписана в Монтрьо през 1936 година, военните кораби на нечерноморски държави могат да прекарат в Черно море най-много 21 дни.  ", "date": "2018.08.13", "title": "Американски разрушител влезе в Черно море"}
{"url": "https://www.actualno.com/celebrate/sv-mychenik-ipolit-news_689511.html", "text": "  След мъченическата смърт на свети архидякон Лаврентий (виж житието му в десетия ден на месец август, бел.ред,), блаженият Иполит, военачалник и пазач на тъмницата, с чест погребал многострадалните останки на мъченика, който за него отначало бил затворник, а после станал учител. Блаженият Иполит се завърнал вкъщи едва на третия ден след погребението. Всички негови домашни - деветнадесет човека от двата пола - били християни. Те били научени на истината на християнската вяра и след това кръстени от свети Лаврентий. Заедно с целия си дом блаженият Иполит след обща молитва се причастил с Божествените Тайни на Тялото и Кръвта Христови, а след това, след приемането на духовната храна, била сложена трапеза за подкрепяне на телата.     Но преди да пристъпят към нея, дошли войници, хванали блажения Иполит и го повели при цар Деций (император от 249 г до 251 г., бел.ред.). Когато го видял, царят се засмял и казал:\r\n- Да не би и ти да си станал магьосник, защото си откраднал тялото на Лаврентий?\r\n- Аз не съм магьосник, а християнин - отговорил блаженият Иполит.  Тогава разгневеният цар заповядал да го бият по устата с камъни, а след това да свалят дрехата му, която била обичайното облекло на християните.\r\n- Ти не ме разголи, но ме облече в още по-ценна дреха - отвърнал на това блаженият Иполит.\r\n- Нима ти повече не почиташ боговете, щом си така безумен и не се срамуваш от голотата си? - попитал царят.    - Аз съм мъдър, а не гол - възразил блаженият Иполит - защото се облякох в Христа. Бях безумен тогава, когато като теб служех на бесовете. Бях гол тогава, когато нямах Христовата благодат, а сега съм християнин.\r\n- Принеси жертва на боговете - предложил царят, - за да не погинеш от мъченията, подобно на Лаврентий.\r\n- О, ако мога да се удостоя с участта на свети Лаврентий, името на когото ти, окаяният, със скверните си уста не трябва и да произнасяш! - възкликнал блаженият Иполит.\r\nЦарят заповядал да го прострат на земята и да го бият безжалостно с пръчки.\r\nСветият мъченик в това време гръмко извикал:   - Аз съм християнин!\r\nТогава мъчителят заповядал да прекратят побоите, да вдигнат блажения Иполит от земята и да го облекат в обичайната воинска дреха. Освен това се обърнал към светия мъченик и казал:\r\n- Спомни си за твоя военен сан и бъди както преди наш приятел, и както преди принасяй жертви заедно с нас.\r\n- Аз съм воин на Христа, моя Спасител, и за Него искам да умра - отговорил блаженият.\r\nСлед това Декий казал на епарха Валент:\r\n- Вземи всичкото му имущество, а него мъчи до смърт.\r\nВ този ден изпратените от Валериан разграбили имуществото на блажения Иполит. Когато разбрал, че в дома на Иполит са намерени вярващи в Христа, Валериан заповядал да ги доведат при него. Сред тях се намирала и Конкордия - жената, която откърмила Иполит.\r\nКато се обърнал към тях, Валериан казал:   - Пожалете живота си, за да не погинете заедно с господаря си Иполит.\r\n- Ние повече искаме да умрем с чест за вярата в Христа заедно с нашия господар - отвърнала Конкордия, - отколкото да живеем сред вас, нечестивите.\r\n- Породата на робите не може да бъде поправена по друг начин освен с рани - казал Валериан и заповядал да бият Конкордия с оловни пръти.\r\nПо време на побоите светата мъченица предала духа си на Господа. Там, пазен от войниците се намирал и блаженият Иполит. Той видял мъченическата кончина на своята бавачка и с радост възкликнал:\r\n- Благодаря Ти, Господи, че тази, която ме е кърмила, си изпратил преди мен в Твоето царство при светиите Ти!   Епархът казал:\r\n- Ти все още ли се надяваш на магьоснически хитрости, не почиташ боговете и не се покоряваш на заповедта на царя - Валериан се ядосал, и заповядал всички заедно с Иполит да бъдат изведени от Тивуртинските врати извън града и там да ги убият. \r\nПо пътя свети Иполит ободрявал всички:\r\n- Не се бойте, и аз, и вие имаме над себе си един Владика.\r\nКогато дошли на мястото на екзекуцията, всички били посечени от войниците пред очите на блажения Иполит. Приелите тази мъченическа смърт - от различна възраст и пол - били осемнадесет човека, без света Конкордия, посечена в града. Самия свети Иполит, по заповед на епарха, привързали към диви коне и влачили по каменисти места дотогава, докато душата му не се преселила при Господа. Светия мъченик Иполит заедно с целия си дом пострадал за Христа в тринадесетия ден на месец август и в третия ден след мъченическата кончина на свети Лаврентий.   Когато настъпила нощта, на мястото на екзекуцията дошъл свети Иустин презвитер с вярващи, събрал телата на светите мъченици и ги погребал там. Макар и да търсили старателно тялото на света Конкордия из целия град, не могли да го намерят. Това така силно опечалило свети Иустин, че той заплакал. По заповед на мъчителя, честното тяло на света Конкордия било хвърлено на нечисто място. Християнин на име Ириней, узнал за това от един войник три седмици след смъртта на блажения Иполит. Той взел със себе си един друг християнин - Авундий, и през нощта извлякъл тялото на светата мъченица, което никак не пострадало от нечистотата, и го занесъл при презвитера Иустин. Той бил много радостен и погребал честните останки до тялото на свети Иполит и останалите мъченици. На сутринта Валериан разбрал за това. Той заповядал да хванат Ириней и Авендий, да ги хвърлят там, откъдето те извадили тялото на света Конкордия, и да ги потопят живи в нечистотите. И двамата умрели на двадесет и шестия ден от месец август. Свети Иулиан извадил телата им през нощта и ги погребал при мощите на свети Лаврентий, прославяйки Христа Бога, славен с Отца и Светия Дух во веки. Амин\r\nВ същия ден е пренасянето на честните мощи на преподобния наш отец Максим изповедник, честван на 21 януари.\r\nВ този ден е намирането на мощите на блажения Максим Московски, Христа ради юродив.\r\nВ този ден е упокоението (през 1783 г.) и откриването (през 1861 г.) на мощите на свети Тихон, епископ Воронежки, Задонски чудотворец.\r\n© Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.", "date": "2018.08.13", "title": "Св. мъченик Иполит"}
{"url": "https://www.actualno.com/sofia/chetiri-poredni-ponedelnika-protesti-v-zashtita-na-ivancheva-i-petrova-news_689522.html", "text": "  От днес, 13 август, в продължение на четири поредни понеделника пред Министерския съвет ще има протести в защита на арестуваната за корупция в особено големи размери бивша кметица на район \"Младост\" Десислава Иванчева и заместничката ѝ Биляна Петрова. Протестите се организират чрез нарочно , а призивът към хората е да се включат, защото \"на тяхно място\" т.е. на мястото на Иванчева и Петрова може да е всеки, който е политически активен.     \"На 17 април 2018 г. срещу кмета и зам.-кмета на Младост беше извършено престъпление по набеждаване за искане и взимане на подкуп. Абсолютно всички факти и липси на доказателства водят до този извод.   Александър Ваклин, Петко Дюлгеров, Стефан Дичев, шефът на Специализираната прокуратура Иван Гешев, шефът на КПКОНПИ Пламен Георгиев и още неколцина бандити от строителната мафия - свидетели на прокуратурата, са основните действащи лица от организираната престъпна група, която извърши това престъпление срещу Иванчева и Петрова. Тази организирана престъпна група е покровителствана от главния прокурор Сотир Цацаров и от първия по власт в държавата - премиерът Бойко Борисов!\", пишат организаторите на протестите.   1. Незабавно освобождаване на Иванчева и Петрова.   2. Самоотвод на състава на Специализираната прокуратура, който работи по обвинението, включително на Иван Гешев като заместник на главния прокурор. Основната причина за това искане е нарушаването на човешките права на Иванчева и Петрова при ареста им, което най-вероятно ще доведе до присъда за България в Европейския съд за правата на човека, \"която всички ще трябва да плащаме (процедурата в Страсбург е започната)\".\r\n3. Независимо разследване на организирана престъпна група, извършила престъпление по набеждаване за искане и взимане на подкуп - от следователи и прокурори, които да бъдат посочени от независими правни организации и експерти след среща с министъра на правосъдието.    4. Оставка на правителството на ГЕРБ и \"Обединени патриоти\" в случай, че тези искания не бъдат изпълнени.", "date": "2018.08.13", "title": "Четири поредни понеделника протести в защита на Иванчева и Петрова"}
{"url": "https://www.actualno.com/curious/eto-zashto-ne-trjabva-da-prekaljavame-s-kafeto-news_689535.html", "text": "  Малцина са онези, които не прибягват до ароматната напитка, за да се събудят сутрин и да повишат тонуса си, когато са уморени.     Темата за ползите и вредите от кафето очевидно е неизчерпаема. Учените постоянно откриват негови полезни или вредни свойства и съответно препоръчват консумацията му или пък въздържание, пише Daily mal.   Учени от Сеулския университет в Южна Корея, са изследвали с помощта на магнитно резонансна томография (МРТ) мозъка на доброволци, редовно консумирали кафе в продължение на целия си съзнателен живот.\r\nОказва се, че любителите на тонизиращата напитка имат атрофирала епифиза, а именно тази жлеза отговаря за производството на хормона на съня — мелатонин.  Въз основа резултатите от проведените тестове, учените стигат до извода, че редовната употреба на кафе води до хронично безсъние, което практически е невъзможно да бъде излекувано.   ", "date": "2018.08.13", "title": "Ето защо не трябва да прекаляваме с кафето"}
{"url": "https://www.actualno.com/politics/georg-georgiev-politikata-ni-sprjamo-makedonija-pazi-nacionalnoto-ni-dostojnstvo-news_689517.html", "text": "  \"Позицията на българското правителство по отношение на Република Македония \"едновременно пази националното ни достойнство и е в помощ на страна, с която имаме договор за сътрудничество и добросъседство\". Това заяви заместник-министърът на външните работи Георг Георгиев в отговор на критиките от президента Румен Радев, че правителството не е реагирало \"както трябва\" на изявленията на македонския премиер Зоран Заев, че Илинденско-Преображенското въстание е \"македонско\".     \"Реакцията на премиера Заев беше навременна. Той доуточни това, което е имал предвид. Наистина не отива на държавния глава, предвид и генезиса на партията, която го номинира за поста, на който е в момента, да отправя критики към българското правителство за начина, по който то води политиката спрямо Република Македония\", каза още Георгиев за БНР.   След спорното изявление за Илинденското въстание македонският премиер Зоран Заев увери, че общите чествания \"нашето минало ще продължат и на основата на това минало ще продължим да градим общото ни бъдеще\".", "date": "2018.08.13", "title": "Георг Георгиев: Политиката ни спрямо Македония пази националното ни достойнство"}
{"url": "https://www.actualno.com/chronicles/provejda-se-pyrvija-polet-na-bylgarski-voenen-samolet-nad-sofija-news_689515.html", "text": "  На 13 август 1912 г. Симеон Петров става първият български пилот, който лети в небето на България с аероплан – българска собственост. В следващите дни полети изпълняват и Топракчиев и Богданов.     Единственият български самолет „Блерио XI” взема участие в Шуменските маневри, които са генерална репетиция за предстоящата война. Самолетът лети за атакуващата страна, но след първия разузнавателен полет се поврежда при кацане на импровизираното летище край Разград. Симеон Петров е спешно командирован в Русия за закупуване на още самолети.   Изпълнил задачата си, Петров се връща в България към средата на октомври 1912 г. По време на Балканската война извършва редица бойни полети. На 14 март 1913 г. излита със своя самолет \"Блерио\" към противниковата столица Цариград, но достигайки предградията му след Епиват е принуден да се върне поради настаналата лоша видимост обезмесляща начинанието.   ", "date": "2018.08.13", "title": "Провежда се първия полет на български военен самолет над София"}
{"url": "https://www.actualno.com/balkani/protestite-v-rumynija-ne-spirat-news_689524.html", "text": "  Повече от 6 000 протестиращи се събраха на централния площад \"Виктория\" в Букурещ за трета поредна вечер, предаде БГНЕС.     Участниците в демонстрацията настояват за оставката на правителството, оглавявано от Виорика Дънчила, както и за провеждането на предсрочни избори. Протестиращите развяваха не само румънски знамена, но и националните флагове на САЩ и редица европейски държави.   На площада бяха разположени части на полицията и жандармерията, както и медицински екипи с линейки. Въведени бяха ограничения на автомобилното движения.\r\nАнтиправителствени демонстрации се провеждат и в няколко от останалите големи градове на страната.  Първият от поредната поредица протести срещу управляващите в Румъния се проведе в петък на площад \"Виктория\", пред сградата на правителството. Основни организатори на акцията са румънци, работещи и живеещи извън страната. Към тях обаче се присъединиха и хиляди румънци, които не са емигрирали.   В петък вечерта, в резултат на сблъсъци между жандармерията и протестиращите, пострадаха над 450 души, включително 35 служители на силите за сигурност. След тези събития в страната се разгоря дискусия за законността на действията на правоохранителните органи.", "date": "2018.08.13", "title": "Протестите в Румъния не спират"}
{"url": "https://www.actualno.com/actualno/debelo-zatvoreni-ochi-news_689439.html", "text": "  Началник си на Криминална полиция в един от най-големите градове на страната. Имаш син, който е заместник-директор на затвора на този град. Имаш и дъщеря, която е юристконсулт на полицията. И работиш рамо до рамо с човека, за който цяла България знае, че контролира всичко що е организирана престъпност в същия този град и областта.     Това е съвременна България. Да, за Иван Владимиров става въпрос. За сина му Методий, за дъщеря му Гергана. За \"съдружието\" му с Митьо Очите.  И за това, че единствено едно послужи като някаква еманация на мръсотията.   Как е, Специализирана прокуратута? НАП, добре ли сте на плажа, слънчице има ли, коктейлчета? МВР-Бургас, пазите ли чайките? Г-н Цацаров, и цацата ли е риба? Сигурно сте заети, а и многото шум е вреден за здравето – цял вицепремиер си имаме, който се грижи за този елемент от благоденствието ни.\r\nПрез почивните дни стотици хиляди излязоха по улиците в Румъния, мнозина се върнаха от чужбина, за да се включат в протеста срещу една напаст, която мори и България – корумпираните търтеи. Тези, които изсмукват всякакви жизнени сили на обществото, в което паразитират. Спъват го на всяка крачка в развитието му, не му позволяват да живее – защото животът за обществото е смърт за паразитите.  Румънците поне протестират, макар че протестът изглежда изчерпана форма на борба с политическите гниди. Историята отдавна е показала, че власт не се предава лесно, особено когато тя отдавна е станала самоцел. А човечеството стигна до такава фаза на развитието си, че и революциите станаха антика. Но форми на протест, които удрят по Обществения договор, има. Те са простички – такива, които денонсират договора така, че и другата страна да усеща последствията. Както е в ежедневието ни – ако не работиш, не получаваш заплата, ако не плащаш в магазина, не получаваш продукти. Сещате ли се снахи, като думам на дъщерите?   Когато държавата не спазва Обществения договор, гражданите имат право да ѝ го напомнят по най-болезнения начин, защото всъщност те са държавата – има там една книжка, Конституция я наричат, обяснено е още в началото що е то \"суверен\" и \"суверенитет\". И е време да се събудим, за да ги защитим – иначе не ни мърда историческото забвение.      ", "date": "2018.08.13", "title": "Дебело затворени очи"}
{"url": "https://www.actualno.com/curious/kakvo-da-hapnem-sutrin-sreshtu-stres-news_689533.html", "text": "  Стресът е част от ежедневието на всеки един от нас, а начините за справяне с него се ползват с повишен интерес. Учени от Харвардския университет в Съединените американски щати откриха закуската, която способства за намаляване нивата на стрес и в същото време се продава на напълно достъпна цена, пише „Комсомолска правда“.     В експеримента са участвали три групи доброволци, които в продължение на един месец са консумирали различни продукти на закуска. Първата група е закусвала яйца, втората — едри овесени ядки, а третата — овесена каша полуфабрикат.   В края на изследването е станало ясно, че най-добре са се справили със стреса доброволците, които всеки ден са изяждали по едно или две яйца.\r\nНай-малко стресоустойчиви са се оказали тези от участниците в експеримента, които да похапвали инстантна овесена каша. Причината е рязкото повишаване на кръвната захар и последващият бърз спад след консумацията на този продукт. В подобни случаи организмът произвежда хормона на стреса кортизол, което може да причини симптоми на панически атаки — страх, слабост и студена пот.  Според учените за резултатна борба със стреса за закуска е добре да се хапва омлет с карфиол или броколи. След това е хубаво да се изпие чаша сок от тиква или да се изядат шепа тиквени семки. Последните са добър източник на магнезий и помагат да овладеем чувството на тревожност.   ", "date": "2018.08.13", "title": "Какво да хапнем сутрин срещу стрес?"}
{"url": "https://www.actualno.com/bgfootball/hotel-marinela-privetstva-princesata-na-katar-shejkha-al-tani-news_689580.html", "text": "        Световна купа по футбол за деца в неравностойно положение – SATUC, се организира съвместно от едноименната фондация на принцесата на Катар Шейкха Ал Тани и от Български футболен съюз. На пресконференцията в зала \"Витоша\" на хотел \"Маринела\" Нейно Височество изрази благодарността си към БФС за положените усилия и организацията на турнира, както и на личностите, подкрепящи SATUC, които са дошли от цял свят специално за събитието. Сред тях са посланици и емблематични футболисти на националния отбор на Египет.\r\nОткриването на Световното първенство по футбол за деца в неравностойно положение се състоя на 12 август, от 15:00, на официалния терен на Национална футболна база \"Бояна\". Четвъртфиналите на турнира ще се проведат в понеделник, полуфиналите – във вторник, а финалите са предвидени за сряда.\r\nЖребият за първенството бе изтеглен на официална церемония в зала \"Витоша\" на хотел \"Маринела\", от който стана ясно, че България ще играе срещу Либерия и Ирак в група А на Световното първенство по футбол за деца в неравностойно положение – SATUC. В турнира ще се включат представителни отбори от 12 държави, разпределени по три в общо 4 група.   Заместник изпълнителният директор на БФС Павел Колев сподели, че за него е огромно удоволствие да приветства Шейкха Ал Тани и всички нейни посланици, всички нейни съидейници в това амбициозно начинание, и че за БФС е огромно удоволствие да бъде домакин на този турнир, който напуска границите на континента и събира деца от цял свят. Той пожела късмет на всички деца, пристигнали от различни краища на света, за да участват в турнира, и подчерта, че се надява да успеят да опознаят нашата красива страна, въпреки краткия си престой от една седмица.\r\n\"И най-вече се надяваме каузата, за която работи SATUC от толкова години и която Българския футболен съюз подкрепи, да бъде успешна, а именно всички деца да получат социално признание и интеграция, благодарение на футбола\", допълни Павел Колев.    ", "date": "2018.08.13", "title": "Хотел \"Маринела\" приветства принцесата на Катар Шейкха Ал Тани"}
{"url": "https://www.actualno.com/asia/vzriv-ubi-desetki-v-sirija-news_689521.html", "text": "  Близо 40 души загинаха при взрив в сирийската провинция Идлиб, която продължава да е арена на жестоки сражения между силите на режима на Башар Асад и съпротивата срещу него.     Информацията за случилото се е на Белите каски, като според тях сред загиналите има поне 12 деца. Според РИА Новости обаче жертвите са вече 50, а 40 са настанени в болници. А според Сирийската обсерватория на човешките права има много хора, които са в неизвестност.   Причината за експлозията не е напълно изяснена, но се смята, че се е взривил склад за оръжия и боеприпаси, пише The Independent. Взривът е станал в Сармада. Складът е бил разположен в пететажна жилищна сграда, като експлозията е разрушила както тази сграда, така и съседна до нея.. На място булдозери разчистват останките и търсят оцелели.\r\nСпоред The Guardian сред загиналите има предимно семейства на джихадисти - от групировката \"Хаят Тахрир ал-Шам\". Има и поне трима загинали бойци на групировката.  Съгласно информация на Белите каски районът е зона на деескалация. Провинцията обаче със сигурност е следващата цел на армията на Башар Асад, която се стреми да върне под негова власт цяла Сирия. Но на последната среща на върха на каспийската \"петорка\", Русия, Иран и Турция не постигнаха съгласие каква да е съдбата на Идлиб.", "date": "2018.08.13", "title": "Взрив уби десетки в Сирия"}
{"url": "https://www.actualno.com/politics/ban-e-protiv-preminavaneto-na-nimh-kym-edno-ministerstvo-news_689554.html", "text": "  Българска академия на науките (БАН) е против преминаването на целия институт по метеорология – с всички хора и с цялата база, към едно министерство. Може да има някаква Национална хидрометеорологична служба към правителството. Това каза Председателят на БАН проф. Юлиан Ревалски в интервю за bTV.     Той призна, че от отпуснатите 15 млн. лв. допълнително за БАН малък процент е отишъл към НИМХ. Причината била критериите, по които се разпределят средствата, които дават приоритет на научната дейност. При тях научната дейност е 1/7, уточни председателят на БАН.   От своя страна директорът на НИМХ проф. Христомир Брънзов каза, че техните искания са добре аргументирани и са готови да ги защитят. По думите му тази година дори не са им отпуснати средства за заплащане на нощния труд, а 220 души от института работят на денонощен режим.", "date": "2018.08.13", "title": "БАН е против преминаването на НИМХ към едно министерство"}
{"url": "https://www.actualno.com/europe/rusija-smjata-da-premahne-vizite-za-njakoi-turski-grajdani-news_689584.html", "text": "  Русия има намерение да премахне визите за определени категории турски граждани, съобщава Руското външно министерство, цитирано от Anadolu Agency.         В изявление Руското министерство заяви, че руският външен министър Сергей Лавров ще посети Турция на 13 и 14 август, за да присъства на 10-ата посланическа конференция, която ще се проведе на 12-17 август в столицата Анкара и в централната провинция Коня.\r\n\"Планираме да обсъдим перспективите за облекчаване на режима на пътуване за гражданите на двете страни. Ние потвърждаваме желанието да вдигнем визовия режим за определени категории турски граждани\", става ясно още от документа.  Според изявлението Лавров и неговият турски колега Мевлют Чавушоглу ще обсъдят също двустранните отношения, както и регионалните въпроси, особено конфликта в Сирия.", "date": "2018.08.13", "title": "Русия смята да премахне визите за някои турски граждани"}
{"url": "https://www.actualno.com/europe/syrbija-shte-sydi-sasht-zaradi-onkologichni-sluchai-sled-bombardirovkite-news_689536.html", "text": "  Сърбия ще заведе дела заради ракови заболявания след бомбардировките с боеприпаси, съдържащи обеднен уран, пише македонското електронно издание “МКД“.     \"Нашите адвокати ще предадат исковете на колеги адвокати в Германия, Италия, Франция, Обединеното кралство и Съединените щати. Говорим интензивно с адвокати от тези страни. Техните адвокати ще получат правомощията на нашите граждани, които ще ги представляват. Решихме да подадем съдебни дела пред националните съдилища на тези страни, защото считаме, че нашите граждани имат същите права като гражданите на други европейски държави ... Ще се обърнем и към Европейския съд по правата на човека“ , каза професор Срето Ного, председател на гражданското сдружение „Обеднен уран“.   Той потвърди, че досега в асоциацията са се появили стотици хора, главно от южната част на Сърбия - Враня, Ниш, Буяновац, Прешево, Сурдулица..., съобщи агенция Фокус.\r\n\"Призовавам да ни се обадят всички граждани от Панчево с медицинска документация за злокачествени заболявания. Не става дума само за обеднен уран, а за всички тези отрови, донесени от агресията на НАТО \", подчертава сръбският професор.  Запитан как смята да докаже връзката между бомбардирането и появата на болестта, Ного казва, че лекарите ще го докажат и сдружението ще организира правната част от работата.   Той припомни, че бившият италиански военен пилот Доменико Леджеро се бори от години да доказва истината за последиците от използването на обеднен уран за здравето на войниците в световните мисии от 1987 г. насам.\r\nПопитан как ще осигури средства за скъпите съдебни процеси, Ного подчерта, че ще бъде отправен призив към всички граждани, които желаят да помогнат с дарения или спонсорство.    Сръбският професор очаква помощ от армията да събират доказателства. Ного подчертава, че нито Бил Клинтън, нито американски пилоти ще се отърват от съдебното производство.   ", "date": "2018.08.13", "title": "Сърбия ще съди САЩ заради онкологични случаи след бомбардировките"}
{"url": "https://www.actualno.com/politics/ninova-s-pismo-do-tajani-zaradi-izkazvane-na-djambazki-che-vsichki-ot-bsp-sa-za-razstrel-news_689592.html", "text": "        \"Това не е изолиран случай. За съжаление е налице явна тенденция на засилване на езика на омразата, провокирана от националисти и крайнодесни политически лидери\", отбелязва соцлидерът.   По думите ѝ \"по-недопустимо в случая е, че се вменява колективна вина и посоченият за унищожение враг са всички български социалисти\". Според нея това \"не просто напомня, а трасира пътя към връщането на най-мрачните времена на доминираната от нацистите на Хитлер Европа\".\r\n\"Особено тревожно е, че от думите на Ангел Джамбазки не се разграничи публично нито ръководството на неговата партия, нито премиера и председател на водещата в управлението партия ГЕРБ Бойко Борисов\", пише още в писмото си Нинова.      Обръщам се към Вас във връзка с недопустими изявления на член на Европейския парламент в българските медии. Ангел Джамбазки, в интервю за електронно издание, отрича правото на най-голямата опозиционна партия в България да коментира важни национални въпроси и заявява: \"Всички от Българската социалистическа партия са за разстрел\".\r\nТова не е изолиран случай. За съжаление е налице явна тенденция на засилване на езика на омразата, провокирана от националисти и крайнодесни политически лидери. Трябва да отбележа, че в годините на прехода след 1989 г., в условия на най-тежка политическа конфронтация, никога народни представители и политически фигури не са си позволявали подобни крайности, призовавайки към физическо унищожение на политически опоненти. Още по-недопустимо в случая е, че се вменява колективна вина и посоченият за унищожение враг са всички български социалисти - това не просто напомня, а трасира пътя към връщането на най-мрачните времена на доминираната от нацистите на Хитлер Европа. Когато подобни закани излизат от устата на член на Европейския парламент, аз вярвам, г-н Председател, че е Ваше задължение да се разграничите и да предприемете възможните мерки в институцията, която е символ на обединена, мирна и демократична Европа и върху която с поведението си един неин член поставя кафяво петно.    Трябва да подчертая също, че Г-н Джамбазки не е просто член на Европейския парламент. Той е заместник-председател на една от съуправляващите партии в България - ВМРО, чийто председател Красимир Каракачанов е вицепремиер и министър на отбраната. В този контекст заплахите трябва да бъдат разглеждани с още по-голяма загриженост. Особено тревожно е, че от думите на Ангел Джамбазки не се разграничи публично нито ръководството на неговата партия, нито премиера и председател на водещата в управлението партия ГЕРБ Бойко Борисов.   Знаем, че политическият дебат понякога е остър и агресивен между различни по своята идеология партии , но когато езикът на омразата завладява този дебат, когато последователно се създават предпоставки омразата да премине от говорене към действие, наша обща отговорност е да използваме всички възможности да го пресичаме и да показваме ясно, че спазването на човешките права и толерантността са ценности, които Европейският съюз и неговите институции ще отстояват без колебание.", "date": "2018.08.13", "title": "Нинова с писмо до Таяни заради изказване на Джамбазки, че \"всички от БСП са за разстрел\""}
{"url": "https://www.actualno.com/education/dyrjavata-otpuska-blizo-20-mln-lv-za-nauchni-izsledvanija-news_689593.html", "text": "   . Това каза министърът на образованието и науката Красимир Вълчев по време на брифинг след среща с представители на НИМХ и БАН в Министерски съвет, предаде агенция „Фокус“.     „Следващата сряда по време на заседанието на Министерски съвет ще гласуваме близо 20 млн. лв. допълнителни средства за научни изследвания. 18 млн. лв. от тях ще са за национални научни програми в различни сектори – в областта на медицината, на растениевъдството, на животновъдството, за подобряване качеството на въздуха и др. Те целят да подпомогнат научните изследвания и да ги обвържат с потребностите, които имат различните сектори, насочени са към основните предизвикателства. Целта е всички институти в даден сектор да се обединят и да кандидатстват“, обясни Вълчев.    . „Целта е да насочим повече средства към научните организации и училищата, където има повече научна дейност. И по този начин да задържим повече млади хора в научната работа“, каза още той.", "date": "2018.08.13", "title": "Държавата отпуска близо 20 млн. лв. за научни изследвания"}
{"url": "https://www.actualno.com/crime/otkriha-tjalo-na-myj-v-katastrofiral-avtomobil-padnal-v-propast-news_689600.html", "text": "        Това съобщиха от ОДМВР-Видин.   Полицейски служители са предприели издирване на 63-годишния мъж от Синаговци, след като негови близки съобщили, че е в неизвестност.\r\nСигналът е подаден на 11 август. В хода на предприетото издирване, в пропаст в местността „Гимишова дупка” в землището на селото, униформените открили катастрофирал лек автомобил „Мерцедес” и тялото на издирвания мъж.  Трупът е транспортиран за аутопсия в МБАЛ-Видин. Работата на разследващите по случая продължава, в РУ-Видин е образувано досъдебно производство.", "date": "2018.08.13", "title": "Откриха тяло на мъж в катастрофирал автомобил, паднал в пропаст"}
{"url": "https://www.actualno.com/politics/majkite-na-deca-s-uvrejdanija-objasniha-zashto-iskat-ostavkata-na-koralski-news_689583.html", "text": "  В сферата на хората с увреждания има крещяща нужда от реформа, която обаче настоящият председател на агенцията не може да осъществи. Това каза Боряна Драганова в коментар за това защо майките на деца с увреждания искат оставката на председателя на Агенцията за хора в увреждания Минчо Коралски. Според майките не се спазват и разпоредби от Закон за интеграция на хора с увреждания.     Минчо Коралски попита майките да посочат конкретно кои от разпоредбите на Закон за интеграция на хора с увреждания не се изпълняват от агенцията.   Весела Одажиева контрира в ефира на bTV, че Конвенцията за правата на хората с увреждания, за която толкова се говори, е ратифицирана от 2013 г. и от тогава не е направено нищо. Напомни, че липсва работещ регистър за на хората с увреждания, а парите похарчени от агенцията за регистър са похарчени напразно.\r\nПо думите на председателя на агенцията регистър има, но той трябва да се преработи.  ", "date": "2018.08.13", "title": "Майките на деца с увреждания обясниха защо искат оставката на Коралски"}
{"url": "https://www.actualno.com/burgas/burgas-pravi-dva-pametnika-na-svoja-bashta-news_689634.html", "text": "  Два паметника на Александър Георгиев-Коджакафалията – оригинал и реплика, ще прави община Бургас, съобщи кореспондентът на .     Градът в момента няма паметник на изтъкнатия бургазлия, наричан „Бащата на Бургас“. Това звание на Коджакафалията е признание заради щедростта и великодушието му, тъй като отдава целия си живот и богатство на Бургас и неговите граждани.\r\nАлександър Георгиев (1830-1913 г.) е дарил на стотици бедни бургазлии парцели за застрояване, на общината и църквата безвъзмездно е отстъпил множество терени, на които са построени обществени сгради.\r\nЗа терен на единия мемориал на Коджакафалията е определен триъгълникът между ДДЛРГ „А.Георгиев – Коджакафалията“, ул. „Цар Симеон І“ и бул. „Ст. Стамболов“. За тази цел местната управа е обявила конкурс. Надпреварата ще е за идеен проект за паметник от бронз, камък или смесена техника. Максималният ресурс, определен от общината, е 120 000 лева с ДДС. Срокът за подаване на предложения е 27 септември.  Конкурсът ще е без присъждане на награди, тъй като се провежда като част от процедура по възлагане на обществена поръчка за услуга. Авторите на проектите ще останат носители на авторското право. Класираният на първо място ще бъде поканен чрез процедура на договаряне без обявление да сключи договор за реализация на проекта. Височината на паметника не трябва да е по-голяма от 350 см, ширината и дълбочината – до 300 см.\r\nВтората процедура е за проектиране и изпълнение на реплика на съществуващия през първата половина на ХХ век паметник на Александър Георгиев – Коджакафалията“. Прогнозната стойност осъществяване на проекта е 70 833 лв. без ДДС, а срокът за представяне на оферти е 10 септември.\r\nПаметникът ще бъде монтиран близо до първоначалното му местоположение - северно от Централна автобусна спирка в ж.к. „Братя Миладинови“, в контактната зона с църквата „Св. Иван Рилски“, Бургаския свободен университет в пешеходната зона. Паметникът е бил изграден от наследниците на Коджакафалията на дарено от него място и унищожен по-късно. Запазени са няколко фрагмента от него и снимки.    Големината копието ще бъде съобразена с оригинала, чиято приблизителна височина е 4,2 метра. Репликата трябва да  бъде изработена от идентичен на оригинала материал (гранит), с максимално близък характер и нюанс на цвета му. Образът на благодетеля ще е от камък или бронз. Съхранените оригинални части от съществувалия паметник ще се включат в общата композиция.\r\nПрез месец декември 2017 г. в изложбата „Завръщане в стария Бургасъ“ за първи път бе показано оригиналното завещание на най-големия дарител и благодетел на Бургас - Александър Георгиев - Коджакафалията. В съхранения документ се вижда, че на 20 юли 1911 г. той застава пред нотариус Никола Ц. Шишков, за да състави завещанието си, с което прави дарение за над 130 000 златни лева (днешната стойност на дарените имоти се оценява от няколко десетки до няколкостотин милиона лева).\r\nДарява средства на Катедралния храм в Бургас \"Св. Св. Кирил и Методий\", на българската болница \"Евлогий Георгиев\" в Цариград, на благотворителното дружество \"Милосърдие\" за построяване на старопиталище и сиропиталище, на църквата и училището в родното си село Дюлгерий (днешно село Зидарово) и на много други институции и бедни хора.\r\nНивите му, които са били в днешния ж.к. \"Братя Миладинови\", са разделени на парцели и дарени на безимотните и бедни граждани, за да построят свои домове. Общо дарените площи осигуряват дом на над 600 души, а косвените ползи от даренията облагодетелстват десетки хиляди хора. В завещанието са включени и неговите дюкяни, като изрично се заръчва те да не се продават, а печалбата им всяка година да се раздава на всички, които имат нужда, независимо от тяхната народност и вероизповедание.\r\nДруг уникален експонат, включен в изложбата, е Нотариалната книга с актове, в която са вписани парцелите, дарени от Александър Георгиев на бедни бургаски граждани. В нея са вписани 274 нотариални акта. В периода от 28.10.1911 г. до 30.12.1911 г. той дарява най-много парцели - 263, от 09.06 до 16.06.1912 г. имотите са 9, а дни преди кончината му през 1913 г. Коджакафалията дава още два имота.   Основната заслуга за съхраняването на този безценен документален извор през годините имат нотариус Радойнова и съдия Златина Иванова.\r\nСъс своята дарителска дейност Александър Георгиев Коджакафалиятa оставя непреходна следа в развитието на града и заслужено получава името Бащата на Бургас. Търговецът получава прозвището си от благодарните жители на града, след като през 1911 година прави най-голямото завещание в историята на България. Негови са били земите на бургаските комплекси „Братя Миладинови“, част от „Лазур“ и „Зорница“, Приморския парк. Малко преди кончината си обаче, той ги преотстъпва безвъзмездно на общината и признателните ѝ граждани, пише за него Георги Драганов в сайта за история „Война и мир“.   Александър Георгиев участва напълно безвъзмездно с лични средства и в инфраструктурното развитие на морския град. В началото на миналия век със свои собствени средства той плаща за изграждането на цялата инфраструктура на зараждащите се нови квартали, в които живеят главно бежанци и бедни преселници от съседните села. Той покрива разходите по съставянето на новия регулационен план на Бургас и дарява земя на над 600 бедни семейства за да си построят домове.\r\nПоловината от времето си Коджакафалията прекарва в печелене на пари, а останалата половина – в раздаването им на бедните. С лични средства той строи сиропиталища, старчески домове и болници. Голяма част от парите дарява на църквата с изричното искане те да не се продават и да се предоставят за социално подпомагане на нуждаещите се.\r\nИзрично записва, че изпълнителите на завещанието трябва да раздават всяка година преди Великден събраните пари на бедните, без разлика от народност и вероизповедание. Скромният живот на този уникален дарител започва през 1830 година в село Дюлгерий (дн. Зидарово).\r\nВъпреки че след време ще се превърне в най-богатия човек в околията, детството на Коджакафалията е белязано от крайна бедност. Останал сирак едва 5-годишен, той е осиновен от вуйчо си, който има още шест деца. Заради липсата на средства при приемното му семейство, той до края на живота си остава неграмотен.   Въпреки това се научава да говори свободно на шест езика (турски, гръцки, румънски, френски, руски и сръбски) и се научава как се сключва добра сделка. Като юноша той, заедно с братовчед си, се мести в града Бургас. Двамата започват работа като чираци в абаджийска работилница. Докато работят от сутрин до вечер, пестят всеки лев, за да наемат в края на службата си порутено дюкянче. Оттам тръгва търговска империя, която двамата изграждат през годините. Когато навършва 20, Коджакафалията вече е сред богатите хора в околията.\r\nДарен с феноменална памет, той помни в подробности всяка сделка, оборотите и печалбите от дюкяните и лично плаща заплатата на всеки от 150-те си калфи и чираци.\r\nПолитиката му е най-кадърните от тях да прави свои съдружници. През живота си Александър Георгиев построява десетки ханове, фабрики и магазини, а консулите на другите държави отсядат само в неговите имоти.\r\nВъпреки това личният му живот никога не се променя. Той не успява да създаде семейство и до последно ходи с грубите си селски дрехи, яде наравно с работниците си. Повече от 40 години живее в складова стаичка, широка 1,5 и дълга 2 метра. Тя се намира под стълбите между първия и втория етаж на сграда, която е негова собственост.   През целия си живот Коджакафалията се страхува да не бъде заподозрян в показност и липса на скромност. В името на това той категорично отказва да се снима. Единствената му фотография е направена случайно от неизвестен фотограф, докато обядва в хана с обичайните маслини и хляб.\r\nНа 15 юли 1913 г. Коджакафалията е намерен мъртъв в дома си. В завещанието си той предвижда пари за надгробния си кръст и стриктно описва как трябва да изглежда гроба му.\r\nСлед окупацията на България от Червената армия и идването на власт на комунистите, всички дарени от него имоти са откраднати и взети за управление от новата власт. В една нощ на 1950 г. комунистическата управа на Бургас изпраща работници да разрушат каменния кръст, който стои на гроба му. Официалната причина за това светотатство е, че общината е решила да мести гробищата. Истинската – че този голям благодетел трябва да бъде забравен. Още същата нощ върху постамента на кръста е поставен бюст на комунистическия диктатор Георги Димитров.\r\nРазбрали за погрома, свещеници от църквата тайно събират костите на дарителя и ги пазят в храма повече от двадесет години. Едва през 1970 г. те се осмеляват да помолят властите тленните останки на Коджакафалията да намерят покой в новите гробища на града.", "date": "2018.08.13", "title": "Бургас прави два паметника на своя \"баща\""}
{"url": "https://www.actualno.com/crime/samoubijstvo-ili-ne-kakvo-stana-s-bivsh-zam-ministyr-na-mvr-svyrzvan-s-peevski-news_689622.html", "text": "  Самоуби ли се човек на Делян Пеевски или не точно? Този въпрос на практика поставя сайтът за разследваща журналистика \"Биволъ\".     Става въпрос за зам.-министъра на вътрешните работи полк. Румен Генов Андреев. Съгласно официална информация, той се е самоубил с изстрел в главата в местността \"Щъркелово гнездо\" край София. Основната тиражирана версия – семеен скандал.    Андреев има впечатляваща визитка. Той е бил зам.-вътрешен министър по времето на правителството на Сергей Станишев – отговаря за следствието и националната сигурност, но това изглежда само като венец на кариерата му. През 1994 година, когато на власт идва Жан Виденов, Андреев става зам.-началник на Националната следствена служба. Два пъти е избиран за член на Вис­шия съдебен съвет (ВСС), като е член на \"съдебния парламент\" и след освобождаването си от министерската работа. Освен това е специализирал в школа на КГБ в Москва, бил е началник на отдел \"Престъпления срещу националната сигурност\" на Главно следствено управление на МВР, което е част от структурата на апарата на Държавна сигурност.  Според \"Биволъ\" обаче връзката на Андреев с Пеевски е синът на полковника, адвокат Гено Андреев. Той е съдружник в \"Авиора консулт\", където по-разпознаваемото и водещо лице е адвокат Александър Ангелов, който е свързван с Пеевски. Ангелов беше член на Съвета на директорите на в. \"Стандарт\" и представляваше купувача на ИПК \"Родина\" през 2012 година – дружество, управлявано от майката на Пеевски Ирена Кръстева. Адвокат Ангелов влезе и в управлението на футболен клуб \"Левски\". Бившият собственик на КТБ Цветан Василев посочи Ангелов като човека, който му предал искането на Пеевски да му прехвърли контрола върху апетитни компании, свързани с банката - като оръжейния завод \"Дунарит\", \"Петрол\", двата мултиплекса.   Името на Андреев излиза в делото между \"Техномаркет\" и фонда \"Глориент\". Делото се води заради неплащане на наем от страна на \"Техомаркет\" за двуцифрено число обекти. Гено Андреев става председател на съвета на директорите на веригата преди две години. Това се случва, след като официално в Търговския регистър бива вписано, че компания \"НСН Инвестмънт\" вече е собственик на 72,65% от капитала на \"Техномаркет България\".", "date": "2018.08.13", "title": "Самоубийство или не - какво стана с бивш зам.-министър на МВР, свързван с Пеевски?"}
{"url": "https://www.actualno.com/society/toma-belev-rilskite-ezera-si-otivat-news_689542.html", "text": "  \"Рилските езера си отиват. Проблемите започнаха през 2007 година, когато беше започнат един незаконен лифт, без екологична оценка и който вкара хиляди хора горе, средно между 2 и 5 хиляди души дневно.\" Това заяви председателят на \"Зелени Балкани\" Тома Белев във връзка с навлизането на хора в едно от седемте рилски езера.     Белев съобщи, че е прочел в социалните мрежи, че децата са вкарани в езерото с цел снимки: \"Те са са статисти, архитектът иска да снима филм, трябват му статисти, ангажирал ги е\", допълни още той в интервю за bTV.   \"Административна отговорност ще се понесе, въпросът е да се направят изводите - има проблеми, трябва да се влезе с активно управление. Парк Пирин за 11 години се превърна в най-натоварената територия, планът за управление не се прилага. Езерата си отиват, ако не се предприемат спешни мерки, но МОСВ отказва да приеме, че там има проблем\", каза още Белев.\r\nТой припомни, че има ограничение от 20 души човешко присъствие и че ограничаването на туристическия поток зависи от дирекцията на Националния парк и прилагането на закона за биологично разнообразие, за което е оттоворен министърът на околната среда.  От своя страна Красимир Андонов, директор на Национален парк \"Пирин\" призна, че сезонът е изключително натоварен. Той уточни, че е имало разрешение за заснемането на филм, хора в народни носии и три топловъздушни балони. Разрешението е било за 300 души, а самото мероприятие е било допуснато само до езерото Бъбрека.   \"Хората не са карани на място с джипове. Навлизането в Близнака е самоинициатива на организаторите, служителите са били на място където е била същинската дейност\", обясни още Андонов. \r\n\"Аз поемам цялата отговорност, сбъркали сме, извиняваме се от името на всички състави, няма нужда от повече обвинения в тази насока. Имаше невероятна омраза против тези деца... За мен е много по-мръсно в сърцата на всички тези хора, които обвиняват и хулят, отколкото замърсяването тези момчета, които са направили в езерото.\" Това каза арх. Пламен Мирянов, организатор на инициативата \"Нашият дом е България. Той увери, че влизането в езерото не е било планирано.    \"Това беше емоционална постъпка. Тя не  е разумна, защото емоцията и разума не вървят ръка за ръка, но не искам да се излива такава омраза. Обясних, че всички боклуци трябва да се прибират в пликове и да се сложат в чантите и така и беше. Не само ще платя тази глоба, искам да изработя табели, които да останат дълго време в езерата, такива табели няма.\", каза още Мирянов.   ", "date": "2018.08.13", "title": "Тома Белев: Рилските езера си отиват"}
{"url": "https://www.actualno.com/politics/vylchev-borisov-dade-srok-do-sledvashtata-srjada-ban-i-nimh-da-namerjat-reshenie-news_689589.html", "text": "  Премиерът Бойко Борисов даде срок до следващата сряда (22 август) БАН и НИМХ да намерят решение на проблема. Това каза министърът на образованието и науката Красимир Вълчев по време на брифинг след среща с представители на НИМХ и БАН в Министерски съвет, предаде агенция \"Фокус\".     „Това, което имаме като ситуация, е категорично искане на НИМХ да излезе извън БАН, което БАН не подкрепя. Причините за искането са както финансови, така и лично отношение. Премиерът Бойко Борисов помоли до следващата сряда ръководствата на БАН и НИМХ да намерят общо решение, което да бъде взето в дух на съгласие. Ние сме готови да подкрепим всяко решение. Това е въпрос, който трябва да бъде обсъден от БАН, но ние не можем да останем безучастни, защото НИМХ обслужва седем или осем сектора“, обясни Вълчев.\r\nМинистърът посочи, че вариантите, които ще се търсят от двете страни, ще бъдат в посока да се даде по-голяма самостоятелност на НИМХ. „Ние като правителство в никакъв случай не искаме да бъдем обвинени, че по този начин ще се направи крачка към разделянето на БАН, макар и само с един институт. Премиерът Борисов категорично призова двете страни да намерят единодушно решение до следващата сряда. Ако такова не бъде намерено, тогава ще търсим вариант как да подпомогнем дейността на НИМХ, така че да не спре дейността му“, коментира още Вълчев.\r\n\"Предлагаме от догодина бюджетът на БАН да се прави по различен начин и дейности като тази на НИМХ да бъдат финансирани отделно\". Това каза председателят на БАН акад. Юлиан Ревалски.     „Ако правителството желае да има хидрометеорологична служба, която да е на подчинение на Министерски съвет или на някое от министерствата, ще обсъдим този въпрос с Министерски съвет и ще се постараем на базата на това, което съществува в НИМХ, да бъде изградена такава служба. Това механично изваждане на един институт преди 6-7 години беше предложено като вариант, който да разформирова БАН. И поради тази причина разглеждаме това като прецедент, който е насочен в тази посока – утре и друг институт ще пожелае същото“, каза още акад. Ревалски и посочи, че самата схема изглежда неприемлива за БАН.\r\n„По отношение на бюджета – той се разпределя по следния начин: първо, от държавната субсидия се заделят средства за децентрализирани разходи, в това число и за оперативна дейност, където е тази на НИМХ – за тази година за тях има 1,3 млн. лв. След което останалата част се разпределя на два компонента със съотношение 80:20. Първите са за покриване на заплатите във всички институти по едни и същи критерии. А вторите 20% се разпределят по критерии, които се определят от Общото събрание. Тази година тези критерии трябваше да бъдат съгласувани с МОН – имаше такава процедура, те са разработени на базата на естествени научни критерии на Националната стратегия за научни изследвания“, каза още той и обясни, че тези критерии са типични за научната организация, каквото НИМХ не е.\r\n„В НИМХ учените са около 1/7 на щат, което значи, че един институт като НИМХ е в непривилегировано отношение, когато се разпределят научни средства. Затова предложихме от следващата година бюджетът на БАН да се прави по различен начин – а именно такива дейности като на НИМХ да бъдат отделени на отделен ред и финансирани. Тоест хората, които извършват оперативна дейност, да знаят, че парите им пристигат, гласувани са от Министерски съвет и Народно събрание и Общото събрание на БАН няма да ги преразпределя. Мисля, че в многобройните срещи, които имахме с представители на института, успях да ги убедя, че това е най-доброто решение – в тази си част бюджетът да бъде отделно“, обясни акад. Ревалски.    ", "date": "2018.08.13", "title": "Вълчев: Борисов даде срок до следващата сряда БАН и НИМХ да намерят решение"}
{"url": "https://www.actualno.com/crime/pak-alo-izmami-tozi-pyt-s-obajdanija-ot-chujbina-news_689540.html", "text": "  Схема с телефонна измама набира популярност – с обаждания от чужбина. Предимно става въпрос за обаждания с код от Словения - +386.     Ако имате неблагоразумието да вдигнете телефона, следва звук, подобен на сигнал „свободно”, след това има и отговор, но на чужд език. Това обаче струва много скъпо – по 7-8 лева на минута, като става въпрос за Словения.   Заради зачестилите такива обаждания вече има блокиране на номера от чужбина. Подборът на кого да се обадят измамниците става чрез софтуер, твърдят експерти пред Нова телевизия. Възможно е подбор да се прави и на база на откраднати лични данни, както и следене на поведението на бъдещата жертва онлайн – кога е активна, какъв вид активност проявява.\r\nАко станем жертва на такава ало измама, можем да се обърнем към Европейския потребителски център. От там съветват на първо място да не реагираме импулсивно – да проверим дали не ни е оставено съобщение, да помислим имаме ли познати и приятели от дестинацията, от която ни звънят и да потърсим алтернативен начин за комуникация.  ", "date": "2018.08.13", "title": "Пак ало измами - този път с обаждания от чужбина"}
{"url": "https://www.actualno.com/crime/povdignaha-obvinenija-na-obshtinskija-syvetnik-pejko-jankov-ot-grupata-na-mitio-ochite-news_689638.html", "text": "  Специализираната прокуратура  повдигна обвинения на Пейко Янков - участник в организирана престъпна  група за рекет, телесни повреди, разпространение на наркотици,  ръководена от Димитър Желязков. Прокуратура е  внесла в Специализирания наказателен съд искане за постоянна мярка за  неотклонение „задържане под стража“, мярката ще бъде разгледана на 15  август, съобщиха от там. Общинският  съветник от Несебър Пейко Янков се издирва с червена бюлетина. На 2  август при спецакция в Бургаска област бяха задържани 19 души, за които  имаше данни, че са свързани с организираната престъпна група на  несебърския бос Митьо Очите. Задържани под стража обаче останаха 5. От  всички с обвинения в неизвестност е само общинският съветник от Несебър  Пейко Янков, който се издирва с червена бюлетина. Димитър Желязков е под  стража в Турция и се очаква да бъде екстрадиран в България, където да  бъде изправен пред съда. При проведената на 2 август специализирана  акция на територията на Бургаска област бяха претърсени над 30 различни  адреса, включително и офиси на фирми и домове. В някои от тях бяха  открити пари, оръжия, боеприпаси и черно счетоводство с бележки за суми,  които трябва да се дадат на едно от обвиняемите лица – Димитър  Желязков, познат като Митьо Очите. Един от основните участници в  скандала е заместник-председателят на Общинския съвет в Бургас Бенчо  Бенчев. Бившият депутат от ДПС Незрин Узун също е сред задържаните. На 8  август Бенчев бе призован за явяването му пред разследващия орган с цел  привличането му към наказателна отговорност. На 9 август Апелативният  специализиран съд остави петимата от групата на Митьо Очите в ареста. На  заседанието стана ясно, че по разпореждане на Митьо Очите човек от  бандата му запалил игрална зала в Слънчев бряг, като за изпълнението на  задачата си Карен Ованесян получил 250 лв. Това стана ясно от  признанията на Ованесян, цитирани в залата. На 10 август Специализираната  прокуратура възложи на Националната агенция за приходи и ГД „Национална  полиция“ проверка на дружество \"Аркус-сигурност Бургас“ и свързаните с  него физически и юридически лица. Проверката се възлага във връзка с  разследване на специализираната прокуратура на организирана престъпна  група за рекет, телесни повреди, разпространение на наркотици.         ", "date": "2018.08.13", "title": "Повдигнаха обвинения на общинския съветник Пейко Янков от групата на Митьо Очите "}
{"url": "https://www.actualno.com/cinema/viasat-history-s-dve-golemi-premieri-istorijata-na-evropa-i-pompej-v-ochakvane-na-bedstvieto-news_689647.html", "text": "  В края на това лято, Viasat History, най-добрият ТВ канал за история на стария континент, ви кани на предизвикателно пътуване назад във времето с премиерите на две от най-големите исторически документални поредици в света.      , който дебютира на , е сериал в шест части, който разказва историята на Европа, като изследва различни глави от изпъленото й със събития минало. Водена от историка Сър Кристофър Кларк, впечатляващата поредица започва с физическото начало на континента и пристигането на първите хора заселници. Всеки епизод проследява развитието на европейската култура и религия, както и историческите постижения в науката, технологиите и политиката, като завършва с дръзки проникновения за настоящето и бъдещето на континента. Водещият на поредицата, , е 22-ият Професор Regius по история в Университета в Кембридж. Посветен е в рицарско звание през 2015 г. за заслуги в укрепването на английско-германските взаимоотношения. Искрената любов на Кларк към историята вдъхва живот на събития, които затвърждават мястото на Европа в сърцето на международните отношения в хода на хилядолетия. Нашият континент полага основите на модерното общество в световен мащаб, докато непрекъснато променящите се география, климат, фауна и флора формират историята на самата Европа.  В средата на септември ще видим друга приковаваща поредица по Viasat History. дебютира на . Трите епизода вдъхват живот на последните 48 часа на Помпей, преди бедствието отпреди 2000 години да удари и вулканичното изригване да погребе жив целия римски град. Сериалът е воден от историка , археолога Ракша Дейв и британския журналист Джон Сърджънт, като всеки от тях изследва часовете преди експлозията на връх Везувий. Като обхваща целия разрушен град и околните месности, триото водещи влиза сред разкопките и получава ексклузивен достъп до най-добре запазените римски обекти. Тримата са поканени да изследват досега недокоснати човешки останки, анализирани със скенер, рентген и ДНК тестове, и посещават самия неугаснал вулкан, разкривайки неизвестни досега загадки, скрити под пепелта вече повече от 2000 години.    Историята никога не е получавала толкова специално внимание, колкото през този август и септември по Viasat History.", "date": "2018.08.13", "title": "VIASAT HISTORY с две големи премиери - Историята на Европа и Помпей: В очакване на бедствието"}
{"url": "https://www.actualno.com/moresport/ilko-iliev-podobri-rekorda-za-minavane-s-kolelo-po-kom-emine-news_689657.html", "text": "   Той измина разстоянието от 600 км по билото на Стара планина      Предишното върхово постижение е на Борислав Йорданов, а подобрението е с 45 минути, припомня bTV.   Илиев потегли от връх Ком в 11:40 ч. на 9 август. Той поставя рекорд по дистанцията за трети път.\r\nСъбитието, организирано от СК \"Вертикален свят\", беше подкрепено от много приятели и съмишленици. Те осигуряваха безопасността по преминаването на маршрута, а през повечето етапи с Илиев се движеха един или двама колоездачи.  Снимка: Архив   ", "date": "2018.08.13", "title": "Илко Илиев подобри рекорда за минаване с колело по Ком - Емине"}
{"url": "https://www.actualno.com/business/otbeljazan-e-rekorden-nedostig-na-kadri-u-nas-news_689518.html", "text": "  Рекорден недостиг на кадри у нас, отчитат икономисти. Данните на Евростат показват, че 45% от предприятията смятат, че липсата на работна ръка ограничава производството им.     Кризата с уменията у нас се задълбочава, а оказва се българите са сред най-уверените в Европа, че уменията им ще бъдат актуални и след 5 години, съобщи bTV.   В държавите от Източна Европа около 60-70% от работещите имат опасения доколко ще са адекватни уменията им, докато нивото на неуверените в България се доближава по-скоро до това в Германия и Австрия.\r\nПроучване на Агенцията по заетостта  сред работодателите показа, че се търсят кадри на всички нива – както инженери, така и средни специалисти – техници, готвачи и сервитьори. Сега се прави втори анкета. Същите кадри обаче се търсят и в Западна Европа.  Бившият участник в „Мастършеф” и настоящ собственик на заведение – Петър Киров, смята, че дава добри заплати за родните стандарти, въпреки това попълването на екипа е трудно. \"Хората емигрират в чужбина за по-добри доходи, а ние тези доходи няма как да им ги предложим, защото, за да им ги предложим, трябва да увеличим цената на продукта двойно\", обясни Петър Киров.   Всяка година, чрез една от агенциите за подбор на персонал, за работа в Австрия и Германия кандидатстват около 2500 души, 7-8% от тях заминават. \"Това, което тази години се наблюдава е младите хора, 20-25 години, да не остават за дълго време. Отиват за кратки срокове в чужбина и се връщат\", обясни Катя Младенова, съдружник в Агенция за подбор на персонал за работа в чужбина.\r\nТези със семейства и деца обаче често търсят трайно установяване зад граница. След месец Яник Минев заминава за Германия като готвач. \"Причините в България да няма хора е, че работодателите не искат да плащат осигуровки В Западна Европа заплащането е 3-4 пъти повече, отколкото тук, а реално цените не се различават много\", каза Минев.    Има и такива, които се връщат трайно у нас – като Димитър Господинов. След 10 години в Кипър, Австрия, Англия – сега работи във Варна. \"Първо заради детето си, после заради приятелството. Сега, каквото и да си говорим, не всичко е пари\", коментира Господинов.   \"Има и положителни страни, защото гладът за кадри кара някои работодатели да вдигат заплатите\" обясни икономистът Явор Алексиев. ", "date": "2018.08.13", "title": "Отбелязан е рекорден недостиг на кадри у нас"}
{"url": "https://www.actualno.com/bgfootball/hotel-chajka-posreshtna-malkite-talanti-ot-milan-academy-junior-camp-news_689582.html", "text": "  Децата от седмото издание на най-големия детски футболен проект в България – Milan Academy Junior Camp бяха настанени в Хотел \"Чайка\".      Лагерът продължи  една седмица. Децата бяха обучавани от топ специалисти от италианския гранд.\r\nУчастие в лагера взеха деца от 5 до 17 годишна възраст. Италианските специалисти, които водиха тренировките по време на лагера, избраха най-добрите от тях, които като награда ще имат възможността да усетят на живо магията на \"росонерите\" като станат част от заключителния едноименен Milan Junior Camp Day в Милано, Италия, посетят Casa Milan, гледат на живо мач на стадион \"Сан Сиро\" и дори лично да се срещнат с някои от футболистите от първия състав на отбора.  На официалното откриване на градския стадион на ОФК Несебър, приветствие към талантите отправиха г-н Николай Димитров кмет - на Община Несебър, Ивайло Рачев, който стои зад проекта Milan Academy Junior Camp в България и Патрицио Билио - един от най добрите специалисти в академията на Милан, който ръководи треньорския щаб от 06 до 11 август. По време на церемонията настроение създадоха и децата от танцов ансамбъл \"Здравец\" към Община Камено, които поздравиха участниците с интересна музикално-артистична програма.", "date": "2018.08.13", "title": "Хотел \"Чайка\" посрещна малките таланти от Milan Academy Junior Camp"}
{"url": "https://www.actualno.com/burgas/razlivite-na-mazut-kraj-sozopol-ne-sa-opasni-za-horata-i-prirodata-uspokojavat-instituciite-news_689641.html", "text": "   , стана ясно на брифинг в Бургас, на който присъстваха министрите на транспорта и на околната среда Ивайло Московски и Нено Димов.     Потъналият преди 97 години кораб „Мопанг“ продължава да изпуска мазутни фракции, което започна още в петък вечерта. Това се е случвало и преди, но в по-малки количества. Предполага се, че заради силното вълнение, бурното море е разклатило ръждясващия на дъното съд и компрометираните му резервоари са поддали, заяви Московски.   „Всички към момента трябва да бъдат спокойни, тъй като разливът е ограден. Днес ще бъде пуснат и дрон, за да огледа мястото на замърсяването,  освен това катерът на Изпълнителна агенция „Морска администрация“ е  непрекъснато на разположение. \", заяви още транспортният министър,  цитиран от пресцентъра на ведомството си.\r\nСпоред него трябва да се вземат мерки „Имаме на разположение кораб на Европейската агенция за  морска безопасност (EMSA), който ще бъде използван да събере това,  което е изтекло от резервоарите. допълни той.  Колегата му Нено Димов потвърди, че Взетите проби от ИА „Морска администрация“ са изпратени в лаборатория,  за да бъде направен анализ на веществото. Около 5-7 дни е технологичното  време за получаване на резултатите. Димов добави, че се  проверяват извънредно плажовете. Концесионерите са инструктирани за  извършат почистване, ако установят наличие на замърсяване. Ще продължи  регулярното взимане на проби.    Той също попада в загражденията и няма как да стигне до морския бряг, стана още ясно от думите му.", "date": "2018.08.13", "title": "Разливите на мазут край Созопол не са опасни за хората и природата, успокояват институциите"}
{"url": "https://www.actualno.com/crime/samo-za-dva-pochivni-dni-nad-6000-narushenija-na-skorostta-news_689652.html", "text": "  3974 фиша и 1023 акта за нарушения са издадени само в рамките на почивните дни (11 - 12 август) от полицията, показва статистиката на МВР. Констатирани са 6298 нарушения що се отнася до позволената скорост на конкретното място на проверка.     Проверени са 6636 моторни превозни средства и 7535 водачи и пътници в автомобили. На 245 шофьори са издадени заповеди за принудителни административни мерки, а на 78 са отнети шофьорските книжки поради неплатени глоби. На място полицейските служители са връчили 462 електронни фиша.   Най-много нарушения за скорост са засечени на територията на ОДМВР-  Велико Търново – 519, и на територията на ОДМВР-Бургас - 485.\r\nНай-голям брой проверки е имало територията на ОДМВР-Враца – 825, и ОДМВР-Пловдив – 739, а най-много хора са проверени от екипите във Варна – 1241, и Велико Търново – 1102.  ", "date": "2018.08.13", "title": "Само за два почивни дни - над 6000 нарушения на скоростта"}
{"url": "https://www.actualno.com/balkani/rumynskata-prokuratura-prizova-grajdanite-da-pomognat-v-razsledvaneto-na-bezredicite-news_689603.html", "text": "  Румънската военна прокуратура призова всички граждани да помогнат за изясняване на безредиците на площад \"Виктория\" в Букурещ от петък вечер, когато се стигна до сблъсъци между правоприлагащите органи и протестиращите срещу политиката на правителството на премиера Виорика Дънчила. Това пише швейцарският ежедневник Die Neue Zuercher Zeitung, цитиран от агенция \"Фокус\".     Военната прокуратура увери, че всички показания ще бъдат взети насериозно, а на свидетелите ще бъде гарантирана защита. От редакцията коментират, че след насилието, упражнено от жандармерията при разпръскването на демонстрацията от петък, изглежда, властите се опитват да възвърнат доверието на гражданите.   Още в събота, вторият ден от новата вълна на протести срещу спорната реформа в съдебната система, правителство и силите за сигурност отхвърлиха категорично твърденията за прекомерна употреба на сила от страна на силите на реда.\r\nДанните обаче са красноречиви: над 450 пострадали, 70 от които бяха настанени в болница за оказване на необходимата медицинска помощ. Съобщено бе и за ареста на 33-ма души, заподозрени в умишлено ескалиране на напрежение. Междувременно управляващи и опозиция си размениха взаимни обвинения в използването на „провокатори“.  ", "date": "2018.08.13", "title": "Румънската прокуратура призова гражданите да помогнат в разследването на безредиците"}
{"url": "https://www.actualno.com/society/bylgarite-konsumirat-vse-poveche-produkti-s-palmovo-maslo-news_689587.html", "text": "   За 2017 г. във вид на сирене са изконсумирани 12 хиляди тона палмова мазнина, коментира той.     Наредба забранява производството на имитиращи продукти и влагането на палмово масло в млечните продукти в мандрите.   Според Грънчаров, разликата в цената между продукт с палмово масло и истински кашкавал или сирене е 50 стотинки на ден. Според него, най-ниската реална цена на сиренето е 5,50 лева, а истински качественото е поне 9 лева.\r\n\"Има недостиг на българско мляко. Внасяме 20 процента от млякото, необходимо за производство\", посочва Иван Грънчаров от Асоциацията на млекопреработвателите.  ", "date": "2018.08.13", "title": "Българите консумират все повече продукти с палмово масло"}
{"url": "https://www.actualno.com/crime/gdbop-razbi-sajtove-za-prodajba-na-falshivi-stoki-na-izvestni-marki-news_689646.html", "text": "  Антимафиоти от специализирания отдел \"Киберпрестъпност\" при ГД „Борба с организираната престъпност“, съвместно със свои колеги от Бургас, преустановиха функционирането на интернет сайтовете www.chantichki.com и www.chantichki.bg. Причината - продажба на фалшиви стоки онлайн (нарушение на чл. 172б от Наказателния кодекс).     Изяснено е, че разпространението на фалшивите стоки чрез интернет сайтовете е ставало успоредно и с продажби чрез магазини и фирми на територията на Слънчев бряг.   При процесуално-следствените действия от търговските обекти и от частни адреси е иззето голямо количество стоки, за които няма сключен договор с притежателите на изключителното търговско право на защитените марки. Конфискувани са над 600 артикула, носещи отличителните белези на световни търговски марки: Louis Vuitton, Michael Kors, Guess, Disney, Puma, HUGO BOSS, Nike, Adidas и други.\r\nДействията на ГДБОП са резултат от прилагането на стратегията за противодействия на престъпленията, свързани с нарушаване правата на интелектуална собственост, авторско право и сродни права. В резултат през май 2018 г. България беше извадена от т.нар. \"черен списък - 301\" за защита на интелектуалната собственост на Търговския департамент на САЩ.  ", "date": "2018.08.13", "title": "ГДБОП разби сайтове за продажба на фалшиви стоки на известни марки"}
{"url": "https://www.actualno.com/europe/merkel-chaka-putin-v-kraja-na-sedmicata-njama-da-otgovarjat-na-medijni-vyprosi-news_689650.html", "text": "  Руският президент Владимир Путин ще посети тази събота (18 август) Германия. В разговорите с германския канцлер Ангела Меркел ще бъдат обсъдени конфликтите в Сирия и Украйна, както и енергийни въпроси – най-вероятно \"Северен поток 2\", предаде БГНЕС.     Меркел ще приеме руския президент в резиденцията в замъка Месеберг северно от Берлин, където те ще направят само изявления за пресата, но няма да дават пресконференция, каза Щефен Зайберг, говорителят на Меркел.   Отношенията между Русия и Запада, включително и Германия, са напрегнати по редица въпроси - от анексирането на Крим и кризата в Източна Украйна, до обвиненията срещу Москва за кибератаки и намеса в изборите.\r\nПоследната среща на Меркел и Путин беше през май в Сочи. На 24 юли Меркел и германският външен министър Хайко Маас проведоха необичайна среща с началника на руския генерален щаб Валерий Герасимов и външния министър на Русия Сергей Лавров, за да обсъдят Сирия и Украйна.  ", "date": "2018.08.13", "title": "Меркел чака Путин в края на седмицата, няма да отговарят на медийни въпроси "}
