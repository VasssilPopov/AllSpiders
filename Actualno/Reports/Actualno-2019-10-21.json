{"url": "https://www.actualno.com/asia/netanjahu-ne-moje-da-systavi-pravitelstvo-opravda-se-s-oponent-news_1387115.html", "text": "      Израелският премиер Бенямин Нетаняху върна мандата за съставяне на правителство на президента Реувен Ривлин в понеделник вечер.      Президентът Ривлин получи съобщението от Нетаняху. Той ще проведе консултации с представители на фракцията и по закон има 3 дни, за да даде мандата на друг кандидат.\r\nКогато Ривлин даде мандат на лидера на партия \"Синьо и бяло\" Бени Ганц, той ще бъде първият кандидат, различен от Нетаняху, за съставяне на правителство от 2008 г., когато Ципи Ливни не успя да изгради коалиция.   Нетаняху пусна видео, в което се оплаква, че Ганц отказва да преговаря с него. Във видеото Нетаняху разкри, че в допълнение към това, което е известно на обществеността, той е инициирал тайни стъпки за изграждане на коалиция.  №2 сред лидерите на синьо-белите Яир Лапид нарече Нетаняху \"сериен провал\", защото той вече не успя да състави правителство след изборите през април.\r\nНетаняху заяви, че е положил \"всички възможни усилия\" да доведе Ганц на масата за преговори, но бил посрещнат с постоянен отказ.\r\nВсички те \"просто говорят за единство\", предупреди той израелската общественост във видеото си, \"но правят точно противоположното.\"    Нетаняху каза, че Лапид и Ганц искат да създадат правителство на малцинството на левицата.   Повтаряйки своето послание от предишно видео, Нетаняху заяви, че такова правителство няма да може да се изправи срещу заплахите, които Израел трябва да победи.\r\nНетаняху призова Ганц да се \"освободи от хватката на Лапид и (лидера на Израел Бетейну Авигдор) Либерман\" и да състави правителство на единството.\r\nСиньо-белите отговориха, че \"времето за извъртане е приключило, сега е време за действия. Синьо-белите са решени да създадат либерално правителство на единството, водено от Бени Ганц, когото хората избраха преди месец.\"\r\nСиньо-белите спечелиха две места повече от Ликуд на последните избори.   Сега Ганц има 28 дни за формиране на коалиция, която да управлява Израел. ", "date": "2019.10.21", "title": "Нетаняху не може да състави правителство, оправда се с опонент"}
{"url": "https://www.actualno.com/society/voenni-obezvrediha-mina-v-kvartal-bojana-news_1387056.html", "text": "      Военни от сухопътните сили обезвредиха боеприпас,  открит при изкопни дейности във вилната зона „Киноцентъра“ в столичния квартал \"Бояна\".  В операцията по обезвреждането се включи специализиран екип от 78-и батальон за осигуряване – Горна Баня, предаде БГНЕС.      При първоначалния оглед е установено, че това е 50 мм осколъчна мина с взривател, силно корозирала и без видима маркировка. Военнослужещите, ръководени от капитан Петър Трайков, ще извършат изземване,  транспортиране и последващо унищожаване на открития боеприпас.   Специализираният екип действа на основание отправено искане от главния секретар на МВР и по разпореждане на командира на Сухопътните войски генерал-майор Михаил Попов. ", "date": "2019.10.21", "title": "Военни обезвредиха мина в квартал \"Бояна\" "}
{"url": "https://www.actualno.com/society/potroshiha-edinstvenata-lulka-za-deca-v-invalidni-kolichki-u-nas-news_1387065.html", "text": "      Потрошиха единствената люлка за деца в инвалидни колички у нас, съобщи bTV.      За това алармира фотографката Анна Йончева, която събрала дарения за съоръжението чрез свой проект. Тя е майка на дете с увреждане.   По думите ѝ комбинираната люлката в столичния парк \"Света Троица\", която позволява на децата в колички да играят с връстниците си, е била счупена няколко часа след откриването й, а след това и втори път.\r\nВ единия случай вероятна причина са деца, които са злоупотребявали със специалната рампа за инвалидни колички.  В другия случай обаче според нея става въпрос за вандализъм, извършен от възрастен човек, защото са използвани клещи.\r\nЙончева е категорична, че няма да се откаже и ще поправя люлката толкова пъти, колкото е нужно.   От общината заявяват, че ще поставят камери на мястото.     ", "date": "2019.10.21", "title": "Потрошиха единствената люлка за деца в инвалидни колички у нас "}
{"url": "https://www.actualno.com/society/izdirva-se-15-godishno-momiche-ot-tyrgovishte-news_1387079.html", "text": "      От ОД на МВР в Търговище издирват по молба на близките 15-годишно момиче от Търговище. Йорданка Радостинова Иванова е в неизвестност от 16 октомври т.г, когато е напуснала дома си, съобщават от дирекцията.      Момичето е високо 150 см, с кафяви очи и среднодълга тъмна коса. Било е облечено със сиви дънки и бяло яке, носело е черни маратонки.   Умоляват се гражданите, които разполагат с информация за издирваната, да сигнализират, при гарантирана анонимност, на тел. 112 или на тел. 0601/60460 в оперативната дежурна част на Районното полицейско управление в Търговище. ", "date": "2019.10.21", "title": "Издирва се 15-годишно момиче от Търговище"}
{"url": "https://www.actualno.com/society/bylgarin-zagina-pri-katastrofa-v-kipyr-news_1387083.html", "text": "      Български граждани на 38 години е загинал в пътна катастрофа тази сутрин в района на кипърския град Пафос, съобщава в. \"Сайпръс мейл\". Ванът, който българинът управлявал, се блъснал челно в друго превозно средство, идващо от отсрещната посока, уточнява 24 часа.      Катастрофата е станала около 9 часа сутринта на пътя между селата Архимандрита и Куклия. И двамата шофьори са откарани в болница в град Пафос. Водачът на вана, който транспортирал колети, починал от раните си в болницата. Другият шофьор е със сериозни наранявания, но няма опасност за живота му    ", "date": "2019.10.21", "title": "Българин загина при катастрофа в Кипър"}
{"url": "https://www.actualno.com/society/izmeriha-rekordna-temperatura-v-silistra-news_1387073.html", "text": "      С една десета е \"подобрен\" температурният рекорд за датата 21 октомври в Силистра, съобщиха от Метеорологичната обсерватория. Днес е измерена температура 26.3 градуса.      Досегашният температурен рекорд от 26.2 градуса е регистриран на 21 октомври 2014 година.    ", "date": "2019.10.21", "title": "Измериха рекордна температура в Силистра"}
{"url": "https://www.actualno.com/politics/oznachava-li-tova-che-v-bylgarija-veche-vsichko-e-nared-news_1386968.html", "text": "       .      Тази седмица се очаква да отпадне един инструмент, наложен единствено на България и Румъния като условие за членството им в ЕС - (Cooperation and Verification Mechanism), по-известен като Мониторинг върху правосъдието и вътрешния ред. Целта му бе двете държави да достигнат европейските стандарти на върховенство на правото - основна ценност за Европейския съюз, предвидена в чл. 2 на Договора за ЕС. Тогава в Брюксел все още вярваха, че това може да стане с помощ от тяхна страна, която да доведе до устойчиви практически резултати по отношение на нивата на корупция, медийната свобода, равенството пред закона в България и Румъния.    Но 12 години след въвеждането на Механизма такива резултати няма. А българските управляващи очакват председателят на Европейската комисия (EК) Жан-Клод Юнкер да спази обещанието си, дадено през февруари 2016 г., че \"по време на мандата на тази Комисия България ще излезе от механизма\". До края на този мандат - 31 октомври, остава малко повече от седмица, а в това време ще бъде публикуван и последният доклад на ЕК по (МСП) - с изгледи да бъде сложен неговият край.  Какво би означавало това за България и българските управляващи в седмица, в която са насрочени два избора - на местна власт и на единствения кандидат за главен прокурор Иван Гешев? Бившият правосъден министър и лидер на \"Да, България\" Христо Иванов смята, че \"властта ще обвърже отпадането на Мониторинга не просто като триумф за избора на Гешев като главен прокурор, а за да го превърне в ракета носител за още по-голяма репресивност, беззаконие, \"пеевщина\" в медиите\".\r\nВ тази връзка той припомни промяната в хронограмата за избора, първоначално предвиден да се състои през ноември, след местния вот. Но през септември пленумът на Висшия съдебен съвет (ВСС) насрочи изслушването и избора за 24 октомври - в седмицата, когато се очаква да бъде обявено отпадането на мониторинга. \"Гешев е не просто избор на една , Гешев е политическа програма за цялостно политическо затягане на режима в България\", заяви Христо Иванов. Бившият правосъден министър прогнозира, че България ще става \"все по-несигурна членка на ЕС\", тъй като върховенството на закона не съответства дори на минималните европейски стандарти. В дългосрочен план това означава проблеми за ЕС, който по геополитически причини трябва да поеме гаранции върху общата си сигурност, смята Иванов и дава пример с блокираното от френския президент Макрон разширяване на ЕС със Северна Македония и Албания.\r\nОтпадането на Механизма за сътрудничество и проверка бе обещано на Борисов както от Юнкер, така и от един от неговите заместници, Франс Тимерманс, представител на другото голямо политическо семейство в ЕС - на социалистите. \"Като част от този и подобни политически пазарлъци механизмът загуби всякаква политическа тежест и отпадането му бе предизвестено\", коментира Христо Иванов. Според него с отпадането на мониторинга Брюксел би демонстрирал отказ \"да ни придърпва\" към себе си и България ще бъде изтласкана в някаква периферия.        Ако видим \"сваляне\" на МСП, то това няма да означава, че България е решила проблемите с върховенството на закона, нито, че Брюксел възнамерява да си затваря очите за тях, коментира Весела Чернева, директор на българския офис на Европейския съвет за външна политика (ЕСВП).\r\nЧернева отбеляза, че сегашният Механизъм ще бъде преработен в друг, свързан с бюджета на ЕС, който до няколко месеца ще бъде представен от новата Европейска комисия. Този нов Механизъм ще направи косвена връзка с Копенхагенските критерии (критериите, на които трябва да отговаря всяка страна-кандидат за ЕС - б.а.). Това означава, че в случаи на нарушения на свободата на медиите, на независимостта на съдебната власт ще бъдат намалявани европейски средства за отделни страни-членки, обясни Весела Чернева.\r\n\"Ситуацията в Полша и Унгария и особено тоталитаризмът на Орбан доведе до желанието да се разшири механизмът, а не да бъде вдигнат\", посочи директорът на EСВП. Вариантът със спиране на евросредства би подействал като значително по-ефективна мярка при нарушения на върховенството на закона, в т.ч. при потъпкване на свободата на словото, отколкото годишните доклади по МСП.\r\nНе реформите, произтичащи от тях, които София така и не извърши - или манкира, а прегръдките между Борисов и Юнкер ще помогнат за . А дори и с него, България пак стигна до една-единствена кандидатура за главен прокурор. Такава безалтернативност нямаше дори през 2012 г., когато бе избран настоящият - Сотир Цацаров, пред останалите двама кандидати Галина Тонева и Борислав Сарафов. (Макар че вече бе известен като \"фаворит на управляващите\", а по-късно фразата на един прокурор към Борисов: \"Не ми се подсмихвай, ти си го избра!\", разсея и последното съмнение за нагласена победа).   Отпадането на мониторинга ще запази Данаил Кирилов на поста правосъден министър - с който той обеща да се раздели, ако механизмът бъде запазен. За ГЕРБ това едва ли би било проблем, те разполагат с достатъчно данаилкириловци.   ", "date": "2019.10.21", "title": "Означава ли това, че в България вече всичко е наред?"}
{"url": "https://www.actualno.com/asia/erdogan-zapadyt-zae-stranata-na-teroristite-news_1387075.html", "text": "      Турският президент Реджеп Тайип Ердоган обвини западните страни в \"подкрепа на терористите\" срещу Турция, която те на Анкара срещу сирийските кюрдски \"Отряди за защита на народа\" (ОЗН).      \" и ни нападнаха всички заедно. Включително държави от НАТО и ЕС. Всички!\", подчерта Ердоган в обръщението си в Истанбул.    , наречена \"Източник на мир\", срещу кюрдските милиции в Сирия на 9 октомври. Военната интервенция получи широко международно осъждане, особено във връзка с това, че в борбата срещу терористите от \"Ислямска държава\".\r\n\"Мислех, че сте против тероризма. Кога започнахте да работите с терористите. Да не би Отрядите за защита на народа да са станали член на НАТО, а аз да не съм предупреден за това\", попита Еродоган иронично.  Анкара многократно обяснява, че е насочена към създаване на зона за сигурност, която да отдели границата на Турция от контролираните от кюрдите територии. ", "date": "2019.10.21", "title": "Ердоган: Западът зае страната на терористите"}
{"url": "https://www.actualno.com/africa/kmetyt-na-johanesburg-podade-ostavka-news_1387049.html", "text": "      Кметът на Йоханесбург, най-големия град на Южна Африка, подаде оставка, заявявайки, че се оттегля от основния опозиционен Демократичен алианс (ДА) заради подхода на партията към расовото неравенство.      Когато Херман Машаба беше избран през 2016 г., той стана първият кмет на града, който ние е от управляващия Африкански национален конгрес (АНК), откакто апартейдът приключи през 1994 г., припомня БГНЕС.   60-годишният милионер, който направи богатството си от продукти за черна коса, беше един от най-високопоставените политици в про-бизнес ориентирания ДА, дълго смятан за партия за бели хора от средната класа.\r\nНо в понеделник той напусна ДА, което означава, че вече не може да изпълнява функциите на кмет.  \"Не мога да се примиря с група хора, които смятат, че расата е без значение при обсъждането на неравенството и бедността в Южна Африка\", каза Машаба на пресконференция в Джобърг, както е популярно известен мегаполисът.\r\nТой каза, че решението му е предизвикано от избирането на бившата лидерка на ДА Хелън Зиле за председател на федералния съвет на партията през уикенда.   ДА е погълнат от борба за власт между първия си черен лидер Ммуси Маймане - близък съюзник на Машаба - и старата гвардия, представлявана от Зиле    Зиле разпали спорове с твърдението си, че има някои положителни аспекти на колониализма.\r\n\"Избирането на Зиле за председател на федералния съвет представлява победа за хората в ДА, които стоят диаметрално противоположно на моите убеждения и ценностна система\", каза Машаба.\r\nДА се бори да промени имиджа си като партия, традиционно ориентирана към белите. Неговият дял при вота намаля на изборите по-рано тази година, въпреки многобройните скандали, които заливат АНК.    ", "date": "2019.10.21", "title": "Кметът на Йоханесбург подаде оставка "}
{"url": "https://www.actualno.com/politics/arh-borislav-ignatov-izboryt-na-ivan-geshev-za-glaven-prokuror-e-svyrzan-s-mestnite-izbori-news_1387067.html", "text": "      „Не искам да степенувам кой корупционен скандал е по-голям, защото всеки един от тях е огромен проблем. За да има корупция, причината е една - систематично, лошо управление. Самото усещане, че тя е навсякъде - от дребната административна корупция до обществените поръчки, е сигнал за необходимостта от коренни промени. Ние предлагаме промяна на този модел - системни условия за прозрачност“. Това каза кандидатът за кмет на София от „Демократична Българи“ арх. Борислав Игнатов при гостуването си в Сутрешния блок на БНТ, днес.      „Изборът на г-н Гешев за главен прокурор е свързан с местните избори. Той, като ръководител на прокуратурата, е този, който трябва да се бори срещу корупцията и без никакви свързаности. Неговият избор е с квотите на ГЕРБ и БСП във ВСС. Ние сме на протестите, защото на хората им е омръзнало да гледат състезание с един кандидат. Същото е като при обществените поръчки с един кандидат. Заданията са направени така, че на тях да отговаря само един и останалите да знаят, че нямат никакъв шанс“, отбеляза арх. Игнатов.   Той допълни, че възнамерява да въведе електронна система за провеждане на обществени поръчки, където е невъзможна подмяна на офертите и данните и прозрачно обявяване на условията. „Имаме стратегия да въведем тази система за прозрачност, базирана на новите технологии и отворените данни. Всеки гражданин ще може да следи заседанията на общинския съвет и на комисиите. Това е съвременна практика, начина за борба с търговията на влияние, с изтичането на средствата на софиянци в една малка група хора“, категоричен бе арх. Борислав Игнатов.\r\nКандидатът на „Демократична България“ обърна внимание и на проблема с въздуха в София. „Топлофикация“ трябва да бъде оздравена незабавно, за да не фалира. Това ще бъде проблем за София, защото ще доведе до замърсяване в бита. Ще бъде катастрофа и за въздуха. Трябва незабавно преструктуриране и премахване на неизгодни договори. Бизнесменът Ковачки има хора в двата борда, назначени с гласовете на ГЕРБ, БСП и ВМРО. Негова фирма търгува енергията от „Топлофикация“ и така по 25-30 млн. не влизат в „Топлофикация“ и тя не може да погасява своите задължения. Всички обществени дружества ще бъдат подложени на проверка, анализ и ще предприемем мерки за оздравяването им“, допълни той.   ", "date": "2019.10.21", "title": "Арх. Борислав Игнатов: Изборът на Иван Гешев за главен прокурор е свързан с местните избори"}
{"url": "https://www.actualno.com/society/chetirima-rabotnici-padnaha-ot-pokriv-razminaha-se-bez-seriozni-travmi-news_1387077.html", "text": "      Четирима работници са пострадали след падане от срутил се покрив в чепеларското село Орехово. Инцидентът е станал в момент, когато те са поправяли стрехата, съобщава .      Мъжете са паднали от порядъка на 7-8 метра височина. \"Чиста трудова злополука, не знам дали имат трудови договори. Работниците са ремонтирали покрива на двуетажна къща на двама братя, които живеят в Пловдив. Трима от работниците са от Чепеларе, а един от Орехово\", казва кметът на селото Павлина Петкова.   Пострадалите са на възраст между 50 и 60 години, били скупчени от едната страна и ковали челна дъска, когато пропада покрива. Транспортирани са до болницата в Смолян. За щастие, и четиримата нямат сериозни травми, нямат счупвания и само един от тях е с натъртвания и е настанен в хирургията за наблюдение. По случая е образувано е досъдебно производство, водят се разследвания за конкретните причини, които са предизвикали инцидента. ", "date": "2019.10.21", "title": "Четирима работници паднаха от покрив, разминаха се без сериозни травми"}
{"url": "https://www.actualno.com/europe/otkriha-jertvite-na-jestoko-ubijstvo-kraj-moskva-news_1387084.html", "text": "      Следователи откриха в района на Москва телата на четири жертви на престъпната общност на бизнесмена Олег Медведев, известен като Шишкан.      Жертвите са генералният директор на фирма \"Племзавод Раменское\", депутатът от Раменския район 53-годишната Татяна Сидорова и тримата ѝ роднини: съпруг, син и сестра. Те са били убити през 2012 г., каза официалният представител на следствието Светлана Петренко.\r\nТелата са намерени в земята на дълбочина 4 метра. Съдейки по дупките от куршуми, най-малко двама от четиримата загинали са застреляни в главата. Според разследващи бандата на Шишкан елиминира Сидорова заради отказ да прехвърли земя.\r\nДепутатът и членовете на нейното семейство изчезнаха от къщата им в предградията през февруари 2012 г. Личният шофьор на Сидорова открил следи от кръв в близост до къщата си и се обадил в полицията.  Заведено е наказателно дело за убийство и отвличане.\r\nСидорови са били бизнес партньори на Медведев - \"един от най-влиятелните в престъпните среди на Русия\", съобщи медията \"Росбалт\", позовавайки се на свои източници. ", "date": "2019.10.21", "title": "Откриха жертвите на жестоко убийство край Москва"}
{"url": "https://www.actualno.com/business/bylgarija-zapochva-da-dostavja-gaz-na-syrbija-dogodina-news_1387092.html", "text": "      С абсолютна сигурност може да се каже, че българската страна ще завърши проекта, необходим за снабдяване на Сърбия с газ, през 2020 г., заяви сръбският министър на енергетиката Александър Антич, предаде агенция \"Танюг\".      Министерството съобщи, че Антич заедно с българския премиер Бойко Борисов и министъра на енергетиката Теменужка Петкова са посетили строителството на участъка на преносния газопровод на българска територия до границата със Сърбия – \"Балкански поток\".\r\nАнтич каза, че Сърбия работи интензивно по своя участък и се очаква той да бъде завършен до края на годината, а българската страна ще завърши нейния през първата половина на 2020 г.\r\nПо-рано днес премиерът Борисов официално откри първия участък от новото газово трасе - 11 км от турската граница до компресорна станция \"Странджа\", а по-късно инспектира разширяването на газопреносната мрежа и в района на Кнежа, откъдето газопроводът ще поеме към сръбската граница.     Трасето на т.нар. \"Балкански поток\" ще премине през землищата на 11 области - Варна, Шумен, Разград, Търговище, Русе, Велико Търново, Ловеч, Плевен, Враца, Монтана и Видин.\r\nСръбският енергиен министър подчерта, че това е изключително важен ден за проекта за изграждане на \"Турски поток\", с който Сърбия ще се свърже през България. Той със задоволство констатира, че координацията на действията на Сърбия, България и Унгария е дала \"блестящи резултати\".\r\nМинистърът оцени, че магистралният газопровод през Сърбия от българската до унгарската граница ще представлява огромен потенциал, който ще направи Сърбия транзитна страна.    България, Сърбия и Унгария работят интензивно по строителството на газопровода, а от България изпращат ясно послание – продължението на \"Турски поток\" е необходимо за енергийната сигурност на региона, изтъкна Антич. ", "date": "2019.10.21", "title": "България започва да доставя газ на Сърбия догодина"}
{"url": "https://www.actualno.com/balkani/i-syrbija-vliza-v-bitkata-za-zavoda-na-volkswagen-news_1387098.html", "text": "      По време на утрешната си среща с германския министър на икономиката и енергетиката Петер Алтмайер президентът на Сърбия Александър Вучич ще излезе отново с инициатива за привличане на автомобилния гигант Volkswagen в Сърбия, предаде Танюг. Така страната се присъединява към България и Румъния, които все още не са изгубили надежда, че могат да привлекат концерна.      На 15 октомври от ръководството на Volkswagen съобщиха, че са отложили решението за построяване на нов завод близо до Измир на фона на турската военна операция в Сирия. Компанията беше избрала Маниса, на около 40 километра северно от Измир, а производството трябваше да започне през 2022 г. Румънското правителство също инициира разговори за възможността фабриката на Volkswagen да бъде в Румъния.   Паралелно с това се очаква в Сърбия утре да бъдат подписани договори за две големи германски фабрики – МTU и Bros, гринфийлд инвестиции, за над 300 милиона евро, уточнява . ", "date": "2019.10.21", "title": "И Сърбия влиза в битката за завода на Volkswagen"}
{"url": "https://www.actualno.com/smolyan/slabo-zemetresenie-razlulja-rajona-na-dospat-news_1387093.html", "text": "      Земетресение с магнитуд 2.6 е регистрирано в района на Доспат. Това съобщиха за Агенция „Фокус“ от Националния институт по Геофизика, Геодезия и География.      Земетресението е на 11 километра северно от Доспат и на 130 километра юг-югозапад от София. Няма данни земетресението да е усетено в близки населени места – Пещера, Сърница, Гоце Делчев.    ", "date": "2019.10.21", "title": "Слабо земетресение разлюля района на Доспат"}
{"url": "https://www.actualno.com/goodnews/georgi-gospodinov-s-prestijna-literaturna-nagrada-news_1387103.html", "text": "      Писателят Георги Господинов спечели една от най-големите централноевропейски награди за литература \"Ангелус\". Романът му \"Физика на тъгата\" беше обявен за най-добрата книга на полски език за 2019 г. на церемония във Вроцлав. Преводът е на Магда Питлак, която също получава награда.      Думи на отличената само преди дни с Нобел за литература Олга Токарчук стоят на полското издание на \"Физика на тъгата\". Според нея с книгата на Господинов полският читател най-сетне се среща с един роман, който е част от европейския литературен канон. Тя беше сред първите, които поздравиха автора. Именно на фестивала \"Бруно Шулц\" във Вроцлав беше първото появяване на Токарчук в родната й Полша след обявяването на Нобела.\r\nОт сцената на театър \"Капитол\" Георги Господинов сподели, че за първи път е бил във Вроцлав преди 20 години точно по покана на Токарчук и че тя е сред хората, които винаги са го окуражавали. \"Сега Вроцлав е град, който трябва да празнува литературата. Ангелът на литературата тази вечер беше с мен, но и с всички хора в този град\", каза авторът.\r\nЗа наградата \"Ангелус\" Георги Господинов беше отличен сред шестима писатели от Австрия, Чехия, Русия, Украйна. Отличието за първи път отива при българин, като Господинов е бил номиниран за него и преди години за сборника си с разкази \"И други истории\".   Нобелистката Светлана Алексиевич, украинецът Юрий Андрухович, роденият в Сараево Миленко Йергович също са получавали наградата, която се връчва от 2006 г.\r\nМеждувременно осмото българско издание на \"Физика на тъгата\" с корица от Теодор Ушев още може да се намери в книжарниците. На 17 ноември предстои и българската премиера на едноименната анимация, която е вторият филмов проект на тандема Ушев-Господинов. Прожекцията ще е в зала 1 на НДК и е част от програмата на \"Киномания\". ", "date": "2019.10.21", "title": "Георги Господинов с престижна литературна награда"}
{"url": "https://www.actualno.com/crime/kola-blysna-uchenik-na-elektricheska-trotinetka-v-sofija-news_1387107.html", "text": "      16-годишно момче, придвижващо се с елтротинетка, беше блъснато от кола на столичния булевард “Васил Левски” в понеделник следобед, съобщи “24 часа”.      Ученикът от руската гимназия потеглил с тротинетката по ул. “Аксаков”. Вместо да мине през подлеза на университета, който е наблизо, той тръгнал да пресича натоварения булевард с 6 платна, за да отиде в парка при паметника на Съветската армия. В този момент колите потеглили. Първата успяла да заобиколи нарушителя, но втората го бутнала.   Сигнал за инцидента е подаден на тел. 112 в 15,30 ч. Линейка откарала ученика в “Пирогов”, като той се е разминал само със счупен крак. ", "date": "2019.10.21", "title": "Кола блъсна ученик на електрическа тротинетка в София"}
{"url": "https://www.actualno.com/society/novinite-naj-vajnoto-za-denja-21-oktomvri-news_1387054.html", "text": "      Редакционният екип на ви представя най-важните новини за изминалия ден, 21 октомври.       \"За мен е изключително проблемно, че държавния глава мълчи в такъв важен момент за България, какъвто е изборът на главен прокурор. Аз апелирам държавния глава да се възползва от своето конституционно право и да отложи избора, ако ВСС вземе решение, за да се даде възможност за една легитимна процедура. Нищо против кандидата, но процедурата е с доста въпросителни.\"   Европейският съюз е готов да отложи датата за напускане на Великобритания до февруари 2020 година, съобщава вестник Times, като се позовава на дипломатически източници. Британският парламент отново не пожела да разгледа сключената от премиера Борис Джонсън сделка за Brexit. Председателят на Камарата на общините Джон Бъркоу отхвърли призива на правителството да се гласува споразумението на Джонсън, предаде BBC.     България да създаде нов план за действие срещу насилието над жени, да преосмисли тълкуването на Истанбулската конвенция и да бъде намерен правилният превод на понятието \"джендър\". За това призова специалният докладчик на ООН по въпросите на насилието над жени Дубравка Симонович, която е на посещение в България от 14 до 21 октомври 2019 г. Делото срещу двамата обвинени квестори от КТБ Станислав Лютов и Елена Костадинчев бе временно замразено, заради открити от защитата неясноти в обвинението.    \"Подписвам пред вас заявление за оставка като депутат от Народното събрание\", обяви Волен Сидеров по време на пресконференция и показа документ, който подписа. По време на утрешната си среща с германския министър на икономиката и енергетиката Петер Алтмайер президентът на Сърбия Александър Вучич ще излезе отново с инициатива за привличане на автомобилния гигант Volkswagen в Сърбия, предаде Танюг. Така страната се присъединява към България и Румъния, които все още не са изгубили надежда, че могат да привлекат концерна. С абсолютна сигурност може да се каже, че българската страна ще завърши проекта, необходим за снабдяване на Сърбия с газ, през 2020 г., заяви сръбският министър на енергетиката Александър Антич, предаде агенция \"Танюг\". Турция не е хвърлила око на нито една страна, а в момента провежда антитерористична операция в Североизточна Сирия заради интереси на сигурността. Това заяви президентът Реджеп Тайип Ердоган, цитиран вестник Sabah. Помните ли как в НРБ властта беше влязла в неписан договор с интелигенцията за размяна на лоялност срещу привилегии? Навремето флиртът на писатели, артисти, учени с Тодор Живков беше станал пословичен. А как е днес, пита медийният експерт Георги Лозанов в коментар за Deutsche Welle. „Орлетата” на Бойко Борисов, а не Йорданка Фандъкова управляват София. Това каза в интервю за bTV кандидатът за кмет на столицата Мая Манолова. Писателят Георги Господинов спечели една от най-големите централноевропейски награди за литература \"Ангелус\". Романът му \"Физика на тъгата\" беше обявен за най-добрата книга на полски език за 2019 г. на церемония във Вроцлав. Преводът е на Магда Питлак, която също получава награда. ", "date": "2019.10.21", "title": "Новините: Най-важното за деня, 21 октомври"}
{"url": "https://www.actualno.com/curious/dneven-horoskop-za-22-oktomvri-news_1386964.html", "text": "       Овен       Този вторник обърнете внимание на цветовете. Това важи в преносен и буквален смисъл. Намерете с какво да направите живота си по-шарен. Телец Днес може да загубите нещо, но много скоро ще намерите друго по-ценно. Не бързайте да страдате, а се отнесете философски към нещата.   Близнаци Денят ще ви зарадва с дълго чакана промяна. Припомнете си какво сте си обещали да направите, когато тя настъпи. Рак     Денят може да ви стори по-дълъг от обикновено. Намерете си интересно занимание, което да ангажира съзнанието ви. Лъв Днес може да ви се иска да избягате от действителността. Ако всичко ви е писнало значи имате нужда от непланирана почивка. Дева Днес може да се сблъскате с някои трудности. Това означава, че сте пренебрегвали дълго ваши задължения и сега ще трябва да наваксате.   Везни Това е ден, в който да се опитате да регулирате емоциите си. Нямате търпение относно важно събитие, но ще трябва да проявите дисциплинираност.    Скорпион Днес не се колебайте да заявите позицията си. Спрямо това, което може да загубите решете дали да сте дипломатични или не. Стрелец Това е ден, в който може да ви се прииска да поемете в нова посока. Първо разучете необходимите стъпки, преди да се втурнете в новото. Козирог    Този вторник може да се окаже решаващ за бизнеса ви. Изходът от важни преговори ще даде яснота за бъдещето ви. Водолей Това е ден, в който ще трябва да правите всичко в последния момент. Ако се мобилизирате може да успеете с всичко. Риби Този вторник ще се наложи да взимате бързи решения. Те ще са натоварени и с отговорности. За тях също ще трябва да действате бързо. ", "date": "2019.10.21", "title": "Дневен хороскоп за 22 октомври"}
{"url": "https://www.actualno.com/sciencelogy/facebook-s-novi-pravila-za-sigurnost-news_1387105.html", "text": "      Facebook въвежда нови правила за сигурност. Така от социалната мрежа се подготвят за предстоящите през 2020 година президентски избори в САЩ, пише АФП.      Facebook обяви, че ще следи по-внимателно \"контролираните от държави медии\", които се опитват да манипулират настроенията на гласоподавателите. \"Изправени сме пред все по-съвършени атаки от контролирани от държави агенти. Но вярвам, че сега сме много по-добре подготвени, отколкото за изборите през 2016 г.\", каза собственика на Facebook Марк Зукърбърг, цитиран от БГНЕС.   Една от новите мерки е, че новини, идващи от медии, които се контролират от правителствата на други държави, ще се появяват с етикет, който ще посочва източника им. Друга мярка е, че при опит на потребителите да споделят новина, която е била разкрита като фалшива от сайтове за проверка на достоверността, ще изскача предупреждение, че информацията е със съмнителна достоверност. Освен това Facebook обяви, че са взели допълнителни мерки акаунтите на политици и други участници в изборния процес да не бъдат хаквани или компрометирани от злонамерени лица или организации. ", "date": "2019.10.21", "title": "Facebook с нови правила за сигурност "}
{"url": "https://www.actualno.com/crime/otnovo-hvanaha-shofior-na-uchenicheski-avtobus-s-alkohol-tozi-pyt-v-bojurishte-news_1387005.html", "text": "      Служители на РУ - Сливница спряха шофьорна ученически аватобус, употребил алкохол, преди да тръгне с децата на екскурзия, съобщиха от МВР.         Около 7.40 часа тази сутрин в Божурище полицаите направили рутинна проверка на автобус,  предназначен за екскурзия на ученици от 8 и 9 клас на местно училище. \r\nНарушения по отношение на задължителната документация не били открити. Когато обаче водачът бил изпробван за употреба на алкохол, дрегерът отчел положителен резултат, съобщава БНТ.  На 57-годишния шофьор е съставен акт за извършено нарушение по чл. 5, ал.3, т.1 от ЗДвП. Очакват се резултатите от кръвната проба на водача за наличие на алкохол в кръвта.\r\nИзпратеният втори шофьор също бил изпробван за употреба на алкохол и след като дрегерът отчел отрицателен резултат, автобусът с учениците потеглил към планираната екскурзия.    ", "date": "2019.10.21", "title": "Отново хванаха шофьор на ученически автобус с алкохол, този път в Божурище"}
{"url": "https://www.actualno.com/balkani/slovenski-evrodeputat-evropejskijat-syuz-izmami-severna-makedonija-news_1387082.html", "text": "      Неуспехът за започване на преговори за присъединяване със Северна Македония е катастрофално решение, което подкопава доверието към ЕС и неговите институции във всички страни кандидатки. Това заяви Иво Вайгл, бивш словенски евродепутат и докладчик за страната от 2014 до 2019 г.      В интервю за Юропиън Уестърн Болканс Вайгл остро критикува неспособността на Европейския съвет да определи дата за започване на преговори за присъединяване със Северна Македония.   „Бих казал, че това е просто измама. Не е приемливо нито една държава, дори и Франция, да блокира подобна работа срещу желанията на всички, това дори е срамно за Европейския съюз“, каза Вайгл. Той припомня, че е един от подписалите предложението за присъждане на Нобеловата награда за мир на Алексис Ципрас и Зоран Заев, като посочва, че Договорът от Преспа е един от малкото положителни случаи в тази част на света, който реши по демократичен начин  сложен политически проблем. \r\n\"И някой сега го е хвърлил в кошчето и е обезценил усилията на тези държавници, потвърждавайки, че онези, които са били против тези споразумения, са били прави\", каза Вайгл. Според него това изпраща лошо послание към работещите по подобни сделки в региона, пише БГНЕС.   ", "date": "2019.10.21", "title": "Словенски евродепутат: Европейският съюз измами Северна Македония"}
{"url": "https://www.actualno.com/europe/chetiri-obvinenija-za-ubijstvoto-na-razsledvashtija-jurnalist-jan-kucijak-news_1387007.html", "text": "      Словашките власти повдигнаха обвинения на четирима души за и годеницата му - дело, предизвикало големи протести срещу корупцията на високо ниво и принудило тогавашния премиер Робърт Фицо да подаде оставка, предава БГНЕС.      Говорителят на държавната прокуратура заяви, че шестте обвинения, повдигнати през 2018 г. за разстрела на Ян Куцияк и годеницата му Мартина Кушнирова, се отнасят за предумишлено убийство.   Основният заподозрян е Мариан Кочнер, политически свързан предприемач, който е бил ключов обект в публикациите на Куцияк за корупция и връзкарство в централноевропейската държава.  Прокурорите смятат, че той е поръчител на убийството.\r\nКочнер отрече всякакви неправомерни действия чрез адвоката си.  27-годишният Куцияк и Кушнирова бяха застреляни в къщата им близо до столицата Братислава през февруари миналата година, припомня Евронюз.\r\nУбийствата разтърсиха политическите среди в държавата-членка на Европейския съюз, предизвикаха протести от над 70 000 души и принудиха левия Фицо да подаде оставка миналия март.   Неговата трипартийна коалиция оцеля, водена от избрания наследник на Фицо и негова дясна ръка, Петер Пелегрини. Но общественият гняв пламна отново, когато се появиха нови подробности от разследването на убийството на Куциак, които показаха, че Кочнер всъщност владее държавните органи.    Трима от обвинените през 2018, включително Кочнер, се обявиха за невинни, а пети - за съдействие при убийството. ", "date": "2019.10.21", "title": "Четири обвинения за убийството на разследващия журналист Ян Куцияк"}
{"url": "https://www.actualno.com/america/shte-opravdajat-li-izborite-v-kanada-nadejdite-na-djystin-trudo-news_1386846.html", "text": "      Канадците гласуват на общи днес, като предварителните проучвания прогнозират , тъй като Либералната партия на премиера Джъстин Трюдо рискува да загуби мнозинството си или дори да бъде изритана.      Либералите и ръководените от Андрю Шиър консерватори, могат да нажежат атмосферата, наричайки изборите едни от най-близките до нацията досега, коментира АФП.\r\nНо нито една от двете партии, ръководещи Канада след Конфедерация през 1867 г., не се очаква да спечели достатъчно подкрепа, за да осигури абсолютно мнозинство от места в парламента.\r\nВ последните прояви на кампанията в най-западната Британска Колумбия в неделя бившето златно момче Трюдо отправи емоционален призив към избирателите да му позволят да надгради постиженията от първия си мандат. Той предупреди срещу очакваните действия на Шиър по отношение на опазването на околната среда, включително федерален данък върху въглерода, обезсърчаващ използването на големи количества изкопаеми горива.  \"Нуждаем се от силно, прогресивно правителство, което ще обедини канадците и ще се бори срещу изменението на климата - не прогресивна опозиция\", заяви Трюдо на митинг в предградие на Ванкувър след такива в Онтарио, Манитоба и Алберта.\r\n\"Трябва да се обединим като граждани. Трябва да се обединим като планета.\"\r\nСлед като спечели през 2015 г. - в повторение на вълната на подкрепа, която през 1968 г. постави покойния му баща Пиер на власт - звездата на Трюдо бе помрачена, докато бе на власт. Имиджът му бе опетнен от етичните пропуски при случая с подкупи на прокуратурата от инженерен гигант, а кампанията му бе разтърсена от появата на стари негови фотографии с грим на чернокож.    Разрастващите се социалдемократи и реанимираните квебекски сепаратисти също се отказаха от подкрепа за либералите. Ако Трюдо се задържи, това ще е така, защото Шиър се бори да спечели канадците със своята ласкава личност, отхвърляйки пестеливите политики на миналите администрации на торите.\r\nКанадците \"не могат да си позволят\" либерално правителство, подкрепено от третата по рейтинг Нова демократична партия (НДП), заяви Шиър в края на кампанията си от Атлантическия до Тихия океан.\r\n\"Каквото и да стане, знаем, че Трюдо би платил всяка цена, за да остане на власт, и той ще използва парите ви, за да го направи\", каза Шиър.   40-дневната кампания, описана от Трюдо като \"една от най-мръсните, най-гнусните\" в канадската история, е \"пустиня от гледна точка на публичната политика\", според анализатора Ник Нанос от „Nanos Research“.   Прокрадват се обвинения, че либералите ще легализират твърдите наркотици, а торите ще позволят разпространението на оръжия за нападение.\r\nНа един от митингите Трюдо беше принуден Върховният бюрократ на нацията по-рано тази година предупреди, че публичният дискурс е паднал до толкова ниско ниво, че той се \"притеснява, че някой ще бъде разстрелян... по време на политическата кампания\".\r\nИ Трюдо, и Шиър, не успяха да избягат от словесни престрелки.\r\nТрюдо предизвика бунтовниците от минали и настоящи партии на торите, насърчаващи \"политика на страх и разделение\", а Шиър нарече премиера \"натрапчив лъжец\", \"лъжлив и измамен\".    Трюдо защити своите политики: силна икономика и ниска безработица, легален канабис, преселване на 60 000 сирийски бежанци, разглеждане на смъртни случаи по вина на лекари, публично разследване за изчезнали и убити канадски жени и свободни търговски сделки с Европа, тихоокеанските страни и северноамериканските съседи.\r\nБившият президент на САЩ Барак Обама ги посрещна с одобрение, като нарече Трюдо \"ефективен лидер, който се занимава с големи въпроси като изменението на климата\".\r\n\"Светът има нужда от прогресивно лидерство сега\", каза Обама в Туитър.\r\nМеждувременно консерваторите единствени сред всички партии обещаха мерки за строги икономии за връщане към балансиран бюджет в рамките на пет години.   В края на кампанията си Шиър се изправи пред разкрития за американското си двойно гражданство и твърдения, че неговата партия е наела комуникационна фирма, която да \"унищожи\" Народната партия, ръководена от бившия консервативен министър на външните работи Максим Берние. Партията се намира вдясно от консерваторите и може да изтегли гласове.\r\nВляво, партията Блокът се възстановява от разрушителния изборен резултат през 2015 г., като се вкопчи в продължаващия квебекски национализъм, за да предизвика господството на либералите в провинцията.\r\nБлокът и НДП заявиха, че няма да подкрепят торите, ако те имат малцинство.\r\nПредварителните резултати в шестте часови зони на Канада се очакват рано след 19:00 часа по времето в Отава (23:00 ч. централно гринуичко време).\r\nНо след изборите и при така силно раздвижените политически пластове, има вариант, при който Трюдо може да се задържи на поста дори ако неговата партия загуби, подчертава АФП. Предстоят трудни преговори за управлението на страната, пише БГНЕС. ", "date": "2019.10.21", "title": "Ще оправдаят ли изборите в Канада надеждите на Джъстин Трюдо? "}
{"url": "https://www.actualno.com/society/oon-bylgarija-da-preosmisli-tylkuvaneto-na-istanbulskata-konvencija-news_1387023.html", "text": "       България да създаде нов план за действие срещу насилието над жени, да преосмисли тълкуването на и да бъде намерен  правилният превод на понятието \"джендър\". За това призова специалният докладчик на ООН по въпросите на насилието над жени Дубравка Симонович, която е на посещение в България от 14 до 21 октомври 2019 г.       \"Призовавам правителството, медиите, неправителствения сектор да се ангажират в конструктивен диалог и да намерят правилния превод на термина \"джендър\" и тълкуването на Истанбулската конвенция. Важно е да се гледа на Истанбулската конвенция като на жив, действащ инструмент и да се преосмисли посоката на разсъждение. В тълкуването на българския Конституционен съд не се взима предвид Конвенцията за правата на жените. Има текстове в Конвенцията на ООН за преустановяване на насилието над жените, които са много подобни с Истанбулската конвенция\", посочи специалният докладчик на ООН, цитиран от .   Дубравка Симонович отчете и че е имало масирана кампания срещу Истанбулската конвенция , както и ръст на речта на омразата срещу активисти и НПО-та. По думите й проблемът се е породил от грешния превод на термина \"джендър\" и затова трябва да се намери по-подходящ.\r\n\"В закона за равнопоставеността термина \"джендър\" фигурира, където се говори за насилие на основание на пола. Моят въпрос е конвенцията на ООН за премахване на дискриминацията противоречи ли на българската конституция, предвид че там има също \"джендър\". Трябва да се противостои на грешния превод на термина, за да се върви към ратификацията на Конвенцията и да се спре насилието над жени. Само в тази конвенция понятието \"джендър\" е преведено по този начин и това изопачи какво означава насилието над жени, основано на пола\", настоя Дубравка Симонович.  Все пак тя поздрави правителството за промените в Наказателния кодекс, свързани с домашното насилие и призова да бъдат взети още законодателни мерки.\r\nСпоред нея не се събират достатъчно данни за насилието, основано на пола, и посъветва властите да работят в тази посока.    Дубравка Симонович се позова на стряскащата статистика, според която през миналата година са от партьнора си. Тя посочи и че много малко сигнали се подават от жертвите на насилие, а обществото е нечувствително към такива случаи на агресия. Тя настоя и че центровете за закрила на пострадали от домашно насилие не са достатъчно на брой, като посочи, че в София той е само един.    Специалният докладчик на ООН посочи и проблема с ранните бракове в ромската общност и отпадането на ромските деца от училище. Има нова форма на трафик на неродени деца – ромските жени продават деца за 10-20 хил. евро в Гърция и трябва този процес да спре, посочи още тя. \"България трябва да създаде нов национален план за действие срещу насилието над жени\", заключи Дубравка Симонович.  ", "date": "2019.10.21", "title": "ООН: България да преосмисли тълкуването на Истанбулската конвенция"}
{"url": "https://www.actualno.com/politics/bylgarija-i-rusija-ne-podpisaha-programa-za-kultura-i-obrazovanie-news_1387027.html", "text": "      Вицепремиерът и министър на външните работи на България Екатерина Захариева изрази съжаление, че София не успя да подпише с Москва програма за сътрудничество в областта на културата и образованието, предава TACC, цитирана от агенция \"Фокус\".      „Наистина съжалявам, че не успяхме да подпишем програма за сътрудничество в областта на образованието, културата. Надяваме се, че това споразумение ще бъде готово за подписване през следващата година\", подчерта първият дипломат на България на съвместна пресконференция след разговори с външния министър на Русия Сергей Лавров.\r\nПо-рано Захариева заяви в интервю за ТАСС, че София и Москва се готвят да подпишат петгодишна програма за сътрудничество в областта на културата и образованието. Тя припомни, че най-последната такава е за периода 2012-2014 г.\r\nВъншният ни министър изрази неудовлетворение от дисбаланса в двустранната търговия между двете страни. За 2018 г. двустранният стокообмен е достигнал 4,144 млрд. долара. В сравнение с  2017 г. година в търговския оборот е отбелязан спад от 4,1 на сто, а отрицателното търговско салдо за България се е увеличило с 22,4%.  „За първата половина на тази година  показателите са по-добри, но мисля, че имаме потенциал - особено в износа от България за Русия, който все още е неудовлетворителен. Виждам възможности в сферите на хранително-вкусовата промишленост, в технологиите. Надявам се, че работата на смесената междуправителствена комисия за търговско и икономическо сътрудничество, която заседава във Варна през септември, ще допринесе за активизиране нашите двустранни отношения в тази област“, заяви Екатерина Захариева.\r\nВ момента основен дял в българския износ за Русия заемат медикаментите – 29,6 на сто, както и табла, панели, конзоли, полиспасти, хладилници и др. Около 85% от вноса от Русия се формира от минерални продукти и горива, а останалата част се състои от суровини, материали и изделия на машиностроенето. \r\nПо отношение на енергетиката Екатерина Захариева подчерта значението за България на и намеренията на българското правителство да изгради в срок газопреносната мрежа от българо-турската до българо-сръбската граница -  трасе, по което се планира да бъде транзитиран газ и от газопровода „Турски поток“.    „Днес нашият премиер откри част от трасето на „Балкански поток“. Договорът за реализацията беше подписан през септември, инвестираме много, строителството върви и се надяваме, че до края на 2020 г. тръбата ще стигне до границата със Сърбия. Това е важен за нас проект“, заяви външният ни министър.\r\nПо време на разговора бяха отбелязани и добрите перспективи за сътрудничеството в атомната енергетика, включително по проекта АЕЦ „Белене“. В момента в България тече процедурата по избор на кандидатите за участие в проекта, сред които е и руската компания „Росатом“. \r\nИ двамата министри изразиха неудовлетворение от спада на туристическия поток от Русия към България. Екатерина Захариева подчерта, че България всяка година подобрява консулските си услуги, както и процедурите по облекчено издаване на визи за руски туристи, в съответствие с правилата на ЕС.\r\n„Вече издаваме многократни визи за 2 и 3 години, не само за собственици на имоти. В Русия от тази година имаме общо 59 изнесени визови центъра, освен трите ни консулства. Това ще окуражи повече руснаци да дойдат в България“, заяви Екатерина Захариева. По предложение на МВнР от догодина ще се издават и двукратни 6-месечни визи за руски туристи, които за първи път посещават страната ни.\r\n511 000 руски туристи са посетили страната ни през 2018 г., което нарежда Русия на 6-о място по брой туристи в България. По данни на руската страна около 300 000 руски граждани притежават недвижими имоти у нас. Консулската ни служба в Москва годишно издава около 200 000 визи или около половината от броя на визите, издавани от всички български задгранични представителства.   Според Екатерина Захариева за повишаване на туристическия поток роля ще има и подобряването на транспортните връзки с Русия – чрез  повече чартъри и директни самолетни полети, както и нови фериботни връзки. \r\nСред основните теми в разговора между двете делегации бяха и връзките в образованието. В Русия в момента се обучават около 600 български студенти, а в България – 340 руски. Външният ни министър изрази съжаление, че двете страни още не са подписали нова 5-годишна Програма за сътрудничество в областта на образованието, науката и културата, която българската страна вече е съгласувала. Екатерина Захариева предложи тази програма да бъде подписана по време на визита на руския външен министър у нас догодина. Сергей Лавров прие поканата да посети България. Той благодари за подкрепата, която българската страна оказва за изучаването на руски език в страната ни.     Двамата министри се договориха догодина да се състоят консултации между МВнР на двете страни. Сергей Лавров връчи на Екатерина Захариева и документ за безвъзмездно и безсрочно ползване на дипломатическия имот „Българско посолство на Република България в Москва“, с което окончателно приключи процедурата по регистрация на правата върху терена на посолството ни в руската столица. \r\nВ хода на дискусията външните министри на България и Русия обсъдиха и теми от световния и европейски дневен ред, сред които европейската сигурност, регионалното сътрудничество и ситуацията на Балканите, ситуацията в Сирия след турската военна операция. Захариева и Лавров изразиха безпокойство от липсата на диалог между Белград и Прищина. Външният ни министър изрази и съжаление от липсата на решение на Европейския съвет за начало на преговори за присъединяване с Република Северна Македония и Албания.   ", "date": "2019.10.21", "title": "България и Русия не подписаха програма за култура и образование"}
{"url": "https://www.actualno.com/analysis/evropol-jenite-nastigat-myjete-v-spisyka-na-naj-izdirvanite-prestypnici-news_1387010.html", "text": "      Европол разкри имената на най-издирваните бегълци в Европа - като 18 от 21 престъпници в списъка са жени. Агенцията предупреждава, че по най-новите сведения, жените вече са \"еднакво способни\" да извършват тежки престъпления като мъжете, информира Яху Нюз.      Кампанията под надслов „Престъпността няма пол“ на европейската полицейска агенция е насочена към залавяне на най-търсените жени престъпнички на континента.\r\n\"Досега се смяташе, че обикновено престъпленията не се извършват от жени, но техните престъпления са също толкова сериозни, колкото и тези, извършени от мъжете\", заяви говорителката на агенцията Тине Холевоет.   Издирваните заподозрени са изправени пред редица обвинения като убийства и трафик на хора и наркотици.  Интерактивната кампания първо показва заподозрените, скрити зад призрачни неонови маски, преди лицата им да се разкрият бавно, докато зрителите четат историите зад техните престъпления.\r\nЧехия, например, търси информация за Ивета Танцосова, осъдена на 7,5 години затвор, след като е подлъгала младо момиче в Англия под предлог, че ще работи като медицинска сестра.\r\nФранция издирва Джесика Едосомван, нигерийска гражданка, избягала след като полицията разби мрежа за проституция в района на Лион в края на 2007 г. и арестува 26 души. Мрежата е експлоатирала около 60 проститутки, които били примамвани във Франция с обещанието за по-добро бъдеще и били контрабандирани там през Либия.       Пристигнали във Франция, бедстващите жени били подложени на вуду ритуали \"джуджу\" и техните семейства били заплашени, съобщи френската полиция пред АФП.\r\nОчаква се делото срещу обвинените да започне в Лион на 6 ноември, а Едосомван е единствената заподозряна, която все още не е открита. Смята се, че тя е или в Италия, или в Германия, заяви полицията.\r\nД-р Мариан Дуган, експерт по джендър и криминология в Университета в Кент, каза пред Би Би Си, че Европол е прав, че има стереотип, който нарежда мъжете като по-склонни от жените да извършат сериозна и организирана престъпност. Но стереотипът съществува, защото в миналото беше истина“, каза тя.\r\n\"Очевидно всички престъпления могат да бъдат извършени от всякакъв пол\", каза д-р Дуган. \"Но въпреки че някои жени извършват тежки престъпления, засега те го правят по-рядко от мъжете.\" ", "date": "2019.10.21", "title": "Европол: Жените настигат мъжете в списъка на най-издирваните престъпници "}
{"url": "https://www.actualno.com/balkani/makron-shte-poseti-albanija-i-severna-makedonija-news_1387032.html", "text": "       ще посети следващия месец Албания и Северна Македония, съобщиха днес албански медии, цитирани от БГНЕС.      Самият Макрон заяви на пресконференция след срещата на високо равнище на Европейския съюз в Брюксел, че планира да посети Скопие и Тирана за срещи с премиерите Зоран Заев и Еди Рама.    била потвърдена от дипломатически източници в Тирана за Exit.al. Самият Еди Рама заявил след среща на ръководството на неговата Социалистическа партия, че скоро ще има много важни срещи, между които и с Макрон. Рама не влезе в повече детайли.\r\nЗасега обаче няма официално потвърждение от Париж за посещението на френския президент в Албания и Северна Македония.  Албанските медии твърдят, че в знак на подкрепа от официален Париж, в Тирана беше открит офис на Френската агенция за развитие, която ще работи по проекти за развитие в Албания.\r\nТе припомнят, че Макрон е планирал да пристигне в Албания през есента на 2018 г. като част от балканска обиколка, но посещението беше отменено.   Ако този път Макрон посети Балканите, това ще се случи непосредствено след като на за започване на преговори е Албания и Северна Македония за присъединяване към общността.     ", "date": "2019.10.21", "title": "Макрон ще посети Албания и Северна Македония"}
{"url": "https://www.actualno.com/balkani/atina-ne-haresvame-dogovora-ot-prespa-no-shte-go-spazvame-news_1387039.html", "text": "       би трябвало по някакъв начин да ни държи нащрек, заяви гръцкият министър на енергетиката и околната среда Костис Хацидакис в интервю за гръцката телевизия Sky, предава БГНЕС.      Хацидакис повтори, че настоящото гръцко правителство не е съгласно с , но като международен договор трябва да го спазва. Атина подкрепя европейската перспектива на Скопие, допълни Хацидакис.   „ Очевидно не искаме този договор, но казахме, че ще го спазваме и ще се борим да го подобрим максимално. Но не казахме, че не искаме европейската перспектива на Скопие. Казахме, че я искаме при условия и предпоставки, ако Скопие е в съответствие с европейското законодателство“, каза гръцкият министър.\r\nПо отношение на това дали евентуалното развитие на Хацидакис обясни, че става дума за действащо международно споразумение, което задължава както Скопие, така и Атина.  „ Казахме това и преди изборите. Питаха ни: „Е, когато дойдете, няма да промените договора, нали?“. А ние казахме: „Хората се обвързват с договори в рамките на ООН, това е международното договорно право. В противен случай ще дойде, да кажем Турция, и утре или вдругиден ще ни каже, че не им харесва Лозанското споразумение, ще го променим“, каза Хацидакис. ", "date": "2019.10.21", "title": "Атина: Не харесваме Договора от Преспа, но ще го спазваме"}
{"url": "https://www.actualno.com/balkani/za-pochti-polovinata-syrbi-chlenstvoto-v-es-e-samo-priemlivo-news_1387043.html", "text": "      Според проучване на белградското Бюро за социални изследвания (БИРОДИ), 45,5 на сто от сръбските граждани смятат членството в ЕС за най-приемливия , докато 17,6 на сто смятат, че Сърбия трябва да бъде член на Евразийския съюз. Малко повече от една трета от анкетираните заявиха, че Сърбия не трябва да бъде член нито на ЕС, нито на НАТО, нито на Евразийския съюз, предава БГНЕС.      Според съобщение за проучването на БИРОДИ, само две на сто от анкетираните са заявили, че Сърбия трябва да бъде член както на ЕС, така и на НАТО, а сред респондентите с основно и по-ниско образование членството в ЕС е най-големият външнополитически приоритет. Но те също така дават статистически значима подкрепа за .   Седем от десет респонденти, които през май 2019 г. не са били направили своя избор, сега са за членството на Сърбия в ЕС. Сред избирателите на Сръбската прогресивна партия (СПП) този процент е 45,1%, в сравнение с 29% за неутралитет и една четвърт за евразийската общност, се казва в изявлението.\r\nЧленовете на Социалистическата партия на Сърбия (СПС) имат подобно мнение.  Гласоподавателите на опозиционния Алианс на Сърбия (АнС) са разделени на такива, които подкрепят членството в ЕС, 53,5 на сто и тези, които са неутрални - 38,6 на сто. ", "date": "2019.10.21", "title": "За почти половината сърби членството в ЕС е само приемливо"}
{"url": "https://www.actualno.com/europe/shotlandija-i-uels-poiskaha-otlagane-na-brexit-s-pismo-do-djonsyn-i-unker-news_1387042.html", "text": "      Докато всички на Острова очакват да видят дали Борис Джонсън ще успее да събере гласове за подкрепа на сключената сделка за Brexit с Брюксел, шотландският и уелският първи министър изпратиха писмо до председателя на Европейската комисия Жан-Клод Юнкер с искане за отсрочка, за да анализират и реагират адекватно на предлаганото споразумение за Brexit или за организирането на нов референдум, който да реши върпосът веднъж за винаги.      Никола Стърджън и Марк Дрейкфорд са писали и до премиера Борис Джонсън напомняйки му, че сделката изисква съгласието както на парламента на Шотландия, така и на Националното събрание на Уелс, за да могат те да изпълнят конституционно заложените им функции. \"И двете ни правителства вярват, че сделката, която сте договорили с ЕС, ще бъде още по-вредна за Уелс, Шотландия и Обединеното кралство, отколкото предишното неприемливо споразумение, направено от вашия предшественик...Важно е вашето правителство да зачита деволюцията, процеса на законодателно съгласие и всички решения за съгласие, до които шотландският парламент и национално събрание могат да стигнат.\"   Тук можете да видите  пълният текст на писмото.    Темата за нов референдум в същото време все по-често започва да се използва в речите на политиците на Острова, а призивите за това от улицата не спират. Инициативата \" \" събра вече над 258 000 подписа за това британския народ да реши съдбата на Brexit. Мотивите са, че сделката не събира досатъчно подкрепа и затова хората трябва да имат последната дума - \"The Final Say\". Кампанията подеха и няколко медии, които поддържат провеждането на втори референдум и оставането на Великоритания в ЕС. Междувременно, дебатът дали британският премиер Борис Джонсън е поискал законно отлагане на Brexit вече има своя отговор. На 19 октомври той изпратил - едното, с искането за отлагане на Brexit без подписа му, и второ - подписано писмо с обяснение, че отлагането би било грешка. \"Това, че Борис Джонсън не е подписал писмото, с което се иска отлагане, не променя факта, че такова е поискано\" , коментира пред журналисти в Брюксел говорителят на ЕС, цитиран от The Independent.         Лидерите на Европа вече дават сигнали за своето решение. , че бързо сондиране сред лидерите е показало, че Brexit се отлага за 2020г. Френското правителство обаче по-късно излезе с позиция, че никой няма интерес от поредно отлагане, предава AFP. Преди това министърът на външните работи на Германия Хайко Маас заяви, че Берлин е готов да подкрепи „кратко техническо“ отлагане на излизането на Великобритания от ЕС, в случай че правителството в Лондон се нуждае от повече време, за да спечели одобрението на парламента за новото споразумение.\r\nИ на фона на целия хаос, всички очи са взрени в Джон Бъркоу - председателят на Камарата на общините трябва да реши след по-малко от час, дали още днес да не се дебатира и гласува за втори път \"сделката Джонсън\". От кръга на премиера вече се похвалиха, че са събрали нужните гласове за подкрепа. В неделя и отложи гласуването на споразумението за тази седмица.      ", "date": "2019.10.21", "title": "Шотландия и Уелс поискаха отлагане на Brexit с писмо до Джонсън и Юнкер"}
{"url": "https://www.actualno.com/politics/mvnr-njama-danni-za-postradali-bylgarski-grajdani-pri-protestite-v-chili-news_1387034.html", "text": "      Няма данни за пострадали български граждани при протестите в Чили, довели до сблъсъци и обявяване на извънредно положение в пет региона на страната. Въведен е и комендантски час.      По информация на българското посолство в Буенос Айрес, акредитирано и за Чили, ситуацията в страната е динамична и непрестанно се променя.   Мисията ни в Аржентина е в постоянен контакт с представители на българската общност в Чили. МВнР препоръчва на българските граждани да не предприемат пътуванията до Чили, особено в районите, където действа режима на извънредно положение.\r\nСъветваме българските граждани, пребиваващи на територията на Чили, да избягват публичните места с голяма концентрация на хора, да останат по домовете или в хотелите си.  При необходимост българските граждани могат да се свържат с посолство на Република България в Буенос Айрес на следния телефон: +54 11 4781 8644 и телефон за спешни случаи:  +54 9 11 3874 3170. ", "date": "2019.10.21", "title": "МВнР: Няма данни за пострадали български граждани при протестите в Чили "}
{"url": "https://www.actualno.com/moresport/ruis-shte-prenebregne-kobrata-za-mach-za-svetovnata-titla-news_1387052.html", "text": "      Световният шампион в тежка категория Анди Руис сподели, че не е особено впечатлен от дебюта на Олександър Усик при най-тежките.      Той стартира с успех при най-тежките, след като отказа американеца Чаз Уидърспуун преди старта на седмия рунд.   Двубоят в Чикаго се разви според очакванията и непобеденият украинец беше по-активен. След серия от удари представителят на САЩ, видимо уморен, не започна седмия рунд след решение за прекратяване на боя от ъгъла му.\r\n В началото на декември е реваншът между Джошуа и Руис, като има двама официалните претенденти за двубой с победителя.  Една от опциите е българинът Кубрат Пулев. . ", "date": "2019.10.21", "title": "Руис ще пренебрегне Кобрата за мач за световната титла"}
{"url": "https://www.actualno.com/plovdiv/plovdiv-stana-dom-na-naj-otrovnite-ribi-na-planetata-snimki-news_1387036.html", "text": "      Изложба с най-отровните риби на Земята бе открита днес в Природонаучния музей в Пловдив. Експозицията е съставена от 56 вида , като събирането им е отнело около две години и половина.       „Тази експозиция е изключително иновативна, защото подобна изложба досега не се е състояла никъде по света. Това са най-отровните риби на планетата\", заяви директорът на Природонаучния музей д-р Огнян Тодоров.   \"Като цяло можем да разделим отровните риби на две категории – такива, които могат директно да инжектират отровата си, и такива, които я носят в себе си и са опасни за консумиране. До всеки аквариум сме поставили табло с пълна информация за конкретния вид, като е важно да се отбележи, че често посетителите трябва доста добре да се вглеждат, тъй като много от тези риби се сливат прекрасно с околната среда и са трудни за забелязване“, допълни д-р Огнян Тодоров. От тези, които инжектират отрова, най-опасна е рибата-камък. Тя може да убие човек едва за три часа, като отровата й няма антидот.     От рибите, които носят отрова в месото си, най-интересни са тези от вида фугу. Те се считат за голям деликатес в някои азиатски страни като приготвянето им е истинско предизвикателство дори и за най-големите готвачи в света, поради което се изисква те да притежават специален сертификат. Натравянето с месо на тази риба е смъртоносно, като няма антидот. Важна част от експозицията заемат и акулите. „В момента търсим начин да закупим 10-тонен аквариум, тъй като акулите и морените, които имаме, нараснаха доста и имат нужда от повече пространство. Вече е проектиран този голям аквариум като в момента търсим финансиране. Когато бъде готов, той ще е най-големият в България“, допълни д-р Огнян Тодоров.    Рибите са набавени от различни точки на света - Шри Ланка, Индонезия, Малайзия и много други места. В Природонаучния музей могат да бъдат разгледани още скатове, лъвски риби, риба скорпион, морски гоблин, змиорка и още много други. На откриването на изложбата присъства и кметът на Пловдив Иван Тотев. Той остана впечатлен от видяното и отново изрази задоволство от развитието на музея през последните години. „Природонаучният музей се превърна в любимо за мен място през последните 8 години. Тази знакова сграда, която е била техническата служба на община Пловдив още през 1885 година, беше в окаяно състояние. Освен мащабния ремонт, който извършихме, имахме късмет да попаднем на такъв екип и мога спокойно да заявя, че това е най-прекрасният музей в България“, заяви Иван Тотев, като уточни, че той е и най-посещаваният, като съответно носи и високи приходи. ", "date": "2019.10.21", "title": "Пловдив стана дом на най-отровните риби на планетата (СНИМКИ)"}
{"url": "https://www.actualno.com/analysis/rusija-e-sigurna-che-vuchich-njama-da-izpylni-obeshtanijata-si-kym-zapada-news_1387040.html", "text": "      Опозиционният сръбски вестник „Данас” публикува в днешния си брой анализ, свързан с посещението на министър-председателя на Русия Дмитрий Медведев в Белград. Според изданието, това е още един опит за отклоняване на Сърбия от евроатлантическите процеси посредством укрепване на съюза с Русия.      Според политолога Борис Варга, визитата на руския премиер съвпада с най-голямата крина в региона от Охридския мирен договор през 2001 г. насам. На последната си среща на върха ЕС всъщност потвърди появилото се вече съмнение, че разширяването временно е спряно, а Северна Македония и Албания са първите жертви на тази политика.   Геополитическите реалности в Западните Балкани в момента са много изгодни за Москва, защото има пространство, където може да се позиционира по-добре спрямо ЕС и САЩ. Европейският съюз винаги е бил инертен по отношение решаване на проблемите на Западните Балкани. По тази причина се очаква САЩ да окажат силен политически натиск върху Сърбия да признае Косово. В подкрепа на това твърдение е назначаването на двама американски представители за ускоряване решаването на този проблем.\r\nСлед като Александър Вучич получи два знакови ордена в рамките на една година – Александър Невски и Св. Сава, руският политически елит може да бъде сигурен, че президентът на Сърбия няма да изпълни дадените към Запада обещания и да признае независимостта на Косово. Вероятно няма да се съгласи и на подялба на територии.  За Москва е изгоден утвърденият с резолюция 1244 статут, който ѝ гарантира дългогодишно присъствие на Балканите в качеството на защитник на Сърбия. Сръбското общество вече е дълбоко разделено, а опозицията проявява повече евроскептицизъм от управляващите. За първи път от началото на прехода в страната е налице ситуация, при която руснаците в Сърбия контролират и властта, и опозицията.\r\nСпоред Варга, Медведев не е донесъл нищо ново в Белград, а е дошъл само да потвърди, че Русия предлага на Сърбия алтернатива на ЕС под формата на по-голямо сближаване на пазарите чрез участие в Евразийския икономически съюз.   Генералният секретар на Лигата на социалдемократите във Войводина (ЛСВ) Боян Костреш, „официален Белград и Москва забравят, че национализмът и фашизмът от 90-те години не може да бъдат реабилитирани. Не може да се героизират военнопрестъпниците от този период и да се позовава на антифашизма. Антифашизмът не се проявява само по време на Втората световна война, но и по време на трагичните югославски войни и престъпления от 90-те години.    Според Костреш, икономическият аспект на посещението е точно толкова неубедителен, както и военният парад, чийто единствен ефект е за „показване намускули” пред съседите. Той напомни, че ЕС е основният икономически партньор на Сърбия с 61 % от общия икономически обмен за 2018 г. В същото време е и сериозен дарител с инвестирани 3,7 милиарда евро невъзвръщаеми средства. Русия няма сериозни инвестиции в Сърбия и експлоатира брутално енергийните източници.  ", "date": "2019.10.21", "title": "Русия е сигурна, че Вучич няма да изпълни обещанията си към Запада "}
{"url": "https://www.actualno.com/velikotarnovo/vesela-lecheva-i-angel-kalbanov-poluchiha-doverieto-na-jitelite-na-resen-v-avans-news_1387059.html", "text": "      „Обхващат ме тъга, гняв, разочарование, ярост, когато хората ми повтарят все едно и също - няма канализация, водопроводната мрежа е толкова стара, че водата става опасна за пиене, улиците са дупка до дупка, селата обезлюдяват. Все за това ли ще си говорим? За това, че сме на дъното по доходи, а точно те определят качеството на живот. Въпреки 30-те милиарда, които Европа ни даде, ние не успяваме да се оттласнем от това дъно. А ние пропускаме възможности и пилеем време. Защо Велико Търново не може да привлече инвестиции и да превърне туризма в индустрия, която води след себе си други индустрии?“. Така започна разговора си с жителите на Ресен кандидатът за кмет на Велико Търново от коалиция „БСП за България“, АБВ, „Движение 21“ Весела Лечева.      Тя представи и социалния пакет, който иска да реализира като кмет на общината и идеите си за развитие на малките населени места, които по нейните думи са толкова гостоприемни, че много малко е нужно, за да станат привлекателни за туристите с екологичната си продукция, традициите, занаятите и историята си.\r\nВесела Лечева подкрепи кандидата на коалицията за кмет на селото Ангел Калбанов, който заяви, че няма по-голяма подкрепа от тази, която ти дава един световен шампион. „Но това е и огромна отговорност, която мен не ме плаши. Затова аз сега искам да сключа с вас обществен договор. И да изберем обществен съвет, който да ми помага, да ме подкрепя и да ми казва, когато допускам грешки“, заяви Калбанов. Той допълни, че основните проблеми на Ресен са свързани с амортизираната водопроводна мрежа, с липсата на канализация, с лошото състояние на голяма част от уличната мрежа и със сметосъбирането. Ангел Калбанов и ресенчани са обсъждали и възможностите на селото да задържи младите хора, както и нуждата от изграждането на социален патронаж. „Това, че парите никога не са достатъчни, не е причина да спрем да опитваме и не е оправдание. Аз поемам моята отговорност, но сега ми е нужно вашето доверие към мен, към Весела Лечева и към кандидатите за общински съветници“, заяви още Ангел Калбанов.   \"Болките на Капиново са много и имаме нужда от вашата помощ, за да ги решим\". С тези думи се обърнаха жителите на Капиново към кандидата за кмет на Велико Търново от коалиция „БСП за България“, АБВ, „Движение 21“ Весела Лечева. Те представиха част от основните си проблеми. На първо място  посочиха липсата на автобус в по-късните часове на деня. Те подчертаха, че поради това децата им, които ходят на училище във Велико Търново, не влизат в последния час. \"11 са ни децата, на които бившият кмет на Капиново, е бил готов да пише извинителни бележки за отсъствията, но не и да издейства автобус. А имаше такъв автобус, спряха го през юни за ваканцията и казаха, че ще го пуснат септември, излъгаха ни\", споделиха още те. По думите им, за да не отсъстват все пак от последните си часове, децата хващат автобусите или за Церова кория, или за Пчелище и слизат там, а родителите им ходят от там да ги прибират. Те заявиха и че бившият кмет на Търново е обяснявал, че благодарение на хубавия път, разстоянието от града до селото е 12 минути. \"Хубаво, ама ако има с какво да го преодолееш това разстояние. Голяма работа, че има път, като нямаме автобуси\", заявиха те. Жителите признаха, че се боят вече и от бездомните кучета, които са започнали да нападат хората, както и че няма да има повече училище в това село. Хората споделиха, че с тъга са гледали как се събаря мостът в селото им след два некачествени ремонта, които просто са погълнали парите, а мостът и сега си е съборен.  \"Обаче най-голямата ни болка е, че никой не ни чува. Колко пъти се молихме две пейки да ни сложат на центъра, където се събираме, но дори това няма кой да направи\" жалват се хората.\r\n„Крайно нечестно е да изискваш хората да са благодарни, че си асфалтирал улиците и си направил пътя, който те с години са чакали. Това е работа на този, който управлява и не е повод за хвалби и фойерверки. А истината е, че малките населени места имат шанс да се съживят, ако има мисъл. И една такава идея е заложена в туризма като отрасъл и индустрия“, категорична беше Весела Лечева. Според нея, ако има стратегия, ако има въобще някаква идея, туризмът може да се превърне в основен поминък на малките населени места         ", "date": "2019.10.21", "title": "Весела Лечева и Ангел Калбанов получиха доверието на жителите на Ресен в аванс*"}
{"url": "https://www.actualno.com/europe/privyrjenici-na-asandj-se-sybraha-pred-sgradata-na-syda-v-london-news_1386916.html", "text": "      Привърженици на основателя на Уикилийкс Джулиан Асандж се събраха пред съда в Уестминстър, за да подкрепят активиста преди началото на заседанието по делото за екстрадиция, предава РИА Новости.      Няколко човека издигнаха транспаранти пред сградата, скандирайки призиви за освобождението на Асандж.   Този път изслушването е в зала, в която могат да влязат повече посетители. Сред присъстващите в подкрепа на Асандж е и бившият кмет на Лондон Кен Ливингстън.\r\nРепортери, въоръжени с видеокамери и фотоапарати също очакват подсъдимия пред страничния вход на съда.  Поредните технически изслушвания по делото за екстрадиция на Асандж ще се проведат днес, а целта на заседанието е да се определи дневния ред на бъдещите заседания.\r\nНа 11 октомври съдия Танвир Икрам разпореди задължителното присъствие на Асандж по време на изслушванията, а не да се използва видеовръзка със затвора, както по-рано.   През април Асандж беше вкаран в затвора заради нарушаване на условията на гаранцията. Успоредно с това съдът разглежда искането на САЩ за екстрадирането му, като изслушванията по същество ще се състоят на 25 февруари.    По-рано защитата беше съобщила, че основателят на Уикилийкс може да бъде освободен от затвора на 22 септември, след като е излежал половината от присъдата. На 13 септември, обаче, съдът разпореди Асандж да остане в затвора до изтичане пълния срок на наказанието. ", "date": "2019.10.21", "title": "Привърженици на Асандж се събраха пред сградата на съда в Лондон "}
{"url": "https://www.actualno.com/europe/hvyrliha-zapalitelna-smes-sreshtu-djamija-v-dortmund-news_1387055.html", "text": "      Две неизвестни лица са хвърлили бутилки със запалителна смес , съобщава местната полиция. На сградата са нанесени незначителни материални щети. Няма пострадали, предава БГНЕС.      По информация на РИА Новости, инцидентът е от тази нощ в квартал Евинг. Двама неустановени извършители хвърлили две бутилки със запалителна смес по посока на джамията. Едната се разбила във фасадата, а другата – пред сградата. Нападателите се опитали да хвърлят и трета бутилка, но тя не попаднала в целта.   Към момента на пристигането на полицаите огънят е бил потушен.\r\nПолицията разглежда като възможен мотив за нападение срещу джамията, но разследва всички възможни варианти   ", "date": "2019.10.21", "title": "Хвърлиха запалителна смес срещу джамия в Дортмунд "}
{"url": "https://www.actualno.com/balkani/bivshi-chlenove-na-isljamska-dyrjava-sa-vyrnati-tajno-v-kosovo-news_1386947.html", "text": "      Косово – най-младата държава в Европа, е първата, откликнала на призива на американския президент Доналд Тръмп и е приела обратно своите граждани, които са се били или са живели в контролирана от „Ислямска държава“ територия. Тайната операция е проведена в ранната утрин на 20 април тази година, съобщава хърватският информационен портал Express, цитиран от БГНЕС.      Чартърният самолет, който се е приземил летището в Прищина под прикритието на мрака, е возил на борда си 110 граждани на Косово, които през последните месеци са живеели като затворници в кюрдските лагери за сдържане в Северна Сирия, по протежение на границата с Турция. Роднините им не са знаели нищо за завръщането им. Заради операцията летището в столицата на Косово е останало затворено за няколко часа.   Сред 110-те пътници е имало 32 жени, 74 деца и четирима мъже. Те са били незабавно прехвърлени в автобуси със затъмнени стъкла. Мъжете са отведени в най-строго охранявания затвор в Подуево, а жените и децата са настанени в приемния център „Вранидол“ за медицински и психологически преглед. През летните месеци за децата са били организирани забавления с цел постепенно завръщане към нормалния живот и подготовка за посещение в детска градина или училище. Психолозите работят с тях интензивно и към момента. Екипът им се състои от около 20 специалисти, които помагат за интегрирането им в косовското общество. ", "date": "2019.10.21", "title": "Бивши членове на \"Ислямска държава\" са върнати тайно в Косово"}
{"url": "https://www.actualno.com/society/sladka-shokoladka-tyrsi-dom-news_1386946.html", "text": "      Шоколадка се появи в края на лятото и вече порасна навън, като бездомно куче. Това не ѝ пречи да е много социална и добронамерена към хора, кучета и котки. Втурва се след всеки, който ѝ обърне внимание и чака своя Човек.      Ако не бъде осиновена Шоколадка ще бъде прибрана в приюта в Богров.   Шоколадка е средна по размер, с плътна кадифена шоколадова козина, добра душа и изключително послушна.    ", "date": "2019.10.21", "title": "Сладка Шоколадка търси дом"}
{"url": "https://www.actualno.com/politics/volen-siderov-podava-ostavka-kato-deputat-s-uslovieto-da-go-napravi-i-djambazki-video-news_1386967.html", "text": "      \"Подписвам пред вас заявление за о ставка като депутат от Народното събрание \", обяви Волен Сидеров по време на пресконференция и показа документ, който подписа.           Той обаче поиска същото да бъде направено и от Ангел Джамбазки, който трябвало да напусне европарламента. \"Ето в едната ми ръка моето подписано заявление и съм готов да постъпя достойно. В лявата ми ръка е заявление за същото от страна на Джамбазки\", каза Сидеров и заяви, че ще входира подписаната си оставка за Народното събрание, когато опонентът му за кмет на София направи същото .  Така било редно, за да е ясно, че искат да влязат в битката за София, а не да запазят предишните си постове.\r\nТрябва да покажем на хората, че не си играем игрички с тях, заяви Сидеров и посочи, че само така играта ще бъде честна, в противен случай за пореден път ще измами гражданите , както го е правил и преди.   \"Пак ли ще излъже своите избиратели и пак ли ще се върне на своето място в ЕП със заплата от 15 хил. евро? \", попита лидерът на ПП \"Атака\".    Сидеров заяви, че ако Джамбазки не подпише документа, ще има пълното право да го нарича измамник, който няма намерение да става кмет.\r\n\"Почти равни са ни процентите в социологическите проучвания, а защо тогава не ни канят на диспути и само ние не сме викани на определени дебати \", попита още Сидеров и подчерта, че най-важното е да е честен към избирателите.\r\n\"Измама е, ако не напуснеш, защото казваш, че искаш да станеш кмет, а в същото време си стоиш като евродепутат\", убеден е Сидеров и отново поиска част от заплатите на евродепутатите да бъдат дарявани на каузи в България . ", "date": "2019.10.21", "title": "Волен Сидеров подава оставка като депутат, с условието да го направи и Джамбазки (ВИДЕО)"}
{"url": "https://www.actualno.com/america/sasht-instalirat-pyrvi-boen-lazer-na-korabyt-uss-portland-video-news_1386805.html", "text": "       Съединените щати възнамеряват да инсталират първата бойна лазерна система на кораб на ВМС в близко бъдеще, съобщава порталът Drive.      Според изданието, лазерният комплекс, който е доставен в базата на ВМС на САЩ в Сан Диего, е разработен от американската военно-промишлена компания „Northman Grumman“. Компанията спечели договор за производство на боен лазер през 2015 година. Според публикацията комплексът ще бъде инсталиран на десантния кораб-док USS Portland (LPD-27).   Съобщава се, че мощността на лазерния лъч ще достигне 150 кВт, което ще позволи да се ефективно да се поразяват малки кораби и безпилотни летателни апарати.\r\nВМС на САЩ обявиха планове за инсталиране на лазерна система на кораба-док USS Portland (LPD-27) през 2018 г., припомня РИА Новости.  Според портала Drive, теста на бойния лазер е бил насрочен за четвъртото тримесечие на фискалната 2019 г., но той вероятно ще бъде направен по-късно от планираното.\r\nПрез април 2018 г. бе съобщено, че корабът USS Portland, на който е планирано да се инсталира лазерно оръжие, е пуснат в експлоатация. Той стана единадесетият десантен кораб от клас „Сан Антонио“. Корабът е проектиран да транспортира и поддържа повече от 800 морски пехотинци. В допълнение, той може да се използва за изстрелване и възстановяване на десантни кораби, транспортни средства-амфибии, а също така може да превозва хеликоптери и конвертоплани MV-22 Osprey.   Още подробности за оръжието можете да научите в следващото видео.      ", "date": "2019.10.21", "title": "САЩ инсталират първи боен лазер на корабът USS Portland (ВИДЕО) "}
{"url": "https://www.actualno.com/europe/ek-shte-predstavi-dokladite-za-bylgarija-i-rumynija-news_1386936.html", "text": "      Европейската комисия (EК) ще представи нa 22 октомври Мониторинговия доклад за напредъка на България на редовното заседание на колежа на комисарите в Страсбург.      За дванадесета поредна година ЕК отчита напредъка на България и Румъния с годишни доклади и препоръки по Механизма за проверка и сътрудничество, с който двете балкански страни обвързаха членството си в Общността. Той отчита напредъка в борбата с корупцията по високите етажи на властта, реформата на съдебната система и медийната свобода.   Това ще е последният доклад на комисията на Жан-Клод Юнкер, който беше обещал до края на мандата му Механизмът за проверка над София и Букурещ да падне.\r\nДали това ще се случи ще, стане ясно след заседанието на комисарите утре. Източници от институцията съобщиха неофициално пред Нова телевизия, че имало съпротива за отпадане на контрола. Комисията все пак може да го прекрати и напредъкът на двете страни да се отчита с Общ механизъм за контрол на върховенството на закона във всички европейски страни.   ", "date": "2019.10.21", "title": "ЕК ще представи докладите за България и Румъния "}
{"url": "https://www.actualno.com/music/kejsi-abrams-shte-vodi-systava-na-postmodern-jukebox-v-sofija-news_1386959.html", "text": "       Не някой друг, а именно Кейси Абрамс е част от състава на Postmodern Jukebox, които идват в София на 7 декември , в Club Music Jam. Емблемата на Postmodern с така прочутия кавър с над 55 млн.гледания и също винтидж та на Рияна. Какво да кажем за Кейси, освен че е от основателите на музикалното чудо PMJ и че българските фенове го чакат да дойде от години. Ето – този път той идва!        Носителят на Грами , известният като „ Tambourine Guy” Тим Къбърт е другият специален гост в състава.  Момчето с неизчерпаема енергия, харизма и най-веселото сценично поведение – запомняща се част от кавъри с вокали Морган Джейм, Тара Люис.    Вон Смит е третата звезда с уникалния състав за София. Участник в American Idol от 2009 г. и подгряващ  артист на Лейди Гага в Австралийското й турне през 2012. Знаем го от кавърите на на Taylor Swift и на Justin Timberlake. „Върнете Вон Смит отново!” казва публиката за него и Скот Брадли го изпраща пак в България. Тъмнокосата Сара Нимиц е поредното бижу в съзвездието PMJ. Певица, текстописец и обещаваща актриса.  Феновете на PMJ я познават с изпълнения като на Justin Bieber, на Outkast и на Лейди Гага.     Кристина Гати е другият вокалист в звездния състав. Позната от кавърите на на Sam Smith, r на Бритни Спиърс и най-вече с дрезгаво - кадифения си тербър и джаз интерпретациите на гениалния Скот Брадли. Златокосата красавица Оливия Купър Харис и  композиторът, тромпетист и изпълнител Бени Бенак III  допълват най-първокласния състав от музиканти, който Скот Брадли изпраща към Европа. Има и, разбира се, степ танцьор – Джабу Грейбейл.  Postmodern са в Софиия на - парти В продажба са последните билети.    ", "date": "2019.10.21", "title": "Кейси Aбрамс ще води състава на Postmodern Jukebox в София"}
{"url": "https://www.actualno.com/curious/3-te-dvojki-zodii-koito-ne-mogat-da-se-ponasjat-news_1386876.html", "text": "                  Тази двойка зодии може да бъде всичко друго, но не и истинска любовна двойка в живота. Овните са много буйни, експресивни, страстни и понякога диви що се отнася до чувства, емоции и характер. Докато Везните са толкова спокойни, колебливи и именно за това Овните не виждат никаква страст и не усещат никаква химия. На моменти дори не могат да ги понасят, заради това, че се съгласяват с всичко и нямат собствено мнение, което да изразят. Докато Овните се грижат всеки да научи какво мислят по всеки един въпрос. Тези две зодии не могат да имат дълготрайна връзка, защото накрая всяка една любов завършва с незабравим скандал, след който шансът да си проговорят отново, е почти нищожен! Не подценявайте несъвместимостта между тези две зодии и не си мислете, че можете да оправите нещата, само защото ви се иска.    Истински взривоопасна комбинация! Тези две зодии понякога си приличат по толкова много неща, че именно това се оказва големият проблем. И Телците, и Козирозите държат да получават цялото внимание на света за себе си. Обичат да изтъкват това, което могат и държат целия свят да научи колко са добри, прекрасни и уникални. Ако само единият го правеше, можете би щеше да се намери баланс, но съревнованието между двете зодии кой е по-по-най никога не завършва добре. Понякога дори не могат да стоят в една стая, защото няма да се намери място за егото и на двете страни. Ако говорим за любов – изключено е, защото винаги ще спорят кой дава повече и кой не дава достатъчно за връзката им. Това е погубващо и определено не е добра основа за истинска и дълготрайна любов, която остава за цял живот. Освен това и двете зодии са толкова ревниви, че се появява още един голям проблем, с който никой на този свят не може да се справи. Ревност и от двата партньора, която може да изпепели всяка любов. Такива са си те...     ", "date": "2019.10.21", "title": "3-те двойки зодии, които не могат да се ПОНАСЯТ"}
{"url": "https://www.actualno.com/asenovgrad/milko-milkov-imame-pravo-na-glas-sega-neka-ne-se-predavame-predi-da-sme-opitali-vsichko-news_1386949.html", "text": "      “Време е да се изправим срещу статуквото в община Асеновград. Време е да бъдем по-смели и да поемем отговорност. Време е да осигурим бъдеще не само за себе си, но и за децата и за родителите ни.” С тези думи кандидатът за кмет на Асеновград Милко Милков, подкрепен от Коалиция НФСБ (ВМРО-БНД), застава пред асеновградчани и ги призовава да излязат и да гласуват тази неделя, 27-ми октомври.      Ето какво каза още : „Хора, няма значение кого сте избрали да подкрепите. Проявете смелост и просто повярвайте в самите себе си! Излезте и покажете, че ви е грижа за Асеновград. Изразете мнението си. Заемете позиция и заявете гордо свободата си. Не оставяйте повече страхът и разочарованието да ви водят. Покажете, че имате воля и сила да бъдете достойни асеновградчани и, че за вас е важно децата да останат да живеят тук. Далеч съм от клишето, че Терминал 2 е изходът и бягане от проблемите. Но близо до сърцето ми е мисълта, че ако не сме обединени и ние сами не си помогнем, няма кой да се заеме с тази задача. Важно е да гласуваме, за да не решават други вместо нас.   Знам и много добре разбирам, че голяма част от българите вече са обезверени и сломени! Моля ви, не се предавайте, без да сте опитали всичко! Моля ви, не предавайте доверието на децата си! Моля ви, излезте и покажете, че България може да бъде обединена и нека заедно да оправдаем лозунга „Съединението прави силата”, който в последно време наистина губи своето значение. Ще попитате каква е мотивацията да го направите. Не смятам, че е малък стимул, когато изберем някого после да му търсим отговорност за действие или бездействие. Вместо да си казваме, че нищо няма да се промени и всичко е предварително нагласено, покажете, че сте разумни и не се поддавайте на подобни манипулативни изказвания.\r\nБългари, замислете се – дори и да има някакви предварителни уговорки, за което не мога да твърдя дали е вярно, то обединени във висока избирателна активност за Асеновград, можем да ги прекратим. Важно е да гласуваме, за да покажем на Европа, че не някой друг ще определя правилата за това, какво да се случва с нас, а ние сме тези, които ще взимат решенията за собственото си развитие от тук нататък.  И накрая искам да кажа следното: Имаме право на глас сега! И ако не се възползваме от него, то някой друг ще го направи вместо нас! Аз не искам, сигурен съм, че и вие също не желаете да ни управлява просто някой, а управниците да заслужат поста си!\" ", "date": "2019.10.21", "title": "Милко Милков: Имаме право на глас сега, нека не се предаваме, преди да сме опитали всичко!"}
{"url": "https://www.actualno.com/curious/sedmichen-luboven-horoskop-za-21-25-oktomvri-news_1386878.html", "text": "       Овен       През новата седмица ще се чувствате уверени в собствените си способности, ще се радвате на завидно самочувствие, а това несъмнено ще повлияе позитивно на връзката ви.    Телец Подарете си време – това е най-доброто, което можете да направите през тази седмица. Останете насаме с мислите си и да си дайте сметка какво точно очаквате от живота си на този етап.    Близнаци    Жаждата ви да предизвиквате себе си, да изпитвате нови емоции и да се впускати в приключения може да се окаже доста опасна, особено ако сте във връзка. Не е изключено да се заплетете в неочаквани любовни сюжети.     Рак Раците са заседнали в емоционален капан, от който нямат представа как да се измъкнат и определено имат нужда от чужда помощ. Не се срамувайте да поискате съвет или подкрепа от вашите близки.     ", "date": "2019.10.21", "title": "Седмичен любовен хороскоп за 21-25 октомври"}
{"url": "https://www.actualno.com/balkani/iztegljat-migranti-ot-ostrov-samos-vyv-vytreshnostta-na-gyrcija-news_1386956.html", "text": "      Част от мигрантите от остров Самос ще бъдат изтеглени във вътрешността на страната след протести на местните жители. Гръцкото правителство организира прехвърлянето на 700 души от остров Самос, съобщи БНР.      Протести срещу мигрантите има и в района до лагера Диавата до Солун.   В нощта срещу 21 октомври полицията успя да овладее сблъсъци между стотици гръцки роми и мигранти в област Иматия. Въоръжени роми се опитаха да нападнат мигранти, кото обвиняват в кражби.\r\nВъоръжените сили на Гърция са въведени в повишена бойна готовност в очакване на силна мигрантска вълна след събитията в Сирия, съобщават гръцките медии.  От началото на следващия месец гръцките власти включват специалисти от Европол в охраняването на сухопътната и морска граница с Турция. Те са експерти за борба с тероризма и ще съдействат за разкриване на джихадисти при евентуален опит за навлизане в Гърция.\r\nГърция включва антитерористи от Европол в охраната на границата с Турция.   Пожарите, ежедневните сблъсъци между мигрантите, кражбите и напрежението на острова извадиха на повърхността проблемите, за които местните предупреждаваха отдавна.     ", "date": "2019.10.21", "title": "Изтеглят мигранти от остров Самос във вътрешността на Гърция"}
{"url": "https://www.actualno.com/society/sobstvenik-na-svinekompleks-osporva-obezshtetenie-ot-babh-news_1386958.html", "text": "      Собственикът на свинекомплекса в свищовското село Българско Сливово е завел дело срещу Българската агенция за безопасност на храните, с което оспорва размера на изплатеното обезщетение за унищожените 18 500 прасета, съобщи БНР. През август промишлената свинеферма беше засегната от заболяването африканска чума по свинете.      Според собственика на свинекомплекса в Българско Сливово изплатената компенсация от държавата е с един милион лева по-малко. Според Лефтер Лефтеров причината за по-ниското обезщетение, заради което е заведено дело във Великотърновския административен съд срещу Агенцията по храните, е неправилно изчисляване на щетите:   „Методиката, по която ни беше направена оценката, не е пазарна. В наредбата пише, че трябва да бъдем обезщетени по пазарни цени. На база на направени оценки на колеги и преизчисляване на нашите животни, които сме унищожили, разликата е някъде около един милион лева“.\r\nПромишлената свинеферма в Българско Сливово се очаква да възстанови дейността си напролет догодина. Животни ще бъдат доставени от чужбина.   ", "date": "2019.10.21", "title": "Собственик на свинекомплекс оспорва обезщетение от БАБХ"}
{"url": "https://www.actualno.com/sofia/otvori-vrati-naj-novijat-klub-ot-semejstvoto-na-pulse-pulse-fitness-spa-mladost-snimki-news_1386971.html", "text": "      Месецът е октомври 2019, локацията е непосредствено до западната част на Бизнес Парк Младост, на метри от Кино Арена, а името е Pulse Fitness Spa Mladost. Н . Официалното събитие за грандиозното откриване бе на  18.10.2019.     Обектът, , е видимо по-различен от останалите от веригата, дизайнът му е едновременно елегантен и футуристичен, а капацитетът – огромен. Разположен на цели 5 етажа, той залага основно на хитовата в цял свят тенденция да се изграждат .     Оборудването, което е заложено в клуба, е от марките Active Gym, Techno Gym и Life Fitness. На всеки от 3-те етажа с уреди има разположени за всички мускулни групи, а от на кардио етажа се разкрива уникална гледка към светлините на града и зеленината на Витоша. Залите са групови занимания, , също са забележително просторни, като тук се намира и  Най-впечатляващ е луксозният спа център, разположен на ниво -1 на площ от над 800 кв.м. .  Обектът разполага със собствени паркинг площи с голям капацитет, изключително луксозните съблекални и огромен протеинов бар.  ", "date": "2019.10.21", "title": "Отвори врaти най-новият клуб от семейството на Pulsе – Pulse Fitness"}
{"url": "https://www.actualno.com/crime/prokuraturata-objalva-opravdatelnata-prisyda-na-veselin-mareshki-news_1386965.html", "text": "      Варненската окръжна прокуратура внесе в Апелативния съд протест срещу оправдателната присъда на Веселин Марешки и Красимира Колева, съобщава в. Труд.      В петък (18 октомври) окръжните магистрати признаха за невинни зам.-председателя на парламента и бизнесдамата по обвинението в изнудване с причинени значителни имуществени вреди на наемателя на пицария „Red Hot“ Асен Миланов. Отхвърлени бяха двата му иска в размер на 14 838 лв. за съборена пристройка и 40 000 лв. за претърпения тормоз.   Миланов обяви, че ще обжалва присъдата, а след запознаване с мотивите това стори и прокуратурата. Според нея, съдът неправилно е оценил събраните доказателства, като на втора  инстанция ще бъдат изложени и допълнителни съображения. припомня, че процесът продължава вече над 4 години - тогава Веселин Марешки все още не беше депутат. В него освен всичко друго се спори и за това имало ли е или е нямало от Веселин Марешки на общинския съветник тогава Костадин Костадинов. Костадинов се опитал да защити изнудвания, но получил шамар. За него разбира се Веселин Марешки отрича: \"от един шамар стана юмрук, стигна се до комоцио, медицинско...\", твръди той.   Според обвинението, в периода 9.10 - 16.11. 2014 г. наемателят на заведението Red Hot Pizzа Асен Миланов бил принуждаван да плаща на Марешки и Колева наем от 10 000 лева, вместо на наемодателя Тони Димитров, с когото имал договорни отношения. Димитров, като бивш съпруг на Колева, е получавал наем за общо две заведения в кооперация, строена от Марешки. Колева от своя страна се опитвала да върне собствеността си върху двете заведения. След като не успяла по съдебен път, тя потърсила съдействие на Марешки, твърди обвинението. След като Миланов не започнал да плаща наем на Марешки и Колева, двамата предприели ответни действия. Подавали жалби за проверка на законността на изградена външна конструкция, с която била увеличена площта на заведението, които довели до събарянето ѝ. Впоследствие, след искане на Колева, електрозахранването в обекта било спряно. Тогава Миланов се обърнал за помощ към общинския съветник Костадин Костадинов. Наемателят на пицарията се надявал, че в качеството си на длъжностно лице Костадинов ще помогне за разрешаване на конфликта между него и Веселин Марешки. Костадинов се появил на място, а там, според неговата версия, се стигнало до конфликта.   През цялото време Веселин Марешки твръди, че той никога пре живота си не е удрял никого, но , че е имало имотна разправия. Той бил продал пицарията, заради която се стигна до скандала, на „една жена”. Тя дала половината на съпруга си, после те се разделят и сега се съдят заради имота. Обаче тези хора влезли и в неговия имот – а това е земята пред пицарията. Продадох помещението с право на строеж, но не и целият парцел, е тезата на Марешки.     ", "date": "2019.10.21", "title": "Прокуратурата обжалва оправдателната присъда на Веселин Марешки"}
{"url": "https://www.actualno.com/balkani/cipras-kritikuva-politikata-na-gyrcija-sprjamo-severna-makedonija-news_1386858.html", "text": "      В момента, когато ЕС се сблъсква с последиците от трагичното решение да не даде зелена светлина за интеграционния , изглежда Гърция изцяло отсъства от случващото се в съседните държави. Това обяви в социалните мрежи лидерът на СИРИЗА и бивш министър-председател на Гърция Алексис Ципрас. Той разкритикува позицията на гръцкото правителство, като я определи като пасивна и „роля на статист” в региона, съобщава МИА, цитирана от БГНЕС.      „По врене на Съвета на ЕС премиерът на Гърция просто наблюдава как Дания и Холандия преговарят за бъдещето на Балканите. Сега с неудоволствие наблюдава Италия, която предлага диалогът за присъединяване да започне през ноември”, твърди Ципрас.   Независимо, че смята Договора от Преспа за вреден, гръцкото правителство ще се моли в съседната държава да не победят отново националистите и да оспори „срамния” договор. По този начин Гърция се връща в ролята на статист на Балканския регион, който наблюдава инициативите на трети държави, смята опозиционният лидер.\r\nВ своя пост той подчертава, че външна политика не се води под ръководството на страха от вътрешнопартийни зависимости.   ", "date": "2019.10.21", "title": "Ципрас критикува политиката на Гърция спрямо Северна Македония  "}
{"url": "https://www.actualno.com/society/spasiha-2-momicheta-izgubili-se-v-rila-news_1386877.html", "text": "      Планинските спасители намериха две момичета, изгубили се в района на Рилския манастир, съобщи bTV.      Момичетата, които не са от България, са правили преход от Рилските езера към Рилския манастир, когато са изгубили пътеката, поясняват от Планинската спасителна служба.   Сигнал е получен в 19 часа в неделя. Момичетата са предоставили координати къде се намират. Шест души от спасителната служба в Дупница са тръгнали да ги търсят.\r\nВ 23 часа момичетата са намерени в добро здравословно състояние.   ", "date": "2019.10.21", "title": "Спасиха 2 момичета, изгубили се в Рила"}
{"url": "https://www.actualno.com/politics/borisov-otkri-razshirenoto-trase-na-balkanski-potok-news_1386866.html", "text": "      „Булгартрансгаз“ ЕАД откри разширението на газопреносната мрежа по трасето на „Балкански поток“ в участъка от българо-турската граница до компресорна станция „Странджа“, предаде кореспондентът на БГНЕС в региона. Трасето включва газоизмервателна станция „Странджа“ и 11 км. новоизграден преносен газопровод. На откриването присъстваха министър-председателят Бойко Борисов, министърът на енергетиката Теменужка Петкова, изпълнителният директор на \"Булгартрансгаз\" и вицепремиерът Томислав Дончев, както и народни представители, областни управители, кметове, и други.      \"Сега може да се състезаваме по лотове - гръцкото и сръбското направление. Имаме две газови магистрали. Това много политици са го говорили, но ние го изпълняваме, за да може в следващите години новото поколение да получава такси от транзит\", съобщи при откриването премиерът Борисов.   \"Докато другите говореха, ние строяхме\", подчерта министър-председателят.\r\nПо време на церемонията по откриване на трасето руският посланик Анатолий Макаров подчерта, че новият газопровод ще допринесе за просперитета на страната ни и ще стимулира привличането на инвеститори. \"Откриваме един неголям, но изключително важен проект\", заяви Макаров. \"Пожелавам новият газопровод да укрепи руско-българското сътрудничество\", подчерта той.  \"Такова полагане на тръби е, че не ни стигат заварчици\", отчете пък вицепремиерът Томислав Дончев.\r\n\"Най-важното е, че върху тези площи вече се засява пшеница, царевица и вече не ги виждаш тръбите. Казвам го заради еколозите. На практика за една година няма разлика в хумуса на почвата. Селскостопанските производители може да използват почвата както намерят за добре, съобщи още премиерът.    ", "date": "2019.10.21", "title": "Борисов откри разширеното трасе на „Балкански поток”"}
{"url": "https://www.actualno.com/starazagora/v-stara-zagora-nabirat-kandidati-za-nov-mlad-ombudsman-news_1386856.html", "text": "      За втори път омбудсманът на община Стара Загора Надежда Чакърова организира . Моделът на младежко самоуправление доказа, му е успешен и в началото на ноември предстои да бъде избран нов екип - нов младежки обществен посредник и негов заместник.      Желаещите да се включат в конкурса могат да подават документи всеки работен ден до 17 часа в приемната на  бул. „Митрополит Методий Кусев” № 34А, ет. 1.\r\nКритериите за кандидатстване са посочени в . \r\nПрез 2018-а Стара Загора стана първият град, който избра Млад омбудсман и негов заместник измежду 20 ученически екипа. 11-класниците от Гимназията с преподаване на чужди езици \"Ромен Ролан\" спечелиха надпреварата и бяха официално представени в присъствието на националния омбудсман.   ", "date": "2019.10.21", "title": "В Стара Загора набират кандидати за нов млад омбудсман "}
{"url": "https://www.actualno.com/music/horeografyt-elina-topalska-vseki-chovek-stava-za-tancior-news_1386976.html", "text": "                  -Всяка награда е важна, защото е стимул и оценка за много работа и много амбиция! Няма фестивал, от който да сме се върнали без награда, което прави всяка следваща по-желана, но и по-трудно постижима. От последния фестивал в Мароко се върнахме със специалната почетна награда на форума! В началото на годината бяхме възнаградени с изключително ценния приз \"Диамантът на Азия\" на второто си турне в Тайланд. Той се връчва за особени постижения. Това беше преди почти 33 години. Тогава имаше Национални прегледи на художествената самодейност и се явихме в два жанра: фолклор и модерни танци. Нечувано за времето си беше едни и същи изпълнители да танцуват еднакво добре народни и съвременни танци. Журито ни елиминира представянето в модерния жанр, но получихме златен медал във фолклора. Тогава разбрахме, че сме на прав път, на нашия път и че трябва да вървим по него без колебание! С младежка амбиция направихме революция в конкурсите! Само след 3-4 години по този път - овладяване на различни видове танци от едни и същи танцьори, тръгнаха още много групи.     През отминалия сезон отбелязахме 35-годишнината си! Започнахме като ансамбъл за народни танци, който прерасна в голяма формация, покриваща почти всички танцови стилове. Модерен балет, МTV, хип-хоп, съвременни и характерни танци, в последните няколко години и нашумелите корейски поп танци. Голяма любов си остават и народните танци, както и нашето лице - съвременна интерпретация на българския фолклор.\r\nПри нас идват деца от 5 години до студенти и работещи хора - всички предани на изкуството на танца. Всеки ден има 100 - 120 изпълнители в залите ни.    Това е професионалното название на така наречените \"танци на народите\".\r\nВ репертоара си поддържаме танци от много от местата, до които сме пътували: руски, украински, африкански, тайвански, виетнамски... Пътуваме, учим се и донасяме на българска сцена това, което сме успели да усвоим. Изпълнителите обичат да го правят, защотото това ни връща към изживени емоции. Дори в момента подготвяме индийски танц. Може би са около 140 - 150. За нас не е важен броят им, защото те са стъпалата ни напред и нагоре. Всеки има своята мисия, а аз не мога да си представя живота си без танци, без часовете в репетиционната зала, без трепетите на сцената и без всички тези вълнения, които правят този живот изключителен. Работим самостоятелно - не получаваме никакви субсидии и финансова подкрепа. Работим по проекти, кандидатстваме по различни програми с променлив успех.\r\nСамоиздържаме се. Да, успявам. Работя много и много всеотдайно и ангажирано. Не само защото това е частен бизнес, а защото знам, че ако не съм 100-процентова, нещата няма да се случват. Стараем се да предлагаме много качествен продукт, който да привлича желаещи да се обучават в школата. Факт е, че успяваме вече много години. Следим и прилагаме световните тендеции, развиваме се постоянно. Все повече внимание към емоцията на изпълнителя, която заразява и зарежда зрителите; нови подходи към движенията, смесване на стиловете.   Предизвикателствата са ежедневни! Всеки, влязъл в залата да танцува, е предизвикателтво за хореографа! Всеки танц, всяко пътуване, всяка сценична изява....всичко те предизвиква да бъдеш в тонус, да взимаш решения, да реагираш бързо и творчески на мига! В този смисъл най-предизвикателното е постоянно да раждам идеи, да поддържам духа си вдъхновен, да стимулирам себе си и да не допускам страх и откази от движението напред!\r\nСъвсем наскоро в София се проведе 22-ри международен фестивал на прическата и красотата. Бяхме поканени на събитието, в което се състезаваха коафьори и демонстрираха прически от всички континенти. Докато те работеха, ние трябваше да танцуваме своите танци от Изтока и Африка. Беше сложно за танцьорите, трябваше да се адаптира хореографията за специфичната сцена. Успяхме, справихме се и ни обещаха следващото издание на фестивала да бъде отново с наше участие.  На сцената грешки не трябва да има по правило, но се случват. Тогава ги анализираме, търсим причините. Много често грешката на изпълнителя е заради хореографа - нещо не е било изпипано или достатъчно удобно. Грешките ни помагат по пътя, усъвършенстват ни! Сцената е свещено място - тя не търпи всеки, така че трябва да се воюва, за да останеш на нея. Проблем е, когато грешката е от липса на дисциплина или несвършена работа - тогава се наказва. С много допълнителен труд и разговори, докато не се изчистят. Ако това не стане, имаме групи, които нямат сценични изяви. Предимството на работата в танцовата зала е, че ни отнема излишното и ни налага необходимото. Когато правилата са малко, но ясни, когато се подхожда индивидуално и честно към всеки един изпълнител и когато всички имаме декларирана воля да създаваме чудеса и да творим от душа, нещата се случват! Аз поставям еднакви правила за себе си и за изпълнителите. Държа на честните и коректни взаимоотношения и това е моята формула за колегиалност с танцьорите, която прераства в приятелства. Всяко място, на което сме стъпили, ни е опиянявало, зареждало, носило ни е знание и емоции. Тази година бяхме на три прекрасни и много различни места: Тайланд през януари (за втори път), Андора през април и Мароко през октомври. Били сме в Индия, два пъти в Тайван, Филипините, Китай, Йордания, обиколили сме Европа...\r\nНамираме сходства между нашата и чуждите култури, които постоянно ни изненадват. В Шанхай, например, се разхождахме на улица \"Люлин\". В Андора пък бяхме в \"копие\" на Боянската църква. Там стенописите са почти еднакви с тези в нашия храм. Оказа се, че строители и иконописци от източните земи са творили и в Андора, както и в България. Сега тези стенописи са свалени и реставрирани и се съхраняват в национален музей.\r\nВ Мароко видяхме изключителното сходство на берберската азбука с нашата кирилица. Там имат и танц, наподобяващ нашенското право хоро.\r\nВ Индия пък носят пафти като българските. В Йордания мъжете танцуват един вид танц, който напомня македонско хоро. В Тайланд е особено уважително да се поканят гости в дома и да се сложат да спят на постеля на пода.\r\nРядко се канят външни хора в домовете. Е, ние имахме тази чест.\r\nВ Китай присъствахме на чаена церемония - изключително магично преживяване. В тази страна чаят е повод хората да общуват, да разговарят в тишина, да докосват емоциите си!\r\nВ Тайланд станахме свидетели на будистки церемонии, които започваха с поздрав, преминаваха към медитация и завършваха с дарения за монасите. Всяко турне е уникално преживяване, а последното винаги е най-емоционално. Никога няма да забравим фестивалите в Тайван. Огромни сцени, многохилядна и възторжена публика! След финалния концерт изпълнителите минават по червения килим между екзалтирани зрители, опитващи се да ги докоснат. Получаваме цветя и подаръци. Чувстваш се специален, уважен (заради националността и изкуството си), вдъхновен да продължиш напред - към нови върхове и нови срещи! Избирам типични за съответната държава сувенири. От Тайланд - остен за яздене на слонове, от Тайван - ефирни ветрила, от Мароко - тажини (уникални съдове за готвене) и арганово масло, от Индия - подправки, от Китай - маски за танцуване...  Да, всяка година има деца, които продължават обучението си в Националното хореографско училище. Има музиканти и художници, лекари, инженери, мениджъри... Стабилни личности, на които може да се разчита. Движението е здраве и това са го знаели още древните гърци. Спортът дава живот и гради характери. При нас идват момичета, които са минали през спортни школи по художествена и спортна гимнастика. Искат да се занимават с танци, защото нещо им е липсвало при тренировките. Това е, което различава спорта от танцуването - емоцията, изразяването на чувства с движение, изкуството. В танците има техника и постижения на физическо ниво, но има и артистично превъплъщение, има страст, има общуване на друго ниво - между танцьор и публика!  Всички хора стават за танцьори! Човек е започнал да танцува преди да може да артикулира, за да изрази себе си в общността. От съвременна гледна точка не всеки може да стане изключителен танцьор и изпълнител, но всеки, който има хъс в себе си, може да танцува. В нашата школа не връщаме никого, напротив- отворени сме към всеки, който е пожелал да опита! Резултатите зависят единствено от амбицията и трудолюбието му. Ежедневно имаме по 3 или 4 репетиции от 60 или 90 минути, зависи от възрастта на изпълнителите и нивото им. Много от репетициите провеждаме в почивните дни. Ние сме екип и организираме работата си така, че нашите близки да не бъдат лишени от присъствието ни. Много от събитията, в които участваме, са именно по празници и в почивните дни, когато другите хора са свободни. Въпреки всичко намираме начини да уважим както публиката, така и семействата си. Това е много обемен въпрос. В сферата на изкуството трябва да се генерират по-големи субсидии, да се влагат средства, защото да правиш изкуство е скъпо начинание. Но чрез изкуствата се възпитава, създават се нови гледни точки към живота. Всяко едно общество, което залага на възпитание чрез изкуство, просперира. Това е инвестиция в бъдещето и ще е хубаво държавата най-после да го разбере и да започне да работи в тази посока. Дъщеря ми дълги години е била танцьор, увлича се по различни форми на изкуството. Да, винаги съм я поощрявала и убедено ще го правя, ако реши отново да се върне към танците! Това е една трудна, изискваща, но много хубава професия! на  ", "date": "2019.10.21", "title": "Хореографът Елина Топалска: Всеки човек става за танцьор"}
{"url": "https://www.actualno.com/pleven/v-dolna-mitropolija-shte-chestvat-60-godini-visshe-aviacionno-voenno-obrazovanie-u-nas-news_1386896.html", "text": "      По инициатива на Българската астронавтична федерация на 23 октомври в Аулата на факултет „Авиационен“ в Долна Митрополия ще се проведе тържествена среща „Приемственост на поколенията” . Тя се организира по повод 60 години от началото на в България. Специален гост на срещата ще бъде вторият български космонавт о.з. генерал доц. д-р Александър Александров, съобщиха от авиофакултета.      В отбелязването на годишнината ще участват още генерал-майор Цанко Стойков - командир на Военновъздушните сили, полковник Петър Банков – командир на ВВУБ „Георги Бенковски”, полковник Ивайло Ангелов – зам.-началник на НВУ „Васил Левски” по ВВС.\r\nСвоите спомени пред курсантите и студентите от факултет „Авиационен”, които са и бъдещите кадри на възстановеното Военновъздушно училище, ще споделят представители на първия випуск летци и авиационни специалисти, завършили през 1964 г. ", "date": "2019.10.21", "title": "В Долна Митрополия ще честват 60 години висше авиационно военно образование у нас"}
{"url": "https://www.actualno.com/sciencelogy/the-sales-house-shte-prodava-reklamnoto-vreme-na-nickelodeon-nick-jr-i-nicktoons-v-bylgarija-news_1386898.html", "text": "      The Sales House анонсира, че от 1 януари 2020 г. поема продажбата на рекламното време на Viacom за България. След Discovery, това е втората голяма международна медийна компания, която става част от портфолиото на The Sales House. Каналите на Viacom, отворени за реклама в България, включват №1 детски развлекателен бранд в света – Nickelodeon, както и популярните детски канали Nick Jr и Nicktoons.      Viacom International Media Networks (VIMN) е лидер в създаването и разпространението на тематично развлекателно съдържание в световен мащаб. Nickelodeon предлага някои от най-качествените детски анимационни и игрални сериали, изпълнени с хумор и вдъхновение за децата. Програмата на Nick Jr пък е комбинация от забавно и образователно съдържание, което позволява на малчуганите да се учат посредством играта. Програмното портфолио на каналите включва популярните анимационни серии Костенурките Нинджа, Спондж Боб Квадратни Гащи, Кунг Фу Панда; образователните филмчета за деца в предучилищна възраст Дора Изследователката, Геймърки и Опасният Хенри; както и игрални сериали, фокусирани върху ежедневните проблеми в семейството като Тъндърмен срещу Тъндърмен, Училище за Рок, Ники, Рики, Дики и Дона.\r\nДруги познати на българската аудитория канали на Viacom, които за момента не излъчват локални реклами, са Comedy Central Extra, MTV и VH1. , каза Весела Димова, управляващ съдружник в The Sales House.   , част от Viacom Inc., е собственик на едни от най- популярните международни мултимедийни развлекателни канали като Comedy Central, MTV, Nickelodeon, Nick Jr. и Paramount Channel. Viacom достига кумулативно до над 4,3 млрд потребители в повече от 180 страни посредством близо 300 локализирани телевизионни програми и дигитални медии на над 40 езика. бе създадена през 2017 г. и функционира от 1 януари 2018 г. Компанията стартира с представителството на каналите Discovery, TLC и ID. В началото на 2019 г. бяха добавени каналите на Scripps Networks – Travel Channel, Fine Living и Food Network, а през 2020 г. освен трите канала на Viacom, се очаква и старта на Eurosport 1. Локалните канали, които The Sales House продава са WNESSTV и Канал 3. Делът от аудиторията между 18 и 49 годишна възраст на каналите от портфолиото на The Sales House през 2020 г. ще достигне 7%.\r\nВ следствие сливанията на медийни групи в световен мащаб, международните компании, които продават рекамно време в България към момента са 5 – Discovery (включително и каналите на Scripps)**, Viacom, Disney (включително и каналите на Fox и National Geographic)***, Sony, Turner.        ", "date": "2019.10.21", "title": "The Sales House ще продава рекламното време на Nickelodeon, Nick Jr и Nicktoons в България"}
{"url": "https://www.actualno.com/varna/anelija-klisarova-varna-zaslujava-detska-bolnica-news_1386887.html", "text": "      „Докато болниците са търговски дружества, те ще бъдат подчинени единствено на печалбата. Това е голям недостатък на системата и нито министърът, нито друг, може да повиши заплатите на медицинските лица, работещи там. Заплатите им зависят единствено от това дали лечебното заведение е на печалба. А основните доходи на тези заведения са от Националната здравоосигурителна каса, която е финансирана от нашите здравни вноски – тоест от нас. Къде тук е държавата и общината?!“, попита реторично проф. д-р Анелия Клисарова, кандидат за кмет на Варна от БСП, на среща с лекари, здравни работници и граждани в поликлиниката във варненския район „Вл. Варненчик“ . Срещата бе инициирана от кандидат-кмета за района от БСП - Десислава Калоянова, а проф. Клисарова бе с екипа си от кандидати за общински съветници – Димитър Чутурков, д-р Десислав Тасков, Антон Андреев, Веселина Влайкова и финансовият експерт Константин Генчев.      „За мен поликлиниката във Владиславово е от едно от централните места в района, а вие, освен, че оказвате медицинска помощ на целия квартал, сте и хора, които работят и живеят тук. Знаете най-добре как искате да изглежда този район. Затова избрахме да се видим с вас на това място“, каза в началото на срещата Десислава Калоянова.  „Няма друга държава по света, в която болниците са търговски дружества“, посочи д-р Тасков. Той уточни, че Националната здравноосигурителна каса не е финансирана от държавата, а от здравните ни вноски и говори за проблемите, с които се сблъскват здравните специалисти в града. По време на срещата бе коментирана \"Визията за Варна\" на БСП по отношение на най-належащите за решаване проблеми в здравеопазването в града. Проф. Клисарова отново наблегна на необходимостта от детска болница. „Варна заслужава детска болница. Трябва да обърнем внимание на детското и майчиното здравеопазване. Въпреки добрите ни детски лекари, в града няма спешни детски легла. Трябва да се направи втори Спешен център в Аспарухово, който да обслужва всички от другата страна на Аспарухов мост“, каза още кандидата за варненски кмет от левицата. Тя говори и за проблемите със заплащането на лекари и сестри, за фелдшерите, за неотложната помощ и за липсата на лекари в училищата и детските градини.  За успешен туризъм в общината трябва да има експерти в сферата, а не политически назначения\r\n„За да има успешен туризъм в общината, трябва да работят експерти в тази сфера, а не да се разчита на политически назначения. Кметът да е наясно, че властта не е в него, а е в хората. Да се отчита пред тях и да слуша внимателно какво му казват. Няма човек, който да разбира от всичко. Затова смятам да работя със съвети по отделните направления, които да са изградени от доказани експерти“. Това заяви  проф. д-р Анелия Клисарова, кандидат за кмет на община Варна от Коалиция \"БСП за България\" на среща с експерти в сферата на туризма и с представители на бранша. На нея тя не само представи визията си как Варна да се превърне в целогодишна дестинация, а и я надгради с идеите и мненията на специалистите. Тя беше категорична, че е изключително важно приходите от туризъм да остават в града.\r\n„Визията ни са туризма включва изграждане на туристическа инфраструктура. На второ място – кадрите. Това е голям проблем. Университетите във Варна бълват професионалисти, които заминават за чужбина. Трябва да създадем условия да се развиват успешно тук. Също така какво прави общината за рекламата, за имиджа на Варна? Изобщо не показваме културно-историческото ни наследство. Също така нямаме и един голям и модерен конгресен център. Без тези неща няма как Варна да бъде дестинация на четири сезона“, сподели още проф. Клисарова. „Нашите спа и рехабилитационни центрове трябва да имат договори със здравните каси на останалите държави от ЕС. От 2 седмици има такова споразумение с немската здравна каса. Трябва да се работи активно и с другите държави“, каза също проф. Клисарова.     ", "date": "2019.10.21", "title": "Анелия Клисарова: Варна заслужава детска болница"}
{"url": "https://www.actualno.com/crime/migranti-ot-afganistan-iznasilili-nepylnoletno-momiche-v-sofija-news_1386901.html", "text": "      Двама мигранти от Афганистан са арестувани заради изнасилване на непълнолетно момиче в София (17-годишно). От МВР потвърдиха за случая, като уточниха, че извършителите са задържани, съобщи БНР.      Престъплението е било извършено миналия вторник, а насиленото момиче е от дом за деца без родителска грижа, пише \"Телеграф\". Двамата бежанци пък са от общежитието в район \"Военна рампа\".   Те нападнали момичето и го завлекли в изоставена сграда, намираща се близо до кръстовището между улиците \"Първа Българска армия\" и ул.\"Шлосер\". Там го заплашили с нож и започнали да се гаврят с него. След като го изнасилили, избягали.\r\nПо случая има образувано досъдебно производство. Задържаните чужди граждани са кандидати за бежански статут и убежище. Вече са им повдигнати обвинения, а прокуратурата ги е задържала за 72 часа в ареста.   Версията на обвинените обаче е, че не са изнасилвали момичето, а са му платили за секс. Те вече са пуснати, под надзор от детска педагогическа стая. Единият е с отказ за предоставяне на убежище. ", "date": "2019.10.21", "title": "Мигранти от Афганистан изнасилили непълнолетно момиче в София?*"}
{"url": "https://www.actualno.com/europe/obiskirat-jilishteto-na-advokata-na-puchdemon-news_1386894.html", "text": "      Тази сутрин испанската полиция обискира жилището на адвоката на бившия министър-председател на Каталуния Карлес Пучдемон Гонсало Бойе. Акцията е в рамките на операция срещу прането на пари, свързано с трафика на наркотици, съобщава вестник „Мундо”, цитиран от БГНЕС.      Заповедта за операцията е издадена от съдията в Националния съд Мария Тардон. Тя е разпоредила и други обиски. Според изданието, действията не са свързани с работата на Бойе в качеството му на .   Причината за операцията не се оповестява. Бойе преди време е защитавал интересите на известния испански наркобарон Хосе Рамон Прадо Бугальо, по-известен като Сито Минянко. В края на януари Бугальо беше осъден на 4 години затвор и глоба от 6 милиона евро по обвинение за пране на пари.\r\nБиографията на Сито Минянко е в основата на книгата Fariña (брашно), както и на едноименния сериал, излязъл миналата година, в който се разказва за началото на контрабандата на кокаин от Латинска Америка в Европа през 80-те години на миналия век.   ", "date": "2019.10.21", "title": "Обискират жилището на адвоката на Пучдемон "}
{"url": "https://www.actualno.com/europe/mestjat-ostankite-na-franko-ot-mavzoleja-v-ispanija-news_1386865.html", "text": "      Испания ще премахне генерал Франсиско Франко от грандиозния държавен мавзолей на северозапад от Мадрид на 24 октомври, съобщи правителството, цитирано от АФП.      Те ще в държавния пантеон „Мингорубио-Ел Пардо“ в държавното гробище на около 20 километра северно от испанската столица и ще бъдат поставени до тези на съпругата му.   Това действие се обсъжда отдавна от симпатизантите на лявото правителство, но срещна яростната съпротива на наследниците на Франко и на мнозина от десницата. То съживява старите напрежения от гражданската война в Испания през 30-те години и последвалото четири десетилетия управление на Франко.\r\nГробницата на Франко понастоящем се намира в огромен мавзолей на хълм, принадлежащ на католическата църква в „Долината на загиналите“ западно от Мадрид. Там тя привлича туристи и служи като място за демонстрации на симпатизанти на дясното крило.  Увенчаният с разпятие мавзолей е огромен паметник, който диктаторът построява с принудителен труд по време на управлението му през 1939-1975 година.\r\nБившето правителство на консервативната Народната партия се противопостави на опитите за , но президентът на социалистите Педро Санчес възстанови тези усилията след встъпването си в длъжност миналата година.   Неговото правителство, което за първи път обяви ексхумацията през юни, е получило одобрение за това от Ватикана, пише БГНЕС.     ", "date": "2019.10.21", "title": "Местят останките на Франко от мавзолея в Испания"}
{"url": "https://www.actualno.com/crime/otkriha-majkata-na-izostavenoto-bebeto-v-petrich-news_1386910.html", "text": "      38-годишна жена от петричкото село Старчево е майката, си пред поликлиниката, предаде кореспондентът на БГНЕС за региона.      Както БГНЕС информира, бебето бе изоставено пред лекарски кабинет в поликлиниката в Петрич миналия петък.   „В резултат на проведени действия във връзка с получен, около 13:55 часа на 18.10.2019 г., сигнал за оставено без надзор в сградата на МБАЛ „Югозападна“ гр. Петрич момиченце на видима възраст около 10-15 дни, от полицейски служители на РУ-Петрич е установено, че извършител на деянието е 38-годишна от петричко село. По случая е образувано досъдебно производство за извършено престъпление по чл.182 от НК. Работата продължава под надзора на РП-Петрич“, съобщиха от пресцентъра на ОДМВР-Благоевград.    ", "date": "2019.10.21", "title": "Откриха майката на изоставеното бебето в Петрич  "}
{"url": "https://www.actualno.com/crime/chetirima-prebiha-vyzrasten-myj-v-smoljansko-selo-news_1386888.html", "text": "      Четирима мъже са задържани за нанасяне на побой на 59-годишен в смолянското село Виево, съобщи \"24 часа\". Извършилите са на възраст от 26 до 40 години.      Пострадалият е със 4 счупени ребра, счупена скула и хематом на лявото око.   Инцидентът е станал пред ресторант в центъра на селото през нощта. Мъжете били пияни.\r\nПотрошеният мъж е откаран в болницата в Смолян. След това е закаран в пловдивска клиника, но няма опасност за живота му.  По случая е образувано досъдебно производство. ", "date": "2019.10.21", "title": "Четирима пребиха възрастен мъж в смолянско село"}
{"url": "https://www.actualno.com/politics/v-nrb-pisateli-artisti-ucheni-flirtuvaha-s-jivkov-a-dnes-news_1386892.html", "text": "             Ако пишех учебник по политически пиар в български условия, щях задължително да препоръчам на кандидатите за власт никога да не мобилизират представителите на интелигенцията в своя подкрепа. Защото резултатът ще е неблагоприятен и за двете страни. Примерите за това през годините са много. А и от последните дни има достатъчно. Да вземем срещата на с творци и интелектуалци. И защитата на единствения кандидат за главен прокурор в отворено писмо от 6 академици и 2-ма член-кореспонденти на БАН.    От срещата на Манолова няма да се запомнят предвидимите хвалби по неин адрес. Ще се запомни най-вече една фалшива новина: че в мероприятието е участвал и режисьорът Милко Лазаров, предизвикала сърдитото му опровержение. \"За мен е изключително неприятно името ми и филмът \"А̀га\" да се използват в такъв контекст и да се правят подвеждащи внушения, още повече че никога не съм заявявал подкрепа под каквато и да е форма за предизборната кампания на Мая Манолова\", пише той. Извинението на щаба на кандидат-кметицата, че е станала \"техническа грешка\" само задълбочи гафа, защото показва липсата на реален интерес към поканените творци, свеждането им до поменик от имена за политическа употреба. Ако наистина е било грешка, а не съзнателно включване на нищо неподозиращия Лазаров с надеждата \"да мине между капките\", тя е по Фройд. Издава притеснение от липса на културни фигури със значими актуални постижения сред присъстващите на срещата с Манолова. Едно е зад теб да стои авторът на тазгодишното българско предложение за \"Оскар\", друго е да призовеш дежурни участници в обществено-политическите масовки на прехода.  Случаят с академиците беше още по-неуместен. Първо, защото ако прочетеш писмото им без подписите под него, няма как да познаеш, че е писано от учени. То прилича по-скоро на набързо скалъпен колаж от медийни клишета. И второ, защото по нищо не личи от написаното, че академиците имат компетентността да разберат кой става и кой не става за . И тя съвсем не може да бъде компенсирана от демонстрираната омраза към протестиращи и соросоиди. Въобще, неочакваната им намеса в казуса е напълно в духа на популярния израз \"Нерде Ямбол, нерде Станбул\". Не напразно се появи шеговитото подхвърляне, че ако кандидатът за главен прокурор има такава мощна академична подкрепа, може би ще е по-добре да го направят председател на БАН.\r\nАко очертаем общ политически профил на участниците и в двете акции, той несъмнено ще е ляв. Нещо повече - политическото използване на интелигенцията само по себе си е лява политика. Затова като друг куриоз в срещата с Мая Манолова се прие присъствието там на скулптора Велислав Минеков, който винаги се е заявявал като остър критик на лявото. Говоря за българското \"ляво\", генеалогично свързано с бившата комунистическа върхушка, която се представяше за лява, но това не ѝ попречи да се възпроизведе във видимите и задкулисните форми на местния посткомунистически капитализъм. До такава степен, че все повече заплашва с изчезване крехкото, появило се навремето като опозиция на БСП българско \"дясно\".        Днес срещите, писмата и подписките на културни дейци в подкрепа на държавната власт и кандидатите за нея са реминисценция на доброто старо време за същата тази върхушка. Когато тя беше влязла в неписан договор с интелигенцията за размяна на лоялност срещу привилегии. И когато беше станал пословичен флиртът на писатели, артисти, учени и други с . Тогава впрочем предпочитаните моменти, в които те можеха директно да му нашепват в ухото желанията си, бяха ловът и танцът. По-късно работата с този сговорчив контингент бе поета от дъщеря му Людмила Живкова.\r\nПрез новия век президентът от БСП Георги Първанов, също ловджия, а вероятно и танцьор, се опита максимално да възпроизведе Живковия модел на близост между власт и интелигенция с кръг от \"леви интелектуалци\", наименувал си \"Съзидание\". Разбира се, нищо не можеше да е същото, най-малкото защото държавният глава вече не можеше да осигури кой знае какви привилегии - те се свеждаха главно до ордени \"Стара планина\". А и в променената ситуация за предпочитане беше не кръг интелектуалци, а обръч от фирми.  Не беше обаче без значение фактът, че Първанов е бил сътрудник на Държавна сигурност. В своя активен период ДС имаше висока степен на пенетрация сред интелигенцията. Основно по две линии: на хора, които нямаха талант и виждаха единствения си шанс да се чувстват значими като цензури на талантливите. И на талантливи, чийто единствен шанс да реализират таланта си беше да сключат \"сделка с Дявола\" (тази втора линия обяснява защо интелектуалци със свободно алтернативно мислене като Вера Мутафчиева, Богдан Богданов или Георги Данаилов се оказаха сътрудници на службите). Така или иначе, съхраненият през прехода организационен потенциал на ДС по различно време се използваше за формирането на културни общности - около президента, БАН, вестник \"Труд\" и прочие, които при нужда могат да бъдат изкарани на \"политическа бригада\". Техните ядра, поколенчески предопределено, изповядват старата лоялност и вършат много по-съществена идеологическа роля в полза на българското \"ляво\" от подкрепата на този или онзи. Те настояват за ценностен континуитет в българската култура преди и след падането на комунизма. Допускат, че може да има промени в политическата и икономическата система, но в културните йерархии и авторитети - не. Мисията им е да запазят \"истинските\" ценности и \"истинските\" гении (както понякога без ирония наричат самите себе си), които са формирани през комунизма. Да блокират демократичната преоценка на ценностите.      Талантливите млади, които отдавна принадлежат на свят без културни граници, вече трудно могат да бъдат приобщени към кампаниите на тази мъглявина, наречена със соцносталгия \"българска интелигенция\". Както личи и по реакцията на Милко Лазаров. Случва се някой от тях да излезе в подкрепа на чезнещото дясно, но силата им не е в подкрепите, а в протестите и именно там може да ги срещнете, а не на предизборни мероприятия. Защото, както е известно, културата, ако не е окована от принуди и зависимости, сама по себе си е съпротива.   ", "date": "2019.10.21", "title": "В НРБ писатели, артисти, учени флиртуваха с Живков. А днес?"}
{"url": "https://www.actualno.com/crime/falstart-na-deloto-sreshtu-semejstvo-banevi-news_1386890.html", "text": "      Делото за данъчни измами срещу Николай, Евгения и Мария Баневи не успя да стартира по същество днес, предаде репортер на БГНЕС.      Специализираният наказателен съд прецени, че на защитата на подсъдимите трябва да се предоставят документи от приходната агенция, свързани с дружествата \"Полимери\" и \"Партнърс комерс\" за периода от 2007 до 2013 г.   Счетоводните документи трябва да докажат твърдението на прокуратурата, че Банев не е декларирал коректни суми от двете дружества. В момента те са част от другото дело срещу Баневи - за присвояване на средства, както и за пране на пари. Магистратите изискаха да се разкрие съдържанието на 27-те чувала, които са обект на второто дело, и да се приложат всички данни и документи, с които разполага РУ Девня към сегашното дело за данъчни измами.\r\nСъдът задължи Прокуратурата да събере допълнителните доказателства до 20 ноември 2019г., когато ще е следващото заседание на магистратите. След това делото би трябвало да започне с разпит на свидетелите Анна Главинова, Виолета Бошкова, Милена Шопова, Венцислав Генов и Владимир Владимиров, пише Агенция \"Фокус\".  БГНЕС отбелязва факта, че семейство Баневи се защитава от десет адвоката:  Николай беше с четирима, сред които и дъщеря му Мария. Евгения – също с  толкова, а майката на Банев, Мария – с двама.\r\nНа днешното заседание съдът разгледа единствено искането на Николай Банев да бъде пуснат под  домашен арест, за да може да се грижи за съпругата и двете си  непълнолетни деца.\r\nПред съда, Банев разказа и за ужасяващите условия в ареста и обясни, че  дневно залагали по 20 капани за мишки, и на сутринта те били пълни. \"Мръсотията е страшна, няма топла вода. Идва зима, а в нито едно  помещение няма радиатори\", разкри бизнесменът и добави, че се къпе със  студена вода и спи, обграден от хлебарки. Той подчерта, че е лъжа и твърдението, че води луксозен живот.       Той заяви още, че за 50-ия си рожден ден през 2009 г. получил  поздравителен адрес от премиера Бойко Борисов като важен и стратегически  инвеститор.\" Ще съдя всички физически лица и институции, които осъществиха тази  репресия срещу мен, бизнеса и семейството ми\", закани се той и добави,  че в кориците на това дело няма нито един документ, подписан от някой от  тримата, който да ги уличава в престъпление.\r\nВ заключение бизнесменът поиска да бъдат разпитани като свидетели Бойко Борисов, Цветан Цветанов и Трайчо Трайков.\r\nВ крайна сметка магистратите отхвърлиха искането му за по-лека мярка за неотклонение и Николай Банев остава в ареста. Съдът отхвърли и желанието на бизнесмена да даде интересю за медиите. припомня, че прокуратурата приключи разследването срещу тримата и внесе в края на август. Те са обвинени за участие в организирана престъпна група за данъчни престъпления и пране на пари. е обвинен като извършител на данъчните престъпления, а съпругата му - като негов помагач. Двамата са предадени на съд, като съизвършители в съучастие на изпирането на пари.      Мария Банева ще отговаря пред съда за участието в организирана престъпна група.\r\nПрипомняме, че обвиненията завариха семейството в Ница в края на миналата година. Двамата бяха екстрадирани в София на 6 декември. През юли 2019 г. Евгения Банева беше освободена от ареста по здравословни причини след многократните й оплаквания от условията в килията. Мария Банева е с мярка за неотклонение \"парична гаранция\" в размер на 10 000 лв.  ", "date": "2019.10.21", "title": "Фалстарт на делото срещу семейство Баневи*"}
{"url": "https://www.actualno.com/crime/mlad-myj-zagina-trima-drugi-sa-tejko-raneni-pri-katastrofa-kraj-zlatica-news_1386817.html", "text": "      20-годишен младеж загина на място, а трима души бяха ранени при тежка катастрофа край Златица в понеделник сутринта.      Инцидентът е станал около 7.00 часа тази сутрин между Златица и Пирдоп.   Ударили са се два леки автомобила, единият от които бил управляван от жертвата, предаде Нова тв. Пострадалите - 48-годишна жена и  двама млади мъже – на около 20 години, са откарани в столичната болница „Света Анна” с множество травми.\r\nДвижението в района на катастрофата пренасочва. Обходният маршрут е по съседни улици в населеното място, съобщават от АПИ.   ", "date": "2019.10.21", "title": "Млад мъж загина, трима други са тежко ранени при катастрофа край Златица "}
{"url": "https://www.actualno.com/mestniizbori2019/dans-proverjava-rutinno-adresni-registracii-predi-izborite-v-kocherinovo-news_1386830.html", "text": "      Служители на ДАНС влязоха в Община Кочериново, съобщава в. \"Струма\". От публикацията става ясно, че проверката е свързана с местните избори.      Агентите пристигнали изненадващо в петък и поискали да им бъде предоставена информация за новорегистрираните жители по настоящ адрес. Служителите на ДАНС представили заповед за проверка относно регистрацията на жителите по постоянен и настоящ адрес, която била извършена в служба ГРАО. Разследващите изискали и документи от селските кметове, в   чиито населени места са били регистрирани лица по настоящ адрес шест   месеца преди местните избори.   По думите на временно изпълняващият длъжността кмет - Любка Йорданова - \"Съставен беше протокол и очакваме резултатите от проверката, която е рутинна\".Тя замества Иван Минков (ГЕРБ), който се бори за нов мандат на местните избори.\r\nСпоред Йорданова регистрираните по настоящ адрес до края на април лица в общината са само 49. Това е бройката, която е за всички 10 населени места – Кочериново и селата. Избирателите, които имат право да пуснат бюлетини на предстоящите местни избори в неделя, са около 3077 души.  Проверката най-вероятно е по сигнал, предполага изданието и припомня, че полицейска акция за евентуални изборни туристи наскоро бе извършена и в община Кресна по разпореждане на прокуратурата, припомнят от изданието. ", "date": "2019.10.21", "title": "ДАНС проверява \"рутинно\" адресни регистрации преди изборите в Кочериново"}
{"url": "https://www.actualno.com/society/zaharieva-se-sreshta-s-lavrov-v-moskva-obsyjdat-turski-potok-i-aec-belene-news_1386831.html", "text": "      Вицепремиерът и министър на външните работи Екатерина Захариева днес е на работно посещение в Москва по покана на руския си колега Сергей Лавров. Очаква се двамата да обсъдят развитието на двустранното сътрудничество в енергетиката, икономиката, туризма и транспорта.      В дневния ред на предстоящите преговори е продължаването на наземната част на газопровода \"Турски поток\" през територията на страната ни и възобновяването на проекта АЕЦ \"Белене\", съобщи БНР.   В интервю за ТАСС в навечерието на посещението си министър Захариева изрази надежда, че скоро България и Русия ще подпишат нова петгодишна програма за сътрудничество в областта на културата, науката и образованието.\r\nОчаква се също така обмен на мнения по широк кръг от международни и регионални проблеми.  Работното посещение на Екатерина Захариева в Москва е свидетелство за нарастващата динамика на контактите между ръководителите на България и Русия, отбелязват от руското министерство на външните работи. Това е първото от осем години посещение на български външен министър в руската столица.\r\nТази година България и Русия отбелязват 140 г. от установяване на двустранни дипломатически отношения, отбелязаха от българското МВнР.   Русия е един от основните външнотърговски партньори на България и една от основните държави за входящ туризъм у нас. 511 000 руски туристи са посетили страната ни през 2018 г. , което нарежда Русия на 6-о място по брой туристи в България.    По данни на руската страна около 300 000 руски граждани притежават недвижими имоти у нас. Консулската ни служба в Москва годишно издава около 200 000 визи, което е около половината от броя на визите, издавани от всички български задгранични представителства.\r\nЗа 2018 г. двустранният стокообмен с Русия възлиза на 4,144 млрд. долара като е отбелязан спад от 4,1 на сто в сравнение с предходната година. На Русия се падат 5,8 на сто от общия външнотърговски обмен на България. Русия е и основен доставчик на страната ни на нефт, природен газ и ядрено гориво, както и основен партньор в модернизацията на АЕЦ \"Козлодуй\".\r\nВ Москва външният ни министър ще се срещне и с българската общност.    ", "date": "2019.10.21", "title": "Захариева се среща с Лавров в Москва, обсъждат \"Турски поток\" и АЕЦ \"Белене\""}
{"url": "https://www.actualno.com/prasspress/vij-koj-paradira-seksualnosti-news_1386844.html", "text": "      Фокусираме вниманието си към гейгейт скандала в предизборната битка за София - скандал, провокиран от Волен Сидеров, който окупира цяло предаване по БНТ, за да съобщи на българския народ страшната истина, че евродепутатът от ВМРО Ангел Джамбазки е гей. След това Сидеров като следваща решителна крачка в борбата с хомосексуализма в политиката реши да въведе някаква анална повинност - предложи на всички кандидати за кметове да се подложат на медицински тест, който да удостовери кои от кандидатите имат по анусите си следи от хомосексуална дейност. Ужким с политически мотиви - да не бъдели гейовете в положение на хипотетична зависимост от разкриването на страшната им тайна.      Това със задължителните прегледи всъщност е твърде либерално по дух предложение дори за нашите представи, но Волен е такъв - човек на действието, който не се спира пред нищо. Щом се води битка за традиционни ценности, всеки кандидат за публична длъжност трябва дори публично да си прави сфинктрален анализ, само така свещената същност на гъза в политиката ще бъде гарантирана!\r\nРешителността на Волен предполага той пръв да се подложи на процедурата за доказване на чувствителни анални данни, но засега няма сведения за такъв медицински акт. Освен това тестът откъм под гърба не доказва хомосексуални наклонности - съществуват мъже, които практикуват със съпругите и приятелките си неща, които оставят по святите им места същите следи като от нормален секс между мъже.\r\nТова по кодекса на Сидеров укоримо ли е, морално наказуемо ли е?  Каквото и да е - то не е хомосексуално, защото се случва между мъж и жена.\r\nТова е, така да се каже, закачка и битово отклонение по темата, защото всъщност основното е, че това са неща, които се обсъждат само по желание и думата “гей” е нелепо да се използва като компромат.\r\nДжамбазки би могъл да отклони изобщо темата, никой не е длъжен да се обяснява гей ли е или колекционер на употребявано бельо - в края на краищата това са си лични неща. Един разправя във Фейсбук, че е веган, пък вкъщи майка му върти едни мусаки и джолан чорби, да си оближеш мустаците! Друг пък денем ходи на църква, вечер гледа порно, трети може и да си има къща в Барселона с две липи отпред - това са човешки и лични неща и никой не е длъжен да дава отчет за тях, ако не нарушават закона.    Дали е гей или не е гей, всъщност си е работа на Джамбазки, но той пък реши да обясни подробно, че бил такъв и такъв традиционен сексуалист за разлика от Волен! И фактически взаимно се обидиха на “гей”.\r\nВолен като иска - да си показва интимните прически, той го е правил в миналото, каквото иска да си показва. Ами европеецът Джамбазки защо приема поканата за танц и почва да се обяснява какъв конкретно сексуалист е? Какво има да си мерите шпагите и анусите, то па си е ваша работа, нали сте против парадирането на сексуалност!\r\nЯвно май-май не са толкова против парадите и сексуалната гордост двамата кандидат-кметове и православни патриоти Сидеров и Джамбазки. Наръчник за хомофоби и независими хейтъри Дали ни харесва или не - в българския политически и обществен живот думата гей все още се използва като белег за непригодност, непълноценност и мъжка недостатъчност.   За да е по-експресивен в изразяването на тези чувства, мъдрият народ е измислил много и най-различни по нюанси обидни думи за хомосексуален мъж.\r\nСледва кратък и съвсем неизчерпателен списък от обидни термини за унижаване на хомосексуален човек.\r\nХюмне.\r\nХалка.\r\nДупедавец.\r\nАнално податлив.\r\nШвестер (от немски - сестра) - това е по-европейски начин да изразиш фобията си.\r\nПедерас - без т. Ако се произнесе с т накрая - педераст, вече може да се претендира, че не е толкова обидно, ами е медицинско определение. Щото нали според ситуацията човек може да иска да обиди някого, ама без да го обиди. Манаф (активен хомосекуалист) също е такава сравнително неутрална дума, която може да мине за полуобидна или дружеска острота, та дори и похвала. В престъпния свят си има хора, които изпълняват такива екзекуции - наказателно изнасилване на мъже, което се извършва от т.нар. манафи. Много от т.нар. манафи са в същото време и агресивни хомофоби, които по никакъв начин не се възприемат като хомосексуалисти. Но това е само един от многото парадокси на човешката психика.\r\nСпермояд - това също е много остроумна обида, която се употребява и срещу жени. Въобще много от позорящите епитети за гейове стават и за употреба срещу жени, което си е удобство на езика и нравствените възгледи.\r\nСексуално унизителни епитети има разбира се и с универсално покритие - с такива думи можеш да обидиш сексуално всеки, без оглед на пол, занятие, възраст, вероизповедание и всякакви принадлежности.\r\nКанал, кенеф, парцал, миндил и т.н., и т.н. са добри гости на всяка мръсна уста, под която бие смело сърце и колеблив джендър. Автор:   ", "date": "2019.10.21", "title": "Виж кой парадира сексуалности!"}
{"url": "https://www.actualno.com/actualno/brexit-kak-shte-svyrshi-naj-smeshnata-politicheska-saga-news_1386721.html", "text": "      Поредният провал за завършен на Brexit безспорно е една от най-важните новини на изминалата седмица. И, разбира се, реакциите стават все по-смешни. Поредната - британският премиер до ЕК за второ отлагане на Brexit, но отговарящият по въпросите на Brexit британски министър в прав текст как това писмо, казано в стил \"Бойко Борисов\", е Пунта Мара - то само така си е пратено, от куртоазия, защото Борис щял да завърши Brexit на 31 октомври.      Щом нещата са вече до тази фаза, нека дадам няколко варианта как ще свърши всичко - понеже на всички им писна от тази пародия. Не претендирам да са реалистични - но не е реалистично и британският премиер да говори как няма да изпълни закон, обаче ето на - това става, сякаш българските порядки добре са хванали корен и на Острова:\r\n1. За неизпълнение на закона за отлагане на Brexit, британският парламент решава, че Джонсън е извършил държавна измяна - значи доживотен затвор. А понеже куртоазията е типична черта на британския характер, на всеки няколко месеца се подава искане за отлагане на Brexit - и така до края на света.\r\n2. След като няма да слуша парламента, Борис Джонсън довършва започнатото - разпусна парламента завинаги, вади Великобритания от ЕС на 31 октомври и така започва най-щастливата политическа приказка - имало едно време една Великобритания, водена от един рус чичко, за който дори собствените му чичковци разправяха, че не можел да управлява даже конюшня.  3. Понеже е пъзльо, на Борис не му стиска да не поиска отсрочка на Brexit. Съответно, подава оставка. На власт идва Найджъл Фарадж. След три месеца Великобритания пак иска отлагане.\r\n4. Провежда се втори референдум. Искащите Brexit пак печелят - с един глас разлика! Разбира се, той е на кралицата. Всичко почва от самото начало!\r\n5. На ЕС му писва и на 31 октомври изключва Великобритания. Обаче не може - пъзльовци са, а и в Договора за ЕС не е предвидено такова нещо, така че би трябвало спешно да го променят, обаче Обединеното кралство още е член и ще гласува напук против - а трябва единодушие. Смешно, нали?!    6. Нещо друго, за което не мога сега да се сетя, защото им доскуча. Точно както на всички им писна от Brexit. Защото поуката от референдумите е следната - не може да се прилагат от дъжд на вятър, точно както не може да си добър шофьор, ако караш веднъж годишно. Референдумът е инструмент, който работи само тогава, когато има навик към него. Започваш от по-малкото - местни референдуми, за дребни въпроси и чак когато хората свикнат за какво носят всъщност отговорност, тогава стигаш по-високо - там, където е Швейцария. Понеже британците не го направиха, да се разправят сега с ирландците - който не знае какво става в такива случаи, просто да се върне 30-тина години назад. С две думи - става Пунта Мара! Автор:   ", "date": "2019.10.21", "title": "Brexit - как ще свърши най-смешната политическа сага?!"}
{"url": "https://www.actualno.com/cite/politikata-ne-e-mrysna-i-kalna-prosto-nie-ja-pravim-takava-news_1386827.html", "text": "      Българинът  трябва да разбере, че политиката не е мръсна и кална, просто  ние я  правим такава. Тя е неизбежна, неизбежна, неизбежна\", подчерта  лидерът на НФСБ Валери Симеонов пред Нова тв.      \"В България този, който не си плаща данъците, просперира повече от този, който си плаща данъците\", обобщи Симеонов.\r\n\"Който не спазва закона трябва да бъде репресиран, с много по-голяма жестокост, отколкото обикновения гражданин\", каза още той. ", "date": "2019.10.21", "title": "Политиката не е мръсна и кална, просто ние я правим такава"}
{"url": "https://www.actualno.com/politics/kandidatyt-za-kmet-ot-dvijenie-vyzrajdane-napravi-novi-razkritija-za-korupcijata-v-stolichna-obshtina-news_1386833.html", "text": "      От щаба на кандидатът за оповестиха нова порция разкрития за корупционно поведение и практики от страна на софинйската общинска администрация и по-конкретно от страна на тази в район „Връбница”.      След на близки до районния кмет Младен Младенов служители в район „Връбница”, този път от партията на Костадин Костадинов изнесоха подробности за начина, по-който се правят обществените поръчки от скандалния районен кмет на ГЕРБ.\r\nПрочита на публично достъпната информация за провежданите обществени поръчки във „Връбница”, разкрива . Един пример обаче, буди най-големи въпросителни.\r\nВ западните и северозападните покрайнини на София и в частност, в районите „Връбница”, „Надежда”, както и в съседната община Божурище , които се къпят в паричната любов на управляваните от ГЕРБ районни кметства. Особено щедър към този „преуспял бизнесмен” е кметът на район Връбница Младен Младенов.  Става въпрос за , неговите фирма  „Кристал 2007“ ЕООД и консорциума „ПРОФИ-СТРОЙ“ ДЗЗД, в който „Кристал 2007“ ЕООД на Евтим Славков държи 90%.   Справка в регистъра за обществените поръчки сочи, че в периода 2011 – 2018 г. през последните два мандата от управлението на ГЕРБ в район „Връбница” и съседните му район „Надежда” и община Божурище, тези две фирми на Евтим Славков е спечелили общо . Предметът на поръчките е свързан с ремонт на улична мрежа и тротоари, изграждане на ВиК инфраструктура.\r\nТри месеца преди изборите, в края на м. юли 2019 г. като единствен неотстранен в процедурата за подбор на участник, фирмата на „Кристал 2007“ ЕООД на Евтим Славков . без ДДС за „Текуща поддръжка на уличната мрежа и  съоръжения на територията на Столична община - район „Връбница“.    Дотук, всичко би било в рамките на нормалните процедури при обявяване и провеждане на обществените поръчки, ако в много от случаите фирмата „Кристал 2007“ ЕООД или консорциума, в който участва не беше единствен участник в поръчките или като единствен участник, допуснат до отваряне на ценовите предложения. Разбира се,  предложените цени от печелившите фирми на Евтим Славков .\r\nВъв всички тези случаи, вместо да прекрати поръчките (при един единствен останал участник), както препоръчва Законът за обществените поръчки (чл. 101, ал. 2), Младен Младенов охотно сключва договори на максимални цени. При тези обстоятелства, очевидно принципи като целесъобразност и икономичност при харченето на парите на данъкоплатците в София стоят на втори план.\r\nЗащо се случва това, и защо този бизнесмен и неговите форми се ползват с такова благоволение от страна на столичната администрация, става ясно от едно “невинно“ събитие от 10 октомври 2019 г., провело се в разгара на предизборната кампания и напоително отразено в медии, на официалната интернет страница на партия ГЕРБ, на фейсбук страниците на г-жа Йорданка Фандъкова и кандидатът за пореден мандат като кмет на район „Връбница” Младен Младенов.   Става дума за едно от предизборните събития на ГЕРБ, кмета на София - Йорданка Фандъкова и кмета на Връбница – Младен Младенов под формата на среща с гражданите и бизнеса от района, което се провежда не къде да е, а , намиращ се върху терен от няколко декара, между бул. „Ломско шосе“, ул. „Обелски път“ и ул. „Илия Георгов“ в столичния квартал Обеля. Обектът на местния бизнесмен Славков помещава “. Според Възраждане, това е нагледен пример за конфликт на интереси и поставя огромни съмнения за корупция.    Сянката на съмнението, относно корпоративните обвързаности на кмета на район Връбница – Младен Младенов, става още по-мрачна като се вземе предвид, че синът му (Васил Младенов), на доста крехка възраст през 2016 г., става едноличен представител на американската офшорка от щата Невада „ЙОДИНИ КОРПОРЕЙШЪН“, както и собственик, и управител в дъщерното й българско дружество „ИНВАЙРЪН СЪЛЮШЪНС“ с капитал от 2 000 000  (два милиона) лв. и седалище на ул. „Иван Кондов“ № 9 в столичния квартал „Бояна“, над Киноцентъра, където се помещава луксозна къща с размерите на прогимназия. От Възраждане питат, кой всъщност е реалния собственик на тази офшорка, и дали зад нея не стоят пари и хора, които са в основата на бизнеса с обществени поръчки в район „Връбница”, както от възложителите, така и от изпълнителите.\r\nКраткият коментар на кандидатът за кмет на София от Възраждане – Николай Дренчев бе: „Както в този, така и в много други случаи, виждаме едно п , от десет години окупирана от ГЕРБ. Тези хора трябва да си отидат, а един пълен одит на голямата Столична община, както и на всичките й районни подразделения, следва да бъде първият ангажимент на новите хора, които ще застанат начело на София, след 27 октомври!” ", "date": "2019.10.21", "title": "Кандидатът за кмет от движение \"Възраждане\" направи нови разкрития за корупцията в Столична община"}
{"url": "https://www.actualno.com/politics/valeri-simeonov-kojto-ne-spazva-zakona-trjabva-da-byde-represiran-news_1386823.html", "text": "      \"Аз съм дисциплиниран човек и като се захвана с нещо си върша работата.  Политиката не трябва да бъде пренебрегвана, тя е много важна. Българинът  трябва да разбере, че политиката не е мръсна и кална, просто ние я  правим такава. Тя е неизбежна, неизбежна, неизбежна\", подчерта лидерът на НФСБ Валери Симеонов пред Нова тв.      България е има закони, България е имала закони, просто те не се спазват, това е, отсече той. Симеонов даде за пример закона за шума, който е негова лична битка от последния политически сезон, и който това лято не се е спазвал - особено в Созопол. Симеонов обяви, че малко по-късно днес той ще се срещне с главния прокурор Сотир Цацаров и министъра на вътрешните работи Младен Маринов, за да обсъдят освен изборите и нарушенията, които са били оставени ненаказани от властите, по думите му,  това лято.\"Това лято аз също съм контролирал шумните заведения. Оказа се, че не можах да се справя със Созопол. Даже в  2 часа съм бил в приемната на полицията в Созопол. Полицайчето вдига рамене и казва нищо не мога да направя. Има закон, въпреки всичко, когато полицията не желае, не се спазват законите.\"\r\n\"Който не спазва закона трябва да бъде репресиран, с много по-голяма жестокост, отколкото обикновения гражданин. Така, както е в другите държави. Действително много политици не спазват законите, но пак опира въпроса до самия закон. Защо спрямо тях не се прилагат?Какво означава имунитет на депутат?Има имунитет само срещу задържане, но не и срещу предотвратяване на престъпление на хулиганство и прочие. Но полицаите нямат самочувствието и...\", така Симеонов коментира грубите политически игри в последно време.\r\n\"Политиците не са гадни, мръсни субекти, които се произвеждат в някаква отвратителна, мръсна лаборатория. Това са хора от народа. Народът си ги избира,  праща ги в парламента, праща ги в изпълнителната власт. Значи, те не стават някакво друго качество хора като влязат в политиката или като влязат във властта. Те са си такива. Хората трябва да го разберат това нещо.\" Така Симеонов обясни политическата ситуация по време и след всеки избори у нас.  В общи линии много неприятни моменти има в политиката, доста повече от  тези в бизнеса, коментира политическите битки Валери Симеонов. Той припомни за момент, в който той и негови близки са били жертва на престъпление - 24 септември 1998г. Тогава е бил взривен автомобилът пред блока, в който живее, и е била поставена 400 гр. взривно вечество пред входната врата на апартамента му. На етажа са живеели 5-6 деца по това време, а ако се взриви устройството щеше да се получи \"кафезния ефект\" заради стълбището, обясни ситуацията лидерът на НФСБ. След години бяха хвръляни коктейли Молотов по офиси на СКАТ, и над 12 автомобила са били унищожени, собственост на Симеонов и негови фирми. В крайна сметка политикът е разбрал кой е виновникът, а дали той е бил наказан.\r\n\"Основно мутренски групи бяха, но имаше и конкуренция. Това е.\" По думите му поръчителят е бил конкурентен бизнесмен от Бургас. \"И какво се случи, попита водещият. Нищо, потупване по рамото от шефа на полицията. Черпене със скъпи уискита в кабинета ми. Спокойно всичко е под контрол. Като чуя \"всичко е под контрол\" и косата ми настръхва, честно да ви кажа\", завърши Симеонов.\r\n\"В България този, който не си плаща данъците, просперира повече от този, който си плаща данъците\", обобщи Симеонов.    Оказа се,че Валери Симеонов не знае какви средства са похарчени до момента от партията му за предизборната кампания за местния вот: \"Не мога да ви кажа в момента какви пари са похарчени, но като цяло след намаляване на субсидията, няма мнного възможности за харчене. Не мога да ви кажа, защото кампанията се води по отделните области и по отделните общини със средства на самите кандидати. Центалата почти никакви пари не осигурява\".Откъде да заделиш като нямаш, попита водещите лидерът на НФСБ, \"колкото - толкова\", отсече той.\r\nМестни спонсори помагат напартията, каза още той. \"С ограничението, че тези хора трябва да са безкористни и те минават лично през мене, през рентген.\" Оказва се, че има и забранен списък от бизнесмени, които, по думите на Симеонов, \"се знаят във всяка община, хората, които са срастнали с властта и подкрепят всяка партия, която идва на власт.\"\r\nЛидерът на НФСБ не отговори на въпроса, кого ще подкрепи партията му на балотаж вСофия, където изборната надпреварасе очертава изклюително оспорвана. Това ще го решаваме на 28-ми. Ние се явяваме с още три партии в коалиция, няма как иначе, каза той.\r\nВалери Симеонов очаква на изборите НДФБ да има кметове в Пловдив и в Добрич. Той очаква партията му да има пробив в Бургас и Варна, и добро представяне в София. Отказа да има споразумения с други политически сили за подкрепа в един или друг град. \"Няма такива сделки, няма и няма да има. Защо да го правим? Да прави после какво? Ще се облагодетелства ли представителят на НФСБ? Ще правим наши фирми ли? Комисионни за нагласени конкурси ли ще правим? На едно място ако стане така, аз съм човека, който веднага ще отреже главата на съответния наш политик и той веднага ще бъде изключен\", коментира Симеонов.\r\nСлед изборите ще има разместване в политическия живот в България, очаква лидерът на НФСБ. \"Не мисля, че ще са коренни промените, но ги очаквам.\", каза Валери Симеонов. Ние и в момента имам формално участие в управлението - без министерства и без хора, които да определят глобално политиката на управлението, каза той. Затова той се надява на \"промяна в положителна посока\" след изборите. \"Може да има промяна във всяка партия, включително и в управляващите\", продължи той. Нивото много се снижи, включително и в парламента, и то госпожица, госпожа Нинова,която от всяко нещо търси скандал. Не се търсят сериозните проблеми. Първична реакция от министър -председателя да гаси всякакъв пожар.  Нивото на политиката се срина напоследък. Не ми харесва\", завърши Валери Симеонов.    ", "date": "2019.10.21", "title": "Валери Симеонов: Който не спазва закона, трябва да бъде репресиран"}
{"url": "https://www.actualno.com/mestniizbori2019/manolova-i-fandykova-si-podhvyrljat-listove-i-prizivi-news_1386836.html", "text": "      „Орлетата” на Бойко Борисов, а не Йорданка Фандъкова управляват София. Това каза в интервю за bTV       „Йорданка Фандъкова е един почтен човек, но остави други да взимат решенията в Столична община. Задкулисието е именно там, а не в моите отношения с институциите. Таен кръг управлява парите на столичани и това е другата причина да реша да се кандидатирам – за да бъде решен този проблем. Това са приближени бизнесмени, които редят обществените поръчки, знае се предварително кой ще ги спечели. Това са образно казано „орлетата” на г-н Борисов, които управляват София\", заяви Мая Манолова.\r\nПо думите й обществените поръчки в се правят за определени фирми.\r\nВъв връзка с думите на Бойко Борисов, че тя често ходи в Министерски съвет и се вижда с премиера, Манолова заяви, че за една година се е срещала с него само два пъти.     Тя бе категорична, че кампанията й е абсолютно прозрачна, а „мръсните удари” идвали от опонента й.\r\n„По този начин иска да отврати хората и да обясни, че всички са маскари и няма смисъл да се гласува. А ниската избирателна активност работи за статуквото. Наймного ме учудват личните нападки и обиди, които отправя срещу мен г-жа Фандъкова, докато аз говоря с факти и с числа. Ще чуете, че съм , некомпетентна, че нямам проекти за Столична община”, заяви още Манолова.\r\nПо думите й нейната програма дава ясни отговори в разумни срокове за решаването на проблемите на столичани.    По отношение на мръсния въздух тя предлага въвеждането на „бял билет” в дните с високи вредни емисии, което означава безплатен транспорт.\r\n„Освен това да се създадат зони за ниски емисии, които да ограничат достъпа до автомобили, когато има сериозни превишения. Ще настоявам и за енергийни помощи с ток, парно и газ, вместо с дърва и въглища”, каза още Мая Манолова.   Относно проблема с детските градини тя предлага програма за изграждане на достатъчен брой детски градини до края на мандата й, така че за всяко дете да има място.\r\n„Би следвало вече да започне отчуждаването на терени, които са отредени за детски градини, но които са частна собственост. Има 15 такива терена, на които сроковете са изтегли. Те са в кварталите „Младост”, „Люлин”, „Манастирски ливади”, „Кръстова вада”, допълни тя.\r\nМая Манолова показа и писмо, в което „Булгаргаз” предупреждава „Топлофикация София”, че    „Заради безхаберието, източването и безобразията в „Топлофикация” са застрашени доставките на газ за цялата страна. Дружеството трябва да бъде заздравено и източването му да бъде прекратено. Столична община съдейства за това с липсата си на реакция”, заяви Манолова.\r\nСлед Манолова в студиото гост беше Йорданка Фандъкова, която призова \"г-жа Манолова (Мая Манолова, кандидат за кмет) да си изясни отношенията с г-н Борисов (Бойко Борисов, лидер на ГЕРБ и премиер). Така Йорданка Фандъкова, кандидат за кмет на София на ГЕРБ и СДС, отговори на обвинението на основния си опонент, че столицата се управлява не от кмета, а от таен кръг „Орлетата”.   „ на задкулисието, и стоеше срещу гражданите, а сега се крие зад. От началото на кампанията слушам внушения без конкретика”, коментира Фандъкова.\r\nОтносно дълговете на „Топлофикация – София” кандидатът на ГЕРБ и СДС уточни, че писмата, които показва Манолова са регулярни писма от „Булгаргаз”. По думите ѝ дружеството от години рекетира „Топлофикация” като ѝ налага „рекетьорски” условия. Кметът уточни, че се работи по законови промени, които да дата възможност на топлофикационото дружество да работи с други доставчици на газ.\r\nТя напомни, че преди години „Топлофикация – София” беше върната на Столичната община с дългове над 500 млн. лв.\r\nНа упрека за финансовите корекции за милиони Фандъкова отговори, че София е успяла да привлече 4,5 млрд. лв. европейски средства за големите инвестиционни проекти на града. И уточни, че общината е спечелила дело срещу един от управляващите органи, които проверяват процедурите, и ще ѝ бъдат върнати средства за наложени корекции. опроверга твърдението на Мая Манолова, че в града има 1200 нейни предизборни билбордове: „Това е общият брой на билбордовете, моите са под 300 и е ясно откъде идва финансирането – от субсидиите на ГЕРБ и СДС. Г-жа Манолова в едно студио заяви, че няма билбордове, а се вижда, че има. Нека каже и кой плаща за тях”.   Фандъкова призна, че , но обеща, че ще даде отчет до стотинка. Напомни, че тази информация се подава и към Сметната палата.\r\nТя коментира още, че с лидера на ГЕРБ и премиер Бойко Борисов се чуват по организационни въпроси в партията (Йорданка Фандъкова е зам.-председател на ГЕРБ), но не са обсъждали досега кампанията за София. \r\nЗа проблема с местата в детските градини тя напомни, че каза, че първа като зам.- кмет на София е сигнализирала за този проблем и е защитила бюджет за нови детски градини. „100 нови сгради сме построили за това време и продължаваме.\r\nСамо тази година строим 10 нови детски градини и имаме готовност да започнем още 6. 17 800 нови места отворихме досега и планираме много ясни с конкретни проекти, с конкретни терени продължаването на изграждането на детски градини”, отчете кметът.\r\nПо думите ѝ за изминалите 10 г. жителите на София са се увеличили с 250 хил. и то предимно млади хора с деца. ", "date": "2019.10.21", "title": "Манолова и Фандъкова си подхвърлят листове и призиви"}
{"url": "https://www.actualno.com/society/anna-zarkova-bylgarskata-jurnalistika-predava-bogu-duh-news_1386839.html", "text": "      \"Българската журналистика, както се вижда, предава вече Богу дух.\"      Тази тъжна констатация направи българската журналистка Анна Заркова, като използва за целта социалната мрежа фейсбук.    Ето как се аргументира тя: \"Половината от нея се е настанила (или е настанена принудително) в отделенията по гериатрия, психиатрия и пластична хирургия на Фейсбук – тук тя крещи и се смее, и плаче, и прави всякакви неща, които иначе изискват самота.  Друга част от журналистиката е в бардаците на властта – там лежи по гръб и се провиква страстно или стене и придремва незабелязано.\r\nТрета част се отглежда в чуждестранни медийни ферми, на изкуствена светлина, за да вири гребен и да кукурига в знак, че все някога ще съмне и у нас.   Останалата част се състои от малцина пишещи или говорещи почтено в бутикови издания, от единаци, протестиращи с мълчанието си и от присламчващи се към писателската гилдия, която пише книги за несъществуващи читатели.     Но! Обаче! За голяма изненада журналистиката в България още не е умряла .\" ", "date": "2019.10.21", "title": "Анна Заркова: Българската журналистика предава Богу дух"}
{"url": "https://www.actualno.com/viewpoint/sjakash-jiveem-v-dve-bylgarii-news_1386847.html", "text": "      В България никой не признава никого за елит. Тази дума се употребява само в кавички и с презрение, защото хората са убедени масово, че онези, които държат властта и парите, са местни парвенюта или чужди мекерета и са далеч от всякаква културност, каквато предполага понятието \"елит\". Но възможна ли е нация без собствени елити? Според теорията - не. Според практиката - да. България е едно такова изключение - нация, оглавена от анти-елити.       Елитите и нарастващото презрение Още по-проблематично е понятието народ. В него се смесват етнос (в какво си приличаме, какви хора играем, какви ракии пием), демос (граждани с права и задължения) и плебс (масата унижени и оскърбени). Популистите ловко играят с трите значения: народът ту се представя като идиличен фолклорен субстат, който трябва да бъде прочистен от чужди елементи. Ту става горд суверен, въставащ срещу ЕС или платени от чужбина неправителствени организации. Ту бива деградиран до роби, експлоатирани преди от османците, а днес от олигарсите. В България антиелитарните страсти бушуват поне от времето на Стамболийски и единственото, което предпазва хората от тях, е това, че мераклиите за лидерство са много и често се карат помежду си.\r\nРаботата е там, че елитите не остават длъжни на народа си във всичките му същности. На недоверието те отвръщат с нарастващо презрение. Презрение към етноса с неговите хорá за книгата на Гинес. Но и презрение към демоса, който си мисли, че разбира какво иска и глупаво се бърка в политиката, футбола или избирателната система. Презрение накрая към плебса, който само чака помощи от държавата.  Преди време Първан Симеонов написа , в който обсъждаше това отчуждение между елити и народ - даваше пример с леденото хоро в Калофер, което никак не се харесва на либералната интелигенция от София. Е добре, но хората му се радват, по някакъв начин хорото укрепва самочувствието им. Нали те не карат и останалите да го играят (макар че в някои училища се правят опити)? Тогава защо толкова агресия? Важният му извод беше в това, че сме престанали да си говорим, че се разпадаме на затворени, презиращи се взаимно общности. Нещо подобно писа и Бойко Василев в по-политически план. Въз основа на опитите си в събиране на събеседници за \"Панорама\" той констатираше тревожно нараснала нетърпимост, неспособността на опонентите дори да поставят проблемите в едни и същи термини, камо ли да стигат до някакви общи решения. Защо се различаваме все повече? Всъщност това днес е проблем не само на България. Всички различия се радикализират мигновено, независимо дали става дума за аборти, Брекзит, данъчно преразпределение или носене на ислямски забрадки. Периодически терористи, неофашисти или обикновени психопати дават израз на нетърпимостта към останалите с някоя стрелба в тълпата. Причина за това вероятно е новата геометрия на глобалния свят. Далечното е станало близко, близкото е далече, хората живеят, работят, забавляват се във виртуални светове, които нямат нищо общо с непосредственото им обкръжение, а то от своя страна се е превърнало единствено в източник на раздразнение. Защо сме тук заедно, какво ни свързва? Вместо тези въпроси днес индивиди, групи и цели държави си мислят как да предоговорят принадлежностите си, да се изтъргуват по-добре. На интернет дължим термина ехо-стаи: всеки се затваря в своята, където общува само с хора, които е подбрал, които разбира. Излизаш от своята приятелска мрежа и се сблъскваш със застрашителните думи на другите; понякога дори не разбираш кога се шегуват.    Най-очевидният пример на ритуалното презрение в България е свързан с чалгата. Нетърпимостта отива далеч отвъд музиката - човек, който се смята за част от културните елити, се чувства длъжен да изразява публично погнуса от бръснатите глави, от силиконовите девойки, от хвърлянето на салфетки в заведението, от колите, парите, бизнеса и в последна сметка - от държавата като такава. Но какво ми пречи, че някакви хора живеят в тази тоналност? Ако аз пък слушам Дебюси и харесвам интелектуалки? В един друг свят това дори би могло да ми даде усещане за превъзходство. Ще кажете: чалгарите са по-богати, това ме потиска. Не, тук има нещо друго. Самият аз очевидно не съм сигурен в културната си идентичност. В разбъркания съвременен свят вече не е съвсем ясно дали Дебюси стои над Преслава и кой има право да съди за такива неща. Дали изобщо има нужда от културни елити, каквито ги помним. И така аз отчаяно презирам вкусовете на другите, за да докажа, че съществувам. Кога ще започнем да си говорим? Да не помислите, че ви призовавам да хвърляте салфетки и да гледате Вип Брадър. Казвам, че около нас съществуват най-различни хора с различни вкусове. Трябва да се научим да живеем едни с други без да напускаме собствените си културни идентичности. Защото нашите собствени комплекси само усилват разпада на българското общество.\r\nНаистина образованите ни съграждани трябва не само да разбират, но и да бъдат просветители, пък и социални критици - защото пошлостта днес не идва спонтанно от хората, а е индустриално произведена. Леденото хоро например е плод на телевизионния интерес, привлечен от местна екзотика. А чалгата е най-успешната българска културна индустрия. Геройствата в реалити форматите привличат реклами. Но културните елити няма да изиграят своята роля, ако просто се затварят в себе си, а народът им се явява като виртуален образ на екрана. Културата е общуване. С конкретни, неповторими индивиди.   Автор:  ,    ", "date": "2019.10.21", "title": "Сякаш живеем в две Българии"}
{"url": "https://www.actualno.com/bgfootball/georgi-dermendjiev-e-novijat-trenior-na-nacionalnija-otbor-news_1386913.html", "text": "      Вицепрезидентът на БФС в оставка - Йордан Лечков, обяви кой ще бъде новият селекционер на . Това е Георги Дерменджиев, като се очаква утре всичко да бъде оформено и документално.       , каза Лечков пред \"Спортал\".    За последно Дерменджиев бе начело на Левски, където бе заменен от Петър Хубчев, след като напусна националния отбор. Преди това Дерменджиев дълго време бе старши треньор и помощник в  Лудогорец, като с него начело отборът на два пъти стигна до груповата  фаза на .        ", "date": "2019.10.21", "title": "Георги Дерменджиев е новият треньор на националния отбор"}
{"url": "https://www.actualno.com/society/prognoza-za-vremeto-21-oktomvri-ponedelnik-news_1386760.html", "text": "      Днес ще бъде слънчево, на места с ниска облачност и мъгла в сутрешните часове. Това съобщи за Агенция „Фокус“ дежурният синоптик Мартин Славчев от Националния институт по метеорология и хидрология. Почти тихо с минимални температури предимно между 6° и 11°. Преди обяд в източните райони все още ще има ниска облачност или мъгла. Ще духа слаб вятър от изток-североизток. Максималните температури, в повечето райони, ще бъдат между 22° и 27°.      Преди обяд на много места по Черноморието ще има ниска облачност или мъгла, а след обяд ще бъде слънчево. Ще духа слаб източен вятър. Максималните температури ще са 20° и 22°. Температурата на морската вода е около 20°. Вълнението на морето ще бъде 1-2 бала. Над планините ще бъде слънчево. Ще духа умерен североизточен вятър. Максималната температура на височина 1200 метра ще е около 19°, на 2000 метра - около 12°. Атмосферното налягане ще се задържи без промяна – малко по-високо от средното за месец октомври.   И през следващите дни промяна на синоптичната обстановка не се очаква. Времето ще остане топло за сезона, в повечето райони - и слънчево, на места в низините в източната половина от страната след полунощ и в часовете преди обяд ще има ниска облачност или мъгла. Ще бъде почти тихо. Преобладаващите максимални температури ще са между 21° и 26°, а минималните ще бъдат между 6° и 11°, по-високи по Черноморието. И в планините ще остане слънчево, с температури, по-високи от нормалните за втората половина от октомври. ", "date": "2019.10.21", "title": "Прогноза за времето - 21 октомври (понеделник)"}
{"url": "https://www.actualno.com/celebrate/sv-prepodobni-ilarion-veliki-ot-gaza-news_639597.html", "text": "      Св. Иларион (291-372) бил монах-отшелник (анахорет), наречен Велики поради това, че бил пример на християнско подвижничество, велик чудотворец и лечител, баща на монашеството по Светите Земи.      Родил се в Палестина, близо до град Газа. Изпратен от родителите си-езичници да учи в Александрия (Египет), той се запознал там с християнството, приел Св. Кръщение и станал ученик на великия пустинножител и баща на монашеството - преп. Антоний Велики. След време св. Иларион заминал за Палестина. Тук той и многобройните му ученици основали много манастири. Бог го дарил с дара на чудотворството и той изцелявал болни и обладани, възкресявал мъртви; смиреният му живот и благодатният дар да лекува душата и тялото привличали към него хиляди хора. Търсейки вглъбения живот и безмълвието, той много странствал, бил във Вавилон, Сицилия, Далмация и обърнал към вярата много езичници. Св. Иларион завършил земния си път в Кипър. Паметта му се чества на 21 октомври (3 ноември по стар стил).     ", "date": "2019.10.21", "title": "Св. преподобни Иларион Велики от Газа"}
{"url": "https://www.actualno.com/sofia/v-s-bistrica-se-nalaga-spirane-na-vodopodavaneto-news_1386759.html", "text": "      Софийска вода” временно ще прекъсне водоснабдяването в някои части на столицата на 21 октомври. Това съобщиха от пресцентъра на дружеството.      Във връзка с пресвързване на сградно водопроводно отклонение на ул. „Широки път“ във вилна зона „Малинова долина“ се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. „Широки път“, ул. „Папур“, ул. „Трилистник“, ул. „Бяла река“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Широки път“ ъгъла с ул. „Папур“.   Във връзка с пресвързване на сградно водопроводно отклонение на ул. „Ябълкова градина“ в с. Бистрица се налага спиране на водоподаването от 09.00 до 19.00 часа на клиентите на „Софийска вода”, живеещи в района на: ул. „Ябълкова градина“ от ул. „Черни връх“ до ул. „Върла поляна“; ул. „Стефан Стамболов“ от ул. „Върла поляна“ до ул. „Горски път“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Марина поляна“ ъгъла с ул. „Калугерица“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.  Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. ", "date": "2019.10.21", "title": "В с. Бистрица се налага спиране на водоподаването"}
{"url": "https://www.actualno.com/europe/brexit-se-otlaga-do-fevruari-2020-godina-news_1386777.html", "text": "      Европейският съюз е готов да отложи датата за напускане на Великобритания до февруари 2020 година, съобщава вестник Times, като се позовава на дипломатически източници.      Според източника на изданието в рамките на тази отсрочка, може да се състои на 1 или 15 ноември, през декември или януари, при условие, че договорът за напускане бъде ратифициран до изтичане на крайния срок, предаде БГНЕС.   На 20 октомври британският премиер Борис Джонсън с молба до ЕС за отлагане на Brexit, но без да го подписва. Молбата беше придружена от второ писмо – този път с подписа на британския премиер, в което той посочва, че ново отлагане на развода между Лондон и Брюксел ще бъде грешка.\r\nДжонсън е задължен по закон да поиска от ЕС удължаване на срока след 31 октомври. Това се налага, след като на извънредното заседание на Камарата на общините – първото в събота от 37 години насам, депутатите гласуваха \"поправката Летуин\", която задължава кабинета да отложи Brexit докато не бъде прието съответното законодателство. Поправката беше подкрепена с 322 гласа за срещу 306 против и направи безсмислено гласуването по новата сделка на Джонсън, договорена на Европейския съвет през седмицата.  Председателят на Европейския съвет Доналд Туск обяви в Twitter, че е получил молбата за удължаване на срока за Brexit. Той подчерта, че ще се консултира с европейските лидери за това „как да реагира на случващото се“. ", "date": "2019.10.21", "title": "Brexit се отлага до февруари 2020 година "}
{"url": "https://www.actualno.com/society/novini-ili-novini-kartinata-na-pechata-za-21-oktomvri-news_1386774.html", "text": "             Екипът на събра за вас най-интересното от прегледа на печата за 21 октомври, понеделник. Данъчни облекчения за отглеждане на деца в размер на 1 239 493 лв. са ползвали семействата през 2018 г., показва доклад на финансовото министерство. Сумата е пренебрежимо малка и представлява 0.03% от всички приходи от подоходни данъци. По закон за първо дете отстъпката е 200 лв., за две - 400 лв., а 600 лв. - за три и повече деца. Това са суми, които се приспадат от годишния доход на един от двамата родители. Всяко правителство идва с обещание да въведе семейно подоходно облагане като мярка за насърчаване на раждаемостта. България обаче остава с най-скромни данъчни отстъпки за семействата в ЕС. Финансовото министерство се оправдава, че за сметка на това имаме ниска ставка на облагане на доходите - 10%.   Победителят в кметските избори в София ще се определи на балотаж между Йорданка Фандъкова и Мая Манолова, сочи изследване на социологическата агенция „Сова Харис“, проведено по поръчка на „Труд“. На първия тур досегашната кметица на столицата би получила 31,2% от всички гласоподавателите на общината, а бившият омбудсман – 24,7%. На втория тур очакванията са Фандъкова да вземе 37,6 на сто, а опонентката й Манолова – 28,5%. Коалицията ГЕРБ-СДС ще бъде с най-много общински съветници. Ето и проучването, заедно с анализа на социолога Васил Тончев.     Въпреки политическото възмущение, особено от страна на добре познати властови формации, което породи с антисемитски коментар кандидатът на “Демократична България” за общински съветник в София Тома Белев, дясната коалция няма да го вади от листата си, стана ясно в неделя. Според партийните лидери Белев се е извинил и това било достатъчно. “Г-н Белев поднесе своите извинения публично. Фразата е очевидно извадена от контекста, очевидно неподходяща презентация”, защити го съпредседателят на коалицията и лидер на “Да, България” Христо Иванов. В коалицията неговата партия участва със зеленото движение на Белев и с ДСБ. Любимият на поколения българи актьор Стефан Данаилов е по-добре, в съзнание е, диша без апарат, но все още е в реанимацията на Военно-медицинска академия. „Лекарите не дават и на нас повече информация, все още е рано да се каже кога ще бъде изведен от реанимацията. Успяхме да се видим за няколко минути и той, естествено, каза, че иска да си ходи вкъщи“, сподели за „Монитор“ племенницата на звездата, режисьорката Росица Обрешкова. Режимът на посещения при Мастъра е крайно ограничен, тъй като и най-малката инфекция би могла да бъде високорискова за състоянието му при отслабената му имунна система. Обрешкова помоли за разбиране към роднините, които се тревожат за близкия си човек и му пазят спокойствието, а и те самите не знаят как медиците ще продължат с лечението му. ", "date": "2019.10.21", "title": "Новини или Novini – картината на печата за 21 октомври"}
{"url": "https://www.actualno.com/balkani/predsrochnite-izbori-v-severna-makedonija-na-12-april-dogodina-news_1386775.html", "text": "      Предсрочните парламентарни избори в република Северна Македония ще се проведат на 12 април 2020 година, предаде БГНЕС. Решението бе взето по време на среща на основните политически сили при президента Стево Пендаровски, последвала отказа на Евросъюза да стартира предприсъединителни преговори със западната ни съседка.      „Трябваше да бъде обсъдено как да се ръководи държавата след историческата грешка от Брюксел. Единодушното мнение е, че евроатлантическата интеграция е нашата цел, ние не приемаме алтернативи и желанието ни за членство остава. Оставаме на пътя на демокрацията и върховенството на закона. Втората тема на лидерската среща бяха предсрочните парламентарни избори. Предложихме 22 или 29 декември, за да преминем бързо през това и то в момент, в който нищо драматично не се случва, така че хората да изразят мнението си. Имаше реакция, че няма да има правителство в продължение на 100 дни, а след това предложения 29 март, 12 април, 29 април. Постигнахме консенсус за изборите, които ще се проведат на 12 април 2020 г.“, каза премиерът Зоран Заев след срещата с президента на Северна Македония Пендаровски.    ", "date": "2019.10.21", "title": "Предсрочните избори в Северна Македония - на 12 април догодина "}
{"url": "https://www.actualno.com/business/bylgarija-e-s-naj-skromni-danychni-otstypki-za-semejstvata-v-es-news_1386796.html", "text": "      Данъчни облекчения за отглеждане на деца в размер на 1 239 493 лв. са ползвали семействата през 2018 г., показва доклад на финансовото министерство. Сумата е пренебрежимо малка и представлява 0.03% от всички приходи от подоходни данъци, съобщи       По закон за първо дете отстъпката е 200 лв., за две - 400 лв., а 600 лв. - за три и повече деца. Това са суми, които се приспадат от годишния доход на един от двамата родители.   Всяко правителство идва с обещание да въведе семейно подоходно облагане като мярка за насърчаване на раждаемостта.\r\nБългария обаче остава с най-скромни данъчни отстъпки за семействата в ЕС. Финансовото министерство се оправдава, че за сметка на това имаме ниска ставка на облагане на доходите - 10%.  Млади семейства, закупили жилище с ипотечен заем, са получили отстъпка от данъците през миналата година в размер на 1.07 млн. лв. Облекчението на практика покрива платените по кредита лихви. При срива на лихвите през последните две-три години младите кой знае колко. Освен това подобна преференция могат да ползват само ако ипотекираното жилище е единствено. В доклада на финансовото министерство не се посочва колко семейства са се възползвали от този данъчен реверанс.\r\nОще по-скромни са облекченията за дарения - с тях гражданите са спестили през 2018 г. 306 290 лв. от подоходните си данъци.\r\nОтстъпката в най-масовия случай е 5%, но когато дарението е за култура, отбивът от данъчната основа е 15%, а ако е за Фонда за лечение на деца - 50%.       Докладът показва и какво са спестили хората с увреждания, които имат право да намалят доходите си наполовина преди облагане. Оказва се, че през миналата година те общо са платили 28.960 млн. лв. по-малко данъци. Родителите на деца с увреждания са получили едва 666 043 лв. отстъпки. Те имат право да намаляват декларираните доходи с 2000 лв. преди облагане.\r\nОказва се, че има граждани, успели да се възползват от сравнително новата и доста спорна преференция - за извършени през годината безкасови плащания. Те са намалили с 1% дължимия данък (таванът е 500 лв. на човек), като общо са спестили 104 223 лв. Право на преференцията имат тези, които са получавали всичките си доходи само по банков път и са похарчили поне 80% от тях само с банкови преводи и картови разплащания. Проблемът е, че не е ясно как се доказват пред данъчните тези безкасови плащания и губи ли се правото, ако човек е пестелив и не харчи, а оставя над 20% от доходите си в банка.\r\nГраждани, еднолични търговци и фирми са ползвали през 2018 г. данъчни облекчения за 634.804 млн. лв., показва докладът на МФ. Най-значителни са отстъпките от намалени корпоративни данъци - 267.688 млн. лв. Туристическият бранш пък е спестил цели 142.870 млн. лева от ДДС - защото пакетните услуги се облагат с 9% ставка вместо със стандартните 20 на сто.\r\n159.7 млн. лв. са опростените от хазната акцизи. На земеделците са възстановени 84 млн. лв. за горивото, което ползват за трактори, комбайни и т.н. На земеделските производители е бил преотстъпен корпоративен данък за 25.8 млн. лв. Агросекторът е втори след по данъчни облекчения.\r\nЗаради нулева акцизна ставка върху тока за бита в домакинствата са останали 22.253 млн. лв. повече. От акцизните облекчения за природен газ, използван в бита или като гориво за колата, българите са икономисали общо 44 млн. лв.      Сумата, която бюджетът е отстъпил на гражданите и на бизнеса от данъци за миналата година, е под 1% от БВП (0.59%). Финансовото министерство обаче изтъква, че част от данъчните облекчения при корпоративните данъци не са включени в сметките поради липса на информация.\r\nВ България има ниска ставка за подоходните данъци (10%) и малко на брой данъчни преференции - 40, докато в повечето други държави от ЕС е обратното - основните ставки са високи, но пък има много повече данъчни изключения и облекчения, сочи анализът на МФ. ", "date": "2019.10.21", "title": "България е с най-скромни данъчни отстъпки за семействата в ЕС"}
{"url": "https://www.actualno.com/asenovgrad/nov-kuvioz-veche-funkcionira-v-mbal-asenovgrad-starite-sa-ot-75-ta-i-81-va-news_1386766.html", "text": "       Хиляди асеновградчани се включиха в каузата и това допринесе за по-скорошното пристигане на апаратурата в града. \"Стараем се да се помага на по-малките общини. Там където има нужда и кувьозите са стари и амортизирани. Общо взето следим няколко неща: колко новородени има, колко от тях са недоносени, колко други са със здравословни проблеми или раждането е било по-продължително и тежко, колко кувьози има в болницата, с какво качество са те, от коя година са и т.н. и последно - дали лечебното заведение разполага със специалист, който притежава нужните умения и квалификация да работи с кувьоз\", обясни за Лазар Радков - основателят на \"Капачки за бъдеще\".      По тези критерии се преценява кои са най-нуждаещите се болници, намиращи се в един и същи регион приблизително, за да може логистично да бъде изпълнена каузата. Статистика посочва, в МБАЛ-Асеновград разполагат с неонатолог. Има четирима педиатри със завършен курс по неонатология. \"Не само недоносените се поставят за наблюдение в такава апаратура. През кувьози минават и родените със секцио, но и при по-тежко и по-продължително раждане, ако бебето е изтощено. И още - с дихателни или с други проблеми, заради които бебетата имат нужда от интензивна грижа\", каза Радков.   Към момента асеновградската болница разполага с общо четири кувьоза. \"Той се ползва, но има нужда и от втори за такъв брой раждания\", категоричен е Лазар Радков. Дареният кувьоз е модерен и нов. Той е с базови функции, като възможност да се регулират температурата на въздуха и да се следи тази, на бебето. Има всякакви аларми, които сигнализират при изменения. Целта на този вид кувьози е да предотврати утежняване на състоянието на бебето, ако то се е родило с някакви проблеми.\r\n\"Ползва се за по-лек вид проблеми, тъй като в по-малките болници няма условия и като база, и като специалисти, т.е няма достатъчно висок клас неонатологичен сектор и ресурси за справянето с по-тежки случаи. Поради това, бебетата се транспортират до най-близкото окръжно болнично заведение, което в случая е в Пловдив. \"Така че при най-сериозните проблематични ситуации новородените задължително се пращат в болници с по-добра апаратура. А тези кувьози, като този, в Асеновград, помагат в повечето на брой, но по-леки случаи. Иначе трябва всички бебета, дори и с леки отклонения в здравословното състояние, да се препращат към други здравни заведения. Така се спестява и време, а всяка секунда е важна за живота на новороденото. Трябва да отбележим, че ако липсва адекватно третиране, леките случаи се усложняват и се превръщат в тежки. А чрез тези кувьози намаляваме риска големият брои леки случаи са се превърнат в тежки\", каза в заключение Радков. Кувьозът бе дезинфекциран и монтиран през изминалата събота - в деня на Националния празник на благотворителността, който обичайно се отбелязва на 19-ти октомври.  Припомняме, че през тази година Асеновград стана част от инициативата, като бе поставено първото в града сърце за капачки в градския парк до паметника на цар Иван Асен II. През март „затуптя” второто, което е разположено до бившия „Детмаг”, на улица „Цар Иван Асен II”, а преди две седмици бе монтирано и трето - в квартал \"Долни Воден\". Във всички тях асеновградчани имат възможността да оставят употребените и ненужни пластмасови капачки и по този начин да допринесат за благородната кауза. ", "date": "2019.10.21", "title": "Нов кувьоз вече функционира в МБАЛ-Асеновград, старите са от 75-та и 81-ва"}
{"url": "https://www.actualno.com/society/vse-poveche-bylgari-izpolzvat-dyrva-za-otopljavane-prez-zimata-news_1386771.html", "text": "      Битовото отопление с използване на дърва се увеличава както в абсолютна, така и в относителна стойност. Това става ясно от данни, представени в Националната инвентаризация на емисиите, публикувани от вестник \"Монитор\". Като процент от националното общо потребление на гориво за битово отопление се е увеличило от около 65% през 2000 г. до над 76% през 2016 г.      Около месец преди зимата кубик от най-масовото гориво за отопление през зимата - дървата, се продава по 100 лв., а на места се продава и за 110 лв.   Преобладаващото потребление на дърва като източник на гориво за битово отопление би могло отчасти да е отражение на традиция и обичаи, пише в Национална програма за подобряване качеството на атмосферния въздух, която трябва да изпълним до края на 2024 г. За онези граждани, чиито жизнен стандарт е нисък обаче дървата за огрев може да представляват „предпочитано гориво“: сравнително евтино за закупуване и потенциално безплатно, ако потребителите си го набавят самостоятелно от горите. Като цяло изглежда, че ниският стандарт на живот на хората - например при пенсионерите с ниски доходи, е причината, поради която потребителите използват дърва за отопление.\r\nГоляма част от дървата за огрев, закупувани от домакинствата, се купува „на трупи“ т.е. хората събират и транспортират дървата за огрев сами. В този случай няма механизъм, който да гарантира, че дървата се съхраняват, за да изсъхнат преди употребата им през следващата година. Освен това, обичайна практика за повечето хора е да купуват дърва за огрев през есента, а не през летните месеци, което би дало известно време за изсъхване на дървото, преди да се използва като гориво.  Проф. Никола Калоянов припомня, че при използването на дърва има 50%-60% загуби, които излитат през комина. „Другото е, че след време ЕС ще забрани използването на дърва за огрев, като ще се разрешават само дървесни отпадъци като клони например, добити при очистването на горите”, поясни експертът.\r\nУредите с нисък клас на енергийна ефективност, като печки тип “духалка” консумират значително количество енергия, без да затоплят помещението ефективно, а сметките излизат солени. Намаляването на стайната температура само с 1 градус смъква с 6 % месечната сметка за ток. През нощта отоплителните уреди е добре да работят на по-ниски градуси, но не трябва да се изключват, защото изстиването на помещенията и повторното им затопляне ще се отразят в месечната фактура. При първоначалното си включване климатикът тръгва с максимална мощност, като цели достигане за много кратко време на избраната температура, след което нормалната му работа се осъществява в поддържащ режим, пише още \"Монитор\".   При използването на радиатори е добре да се поставят т.нар. рефлектори зад отоплителните уреди, особено в случаите когато са монтирани на външна неизолирана стена. Те представляват тънък стиропор с алуминиево покритие и предотвратяват в известна степен енергийни загуби в жилището.     ", "date": "2019.10.21", "title": "Все повече българи използват дърва за отопляване през зимата"}
{"url": "https://www.actualno.com/books/tvoeto-ego-e-vragyt-da-zajiveem-jivota-kojto-zaslujavame-news_1386758.html", "text": "      Менторът на десетки успешни личности по света и ръководител на свръхпопулярни кампании за „Гугъл“ Райън Холидей разкрива кариерния си път и борбата с най-големия си враг – егото.      Какво е общото между Джон Д. Рокфелер, Кърк Хамет, Стив Джобс, Елинор Рузвелт и Малкълм Екс? Всички те в един или друг момент от живота си са успели да надмогнат най-големия си враг – своето собствено его. И именно тогава са постигнали най-големите си успехи.   Култовият автор на мотивиращи книги и статии и ментор Райън Холидей издава най-личната си книга досега. Холидей е световноизвестен маркетингов специалист, ръководил кампании за „Гугъл” и компании от ранга на „American Apparel”, една от най-големите модни вериги в света. В „Твоето его е врагът” (ИК „Сиела“) Райън Холидей разказва в детайли собствения си път нагоре в кариерата – през бляскавите успехи чак до моментите на отчаяние, в които за малко не се е отказал. Защо да се отказва на върха на славата си? Защото е постоянно измъчван от стария си враг, егото, вечно нашепващ, че не е достатъчно добър.\r\n„Твоето его е врагът“ мотивира читателите да се отърсят от пагубните за тях начини на мислене и вредни навици и да се фокусират върху наистина важното в живота си. Защото тайната на успеха не е това, което хиляди съвременни гурута и звезди проповядват. Колкото и да вярваме и да желаем успеха, той може да ни подмине или пък да ни споходи за кратко и след това да ни срине напълно, ако не сме нащрек. Тайната на успеха и постигането на хармония в живота се крие в способността ни да се справяме със своя най-коварен враг, собственото ни его.   ", "date": "2019.10.21", "title": "\"Твоето его е врагът\" – да заживеем живота, който заслужаваме"}
{"url": "https://www.actualno.com/interest/krizata-s-opioidite-prashta-v-syda-farmacevtichni-kompanii-news_1386794.html", "text": "      Водещи американски фармацевтични компании се изправят на подсъдимата скамейка по обвинения в подпалването на епидемията от използване на опиоиди, която остави стотици хиляди починали или със свръх доза в цялата страна, предаде БГНЕС.      Десетки милиарди долари са поставени като залог, след като усилията в последната минута не успяха да постигнат между компаниите и щатите, окръзите, градовете и местните американски групи, които заведоха огромен брой граждански дела.   Процесът може да бъде най-скъпият след съдебните спорове срещу тютюневите компании през 90-те години, които показаха, че цигарените компании цинично крият и експлоатират опасностите от тютюна за печалба.\r\nИщците в първия федерален съдебен процес в кризата с твърдят, че производителите и дистрибуторите са знаели опасностите от силно пристрастяващите болкоуспокояващи, които те продават през последните 15 години, игнорирайки предупредителните знаци, докато жънат милиарди печалби.  Започващият днес процес в Кливланд, Охайо, включва 2300 ищци, които се изправят срещу гиганти от фармацевтичния свят, включително  и дистрибутори на лекарства. Федералният окръжен съдия Дан Полстър в продължение на месеци оказваше натиск върху всички страни да постигна споразумение, за да се избегне дълъг съдебен процес.\r\nСлед срещите от 19 октомври обаче страните не можаха да постигнат договорка около предложеното споразумение на стойност 48 милиарда долара, включително 18 милиарда долара в брой.   Изследване, публикувано тази седмица, изчисли, че опиоидната епидемия струва на американската икономика поне 631 милиарда долара от 2015 до 2018 година.     ", "date": "2019.10.21", "title": "Кризата с опиоидите праща в съда фармацевтични компании"}
{"url": "https://www.actualno.com/healthy/vse-poveche-hora-tyrsjat-pravata-si-sled-lekarski-greshki-news_1386804.html", "text": "      Това, което ми направи впечатление бе, че жената  е била притеснена да извика лекар, докато поведението на служителите на болницата беше арогантно. Това заяви адвокатът по медицинско право Христина Николова в коментар за случая, в който жена бе       По думите ѝ случаят е \"учебникарски пример, в който възникналият спор може да се реши много лесно, като просто лечебното заведение незабавно предложи на пострадалото лице едно обезщетение, едно извинение, за да може да компенсира болките и страданията.\"   Адвокат Николова допълни, че случаите на лекарски грешки съдържат чувствителни лични данни  и за това е добре да се решават извънсъдебно. \r\n\"Няма дефиниция на понятието лекарска грешка. От практиката се стига до извод, че това е всяко едно действие или бездействие, при което се нарушение права на пациента или наследниците му\", уточни още експертът в интервю за БНТ.  Николова допълни, че най-трудното при тези дела е, че цялата медицинска документация се изготвя от лечебното заведение и може да бъде манипулирано, а най-често пациентите нямат медицинско образование. Така слабата страна трябва да докаже, че е , което прави доказването изключително трудно.\r\nЧесто самите лекари, изготвящи експертизите по делата си правят самоотвод. Според адвоката няма нищо срамно в това да се обезщети пациентът, а през годините броят на делата в тази област нараства и все повече хора започват да търсят правата си.   Обикновено едно дело за лекарска грешка продължава между 2 и 5 години на първа инстанция, на втора - сроковете са по-кратки и много рядко се стига до трета инстанция.    Най-много дела се завеждат от пострадали от специалисти в ортопедията и неврохирургията. Напоследък се отчитат и много лекарски грешки в онкологията, допуснати още в началото при диагностиката, не се взима хистология и така цялото лечение се определя грешно, обясни още адв. Христина Николова. \r\n\"Моят призив е хората да си търсят правата, а лекарите да превъзмогнат пречката, която ги спира да се споразумяват. Едно споразумение винаги е по-добро от съдебен спор. Това не е нужно да се причинява на никого.\", каза още експертът и допълни, че много често пострадалите пациенти споделят, че имат нужда да чуят от лекаря, че съжалява за грешката си и не винаги търсят възмездие. ", "date": "2019.10.21", "title": "Все повече хора търсят правата си след лекарски грешки"}
{"url": "https://www.actualno.com/balkani/povishena-trevoga-v-gyrcija-zaradi-opasenija-za-izbjagali-djihadisti-news_1386785.html", "text": "      С нахлуването на Турция в североизточна Сирия, довело до бягството на джихадисти от ИДИЛ от затворите, охранявани от кюрдските Сирийски демократични сили, гръцките служители по сигурността са поставени в състояние на повишена готовност заради опасения, че терористи от организацията могат да проникнат в Европа, като използват Гърция, предаде БГНЕС.      Според източници, цитирани от Катимерини, експерти за борба с тероризма от Европол, ще бъдат разположени в граничния регион Еврос на 1 ноември, като част от затегнатите мерки за сигурност с цел залавяне на джихадисти, фигуриращи в базите данни на Европейската полицейска служба.  Полицейски източници са съобщили пред Катимерини, че служителите в Бюрото за чужденци са актуализирали и активирали така наречените „индикатори за риск“, които се вземат предвид при регистрацията на новопристигнали мигранти и бежанци.   Анонимен полицейски служител е потвърдил че \"има опасения от връщането в Европа на така наречените чуждестранни бойци.\" Той обаче добави, че властите в САЩ и Европа \"разполагат с информация и следят кои европейски джихадисти остават\" задържани или са избягали и могат да се опитат да се върнат у дома. “\r\nПрез август специалният пратеник на САЩ за Сирия Джеймс Джефри обяви, че 7000 бойци на ИДИЛ са задържани в североизточна Сирия в затворите, охранявани от кюрдските отряди.  Приблизително 1000 от тях са европейски граждани, пътували до Сирия в предишни години, за да участват в „свещената война“ на така наречения халифат, създаден от ИДИЛ. ", "date": "2019.10.21", "title": "Повишена тревога в Гърция заради опасения за избягали джихадисти  "}
{"url": "https://www.actualno.com/chronicles/rodena-e-mari-luiz-omyrfi-news_1386756.html", "text": "      Мари-Луиз О`Мърфи, наричана също Мадмоазел дьо Морфиз, е метреса на Луи XV. Дъщеря на Дейниъл О`Мърфи, кралски офицер от ирландски произход.      Образована, музикална, авантюристка, хуманистка, Мари-Луиз става детето-метреса на Луи XV, когато е 14-годишна (1752). От връзката си с краля, тя ражда дъщеря си Агата Луиза дьо Сен-Антоан дьо Сен-Андре (1754 – 1774).   На следващата година след раждането, Луи XV я омъжва за Жак дьо Бофранше (1755) и прекратява връзката им, но според слуховете синът, който ражда Мари-Луиз, Луи Шарл Антоан дьо Бофранше, също е незаконно дете на краля. Синът ѝ изпъква като офицер по време на Революцията и се откроява във Вандейския метеж (1793 – 1796).\r\nПрез 1759 г. Мари-Луиз се омъжва отново – този път за Франсоа Никола Льо Норман, а през 1798 г. за Луи-Филип Дюмон, депутат в Конвента, с 30 години по-млад от нея. И трите ѝ брака приключват с развод.  Мари-Луиз О`Мърфи е ухажвана и от Джакомо Казанова, който разказва за нея в своите „Мемоари“.\r\nТя умира в Париж на 77-годишна възраст, след като известно време прекарва в затвора по време на Революцията заради връзките си с двора.    ", "date": "2019.10.21", "title": "Родена е Мари-Луиз О`Мърфи"}
{"url": "https://www.actualno.com/asia/vestnicite-v-avstralija-s-prazni-pyrvi-stranici-news_1386787.html", "text": "      Най-големите вестници в Австралия показаха рядко единство, като публикуваха празни първи страници в знак на протест срещу свободата на словото. Всички вестници излязоха със зачертан текст и червен печат, на който пише „секретно“.      Протестът е насочен към законите за национална сигурност, за които журналистите казват, че са задушили отразяването на новините и създават „култура на тайната“ в Австралия.   Правителството заяви, че подкрепя свободата на печата, но \"никой не е над закона\". През юни полицейски операции срещу ABC и дома на журналист от News Corp Australia генерираха огромна реакция.\r\nМедийните организации заявиха, че рейдовете са били извършени заради статии, които са били написани след сигнали. Едната статия е за твърдения за военни престъпления, докато другата съобщава за предполагаем опит на правителствена агенция да шпионира австралийски граждани.  Кампанията на Коалиция „Право да знам“, беше подкрепена и от няколко телевизионни канала, радиостанции и онлайн сайтове. ", "date": "2019.10.21", "title": "Вестниците в Австралия - с празни първи страници  "}
{"url": "https://www.actualno.com/society/zamyrsjavane-sys-seren-dioksid-v-gylybovo-otnovo-news_1386800.html", "text": "      Значително замърсяване на атмосферата е регистрирано в неделя следобед в Гълъбово, съобщи Нова тв. В часовете след обяд станцията на Изпълнителната агенция по околна среда е показала концентрация на серен диоксид от 760 микрограма на кубичен метър, два пъти над допустимите средночасови нива от 350 µg/куб.м. През последните 7 дни подобни високи стойности на серния диоксид са отчетени четири пъти, като на 16 октомври концентрацията е била дори по-висока от неделната - 817 µg/куб.м.      Серният диоксид се натрупва при изгаряне на горива с високо сярно съдържание, уточнава сайтът на Изпълнителната агенция по околна среда. Там е посочено, че основният източник са ТЕЦ-овете и битовото горене.   Потърпевшите при серни замърсявания са децата, хората от третата възраст и страдащите от респираторни заболявания. Доказано е, че астматиците са 10 пъти по-чувствителни към високите концентрации в атмосферата. При продължително излагане на замърсяване със серен диоксид последиците са нарушения в имунната защита на белия дроб и в дишането, както и развиването на белодробни болести. припомня, че на 12 и 13 октомври същоимаше отчетени високи показатели на серен диоксид в атмосферата. Тогава екоинспекторите са започнали извънредна проверка на място в ТЕЦ \"Брикел\" ЕАД за спазване на условията на комплексно разрешително. Още подробности можете да   ТЕЦ \"Брикел\" ЕАД, заедно с \"Топлофикация – Перник\", ТЕЦ \"Бобов дол\" и \"Топлофикация – Сливен\", е собственост на известния енергиен бизнесмен От предприятието признаха, че през юли и август тази година и почти двойно количество слама, примесени с въглища. Операцията е извършена с разрешение на компетентните органи. Заради използването на неразрешеното гориво обаче РИОСВ - Стара Загора спря производството на топлоенергия в централата на Ковачки. ТЕЦ-ът вече беше глобен с 15 000 лв. в края на миналия месец, заради обгазяване на Гълъбово. ", "date": "2019.10.21", "title": "Замърсяване със серен диоксид в Гълъбово, отново"}
{"url": "https://www.actualno.com/society/ekspert-mon-spira-procesa-na-promjana-v-sydyrjanieto-na-listovkite-za-izpitite-po-kormuvane-news_1386811.html", "text": "      \"В момента съдържанието на листовките за изпитите по кормуване е пълно с абсолютни безумици. От пет месеца има работна група, която е приела промени, за да може подобни въпроси да отпаднат. МОН обаче спира този процес.\" Това заяви в  Владимир Тодоров от Българска асоциация на пострадалите при катастрофи в интервю за bTV.      Той призова министъра на образованието да направи така, че промените да се случат възможно най-бързо.   Експертът даде пример със следния въпрос: \"Каква е максималната стойност на отношението мощност/тегло за мотоциклети от категория А1?\". Даде и друг пример с въпрос за това в кой ъгъл се поставя винетката. Тодоров попита как подобни въпроси имат връзка с безопасността на движението.\r\n\"Да не говорим, че винетките вече са електронни, но този въпрос все още е в листовките\", допълни той.  Владимир Тодоров коментира и проект на Министерството на транспорта за промяна в реда за провеждане на \"По норматив часовете по практика трябва да бъдат 31. Само че когато някой рекламира шофьорски курс по 195 лв., няма как тази автошкола да даде тези 31 часа, въпреки че е задължена. Това се удостоверява с подпис на курсиста. Системата на практика бълва убийци на пътя\", коментира Владимир Тодоров.   \"Системата, която ни бе представена в петък, 19 октомври все още се тества. Идеята е, че когато е в автомобила, курсистът трябва да удостовери, че е в него. Чрез мобилно приложение двата телефона – на курсиста и на инструктора, се засичат по GPS локацията. Физически двата телефона трябва да са един до друг. Прави се селфи в началото и в края на часа. Целият маршрут, по който се е минало, средна скорост, къде се е спирало, изминати километри – всичко това се записва автоматично в без човешка намеса\", обясни още Тодоров.    В няколко автошколи вече се прилага тестовата версия. Предстои още няколко школи да пробват новата система. Родителите на курсиста също ще имат възможността да следят профила му.\r\nВладимир Тодоров уточни, че няма да е необходимо автошколите да отделят допълнително средства за това приложение. По думите му най-вероятно курсистът ще трябва да плати символична сума за това приложение.\r\n\"Трябва да се вземат мерки изпитът да стане изключително обективен, безпристрастен и безкомпромисен. Ако се затегне обучението и ако на изпита няма никаква възможност за помощ, броят на жертвите по пътя драстично ще намалее\", на мнение е Красимир Георгиев, управител на Асоциация за квалификация на автомобилистите.   Безопасността започва и свършва с обучението и квалификацията, категоричен бе той и допълни, че е много важно шофьорите да знаят, че с цената на всичко трябва да избегнат челен удар. ", "date": "2019.10.21", "title": "Експерт: МОН спира процеса на промяна в съдържанието на листовките за изпитите по кормуване "}
{"url": "https://www.actualno.com/asia/erdogan-ochakvame-sasht-da-ulesnjat-iztegljaneto-na-kurdskite-otrjadi-ot-severna-sirija-news_1386783.html", "text": "      Президентът на Турция заяви в неделя, че Анкара очаква да улеснят „изтеглянето на терористите от отрядите за самозащита от Северна Сирия“, като предупреди, че в  противен случай Турция може да възобнови операцията си, съобщи вестник Sabah.      Ердоган каза: \"Очакваме нашите американски съюзници да спазят обещанията си този път\". Той добави, че „общо 765 терористи от кюрдските отряди за самозащита, са били неутрализирани като част от кампанията за борба с тероризма в Северна Сирия“. Турският държавен глава добави, че 1500 квадратни километра от територията са прочистени. Ердоган поясни, че ако Народните отряди за самозащита не спазят 120-часовия период за изтегляне, Турция веднага ще възобнови офанзивата си.   Подчертавайки, че Турция ще се радва на изтеглянето на Отрядите от територията на зоната за сигурност, Ердоган каза, че Анкара ще вземе тази зона под своя защита, добавяйки: \"Ние проучихме добре, всички проекти са готови.\"\r\nОперация стартира на 9 октомври. На 17 октомври Турция се съгласи да прекрати офанзивата за 120 часа, за да позволи изтеглянето на кюрдските отряди за самозащита от планираната зона за сигурност, припомня БГНЕС.  Президентът Ердоган и вицепрезидентът на САЩ Майк Пенс също се договориха да бъде осигурена 32-километрова зона за сигурност на юг от турската граница в Сирия. ", "date": "2019.10.21", "title": "Ердоган: Очакваме САЩ да улеснят изтеглянето на кюрдските отряди от Северна Сирия"}
{"url": "https://www.actualno.com/sofia/arh-ignatov-30-min-sredno-vreme-za-pridvijvane-v-osnovnite-napravlenija-v-sofija-e-napylno-vyzmojno-news_1386853.html", "text": "      Кандидатът за кмет на София от \"Демократична България\" арх. Борислав Игнатов представи вижданията си за това как трафикът в столицата може да бъде облекчен и как могат да се намалят вредните емисии във въздуха. По данни на AirBg за месец септември в София за пореден път бяха отчетени повишени нива на азотен диоксид. Неговите нива зависят основно от автомобилния трафик. Ето някои от най-важните решенията включени в програмата на арх. Игнатов:       Пълна промяна на философията на пътната обстановка . Синхронизиране на Генералния план за организация на движението и Транспортно-комуникационни план на София. Тези два компонента трябва да бъдат координирани и трябва да бъдат осъвременени. По закон те трябва да се осъвременяват на всеки 5 години, но за съжаление, от 2015 г. не са актуализирани. Общ координационен център за градска мобилност , който да събира на едно място цялата информация за пътния трафик. Довършването на ринговите трасета , като алтернативи на сегашното транзитно придвижване през центъра на града. Приоритет е завършването на булевард „Тодор Каблешков“ от бул. „Цар Борис III“ до бул. „Г.М. Димитров“ (с интегриран трамваен и велотранспорт) и изграждане на Източната тангента от 4-ти километър през бул. „Ботевградско шосе“ и бул. „Владимир Вазов“.   Подобряване свързаността на уличната мрежа в целия град , преодоляване фрагментираността на градската среда и осигуряване свързаност, необходима за новата градска мобилност. ДБ ще се работи приоритетно за свързаност в Западната част на София, като предпоставка за развитие на надземен обществен транспорт и градско интегриране. Чрез осъществяване на отлаганите пробиви (бул. “Копенхаген” до ж.к. “Младост”; от Сточна до Централна гара; бул. “Монтевидео” до Люлин; бул. “Евлоги и Христо Георгиеви” до моста “Чавдар”, бул. “Пенчо Славейков” до бул. “Инж. Иван Иванов”; под Централна жп гара - от бул. “Христо Ботев” до ул. “История Славянобългарска” и др.). Гарантирано качество на всяка нова улична инфраструктура , безопасна и даваща достъп на всички участници в движението, като ще дадем приоритет на развитието ѝ в кварталите. Приоритетна работа вместо за големи булеварди , за балансирано развитие на цялата улична мрежа с фокус върху интегрираната свързаност на града и вътре в кварталите.     Обособяване на зони с ниски емисии чрез ограничаване на движението на МПС в централните части на града. Увеличаване на броя и ефективността на еднопосочните улици . ДБ, ще увеличи средната скорост на придвижване на всички участници за сметка на моментната чрез по-широкото използване на повдигнати пешеходни пътеки, острови и зелени разделители, кръгови и елипсовидни кръстовища, успокоени зони, уширения за спирки, включвания на второстепенни улици и т.н. Въвеждане на „жилищни зони“ за успокоен трафик , където пешеходците, автомобилите и колоездачите са равноправни – с ограничение на скоростта до 30 км/ч. Входният автомобилен трафик ще се регулира със “затихване”, включително чрез физически препятствия, в синхрон със съвременните тенденции в големите градове в Европа Безопасен автомобилен транспорт , чрез поставяне на нови камери за следене на скоростта, включително чрез засичане на средната скорост. Подобряване уличното осветление, маркировката и контрол над качеството на ремонтите.\r\nКонтрол над шума и осигуряване на нужните уреди за измерване нивата на шума и организиране на проверка, съчетана с проверка на емисиите от газовете. Прилагане на иновативни практики за пилотни проекти по инсталиране на шумови радари, които да засичат нарушителите съвместно със системата за видеонаблюдение.   Стимулиране на споделеното използване на автомобили и проучване на възможността за интегрирането на тази услуга в обществения транспорт на София.\r\nПрограмата „Мобилна столица“ включва всичко свързано с придвижването в града и започва с градския транспорт където са основните приоритети за оптимизация.\r\nСпоред арх. Игнатов е напълно възможно София да остане град със средно време за придвижване в основните направления от около 30 мин ., т.е. компактен град, което да включва и изнесените градски центрове, смесените зони и т.н.\r\n„Не желаем да лишим гражданите от свободата, която предлага личният автомобил и въпреки че политиката ни ще бъде насочена към развитието на електрическия транспорт, на велотранспорта и на микромобилността, чрез развитие на синята и зелената зона ще уредим въпросите за паркирането по улиците, както и ще стимулираме изграждането на многоетажни и подземни паркинги, които да поемат значителна част от паркираните в момента по улиците и зелените площи коли“, изтъкна арх. Игнатов.\r\nЦелта на Демократична България е да превърне обществения транспорт в ефективна алтернатива на придвижването с автомобил. Ще бъде подобрено драстично качеството, удовлетвореността от ползването и привлекателността му чрез специални усилия за подобряване свързаността и интеграцията на различните видове транспорт, включително и с железопътния транспорт и с регионалната транспортна система, така че да бъде значително подобрена комуникацията с близко разположените до София дестинации.\r\n„Всичко в нашата програма се реализират благодарение на основния инструмент за управление – дигитализацията. Това значи, свързаност, синхрон и контрол на трафика“  подчерта арх. Игнатов. ", "date": "2019.10.21", "title": "Арх. Игнатов: 30 мин. средно време за придвижване в основните направления в София е напълно възможно"}
{"url": "https://www.actualno.com/society/haralan-aleksandrov-bylgarskoto-obshtestvo-ne-si-dava-smetka-che-e-rasistko-news_1386855.html", "text": "      \"Получи се нещо като ехо - ефект поредица от отражения в изкривени огледала. Футболът е изкривеното огледало за нашето себевъзприятие. Към него има свръхочакване да бъде представителен за нацията и да носи поводи за национална гордост.  Вместо да видим добър футбол виждаме доста примитивно поведение на едни развихрили се лумпени, което няма как да не ни накара да се чувстваме зле и да се засрамим, а на всичкото отгоре то беше отразено по доста злонамерен начин в жълтата преса във Великобритания.\" Това каза социалният антрполого Харалан Александров в интервю за БНТ в коментар за случилото се след       По думите му \"има полза от цялата тази история, че беше поставен въпросът за расизма и въпросът за общността - ние успяхме да видим българското гето, неговите ярки представители, тъй като ние удобно мислим, че гетото е ромско в България. Не че няма - голяма част от нашите сънародници от ромската общност наистина живеят в ужасяващи условия. Има всички характеристики - лошо възпитание, агресивно поведение, липса на култура, склонност да нарушават . Сега успяхме да видим как изглежда гетото на нашата нация и не го харесахме, така че това е здравословно. Хубаво е да си дадеш сметка, че не си съвършен.\"   \"Що се отнася до расизма България то по някакъв начин е невинно . Казвам невинно, защото не си дава сметка за това, че е расистко. Може би сега си даде. Ние имаме исторически основания да се смятаме толерантни, с които се гордеем избирателно. Да се каже, че всички българи са расисти ще бъде несправедливо. От друга страна в периоди на голяма тревога един от най-простите механизми за постигане на идентичност е да се обособиш спрямо другите - да постигнеш позитивно преживяване за себе си, като намразиш, презреш, осмееш или насилиш някой, който е различен.\", каза още той.\r\n\"В този смисъл има прекрасна почва за избуяване на расизъм и бих казал на фашизъм, още повече, че в много страни, вкл. и в ЕС този тип на радикализация на настроенията започва да търси израз и някои улегнали в културата фашизоидни модели на поведение биват актуализирани отново. Контекстът е много подходящ за засилване на расизма. Експертът припомни, че расизмът е присъщ на по-примитивните и по-зле образованите представители на обществото. Добре известно е, че англичаните са последната нация, която може да бъде образец за добро поведение на футболни фенове.\", алармира експертът.  \"Няма никакво съмнение, че и от двете страни се практикува идентичен механизъм да постигане на идентичност. Изведнъж България се оказа в позицията на по-удобното малцинство, от тук идва възмущението и то е напълно основателно. Но е важно да се разделят тези две неща - това, че бяхме по този безобразен начин употребени когато една организирана на много примитивен начин част от футболните фенове те представляват проблем не само за обществения ред ,но и за националната сигурност, защото могат много лесно да бъдат мобилизирани.\", коментира още той.\r\nПо думите на Александров има много начини за справяне с тях. Той припомни, че  всяко момче достатъчно рано дава сигнали че има проблем с агресията.   \"Вярно е, че всяко общество произвежда отпадък, но е прекалено лесно да ги обявим за отпадък на нашето общество, да ги презрем и да ги отхвърлим, защото това е същият механизъм за разграничаване от злото, който упражниха върху нас англичаните. Интелигентната, цивилизованата и разумната политика е те да бъдат приобщени, лекувани, нормализирани и дисциплинирани.\", завърши Александров.     ", "date": "2019.10.21", "title": "Харалан Александров: Българското общество не си дава сметка, че е расистко"}
{"url": "https://www.actualno.com/america/jertvite-na-bezredicite-v-chili-se-uvelichavat-shtetite-sa-za-milioni-video-i-snimki-news_1386798.html", "text": "      Десет души вече са жертвите на продължаващите . Голяма част са загинали при пожари в търговски центрове, съобщиха местните власти.           В неделя се появиха съобщения, че супермаркет в чилийската столица Сантяго е бил подпален през нощта, при което са загинали четирима души. Общинските власти съобщиха, че супермаркетът е бил ограбен преди да бъде подпален.    „Пет тела са намерени в магазин за бельо“, каза кметът на Сантяго. По-рано гражданин на Перу е бил намерен мъртъв в друг изгорял супермаркет. Млад гражданин на Еквадор е починал в град Серина от огнестрелна рана.  Материалните щети в Сантяго се вече надвишават 200 милиона долара, и то само за метрото. Метрото на Сантяго няма да възобнови работата си в понеделник, 21 октомври, както бе обещано по-рано, тъй като инфраструктурата му е повредена от протестите.   \"Информираме ви, че само линия 1 между гарите Пахаритос и Лос Доминикос ще бъде отворена утре, от 7.00 до 20.00 часа. Останалите линии няма да функционират\", написа компанията в Twitter.    La Tercera, позовавайки се на началника на метрото Рубен Алварадо, съобщава, че от 136 станции 77 са били повредени, 20 са били подпалени, а 9 са напълно изгорели.\r\nЧили е обхванат от обществени вълнения от 6 октомври, когато властите увеличиха цените на билетите за метрото. Мирните демонстрации бързо прераснаха в жестоки сблъсъци с органите на реда и размирици. В петък насилието достигна пика си, след като протестиращите изгориха няколко метростанции, както и автобуси и офис сгради. Метрото в Сантяго беше затворено за уикенда, а нанесените му щети се оценяват на 200 милиона долара. В Сантяго беше обявен , припомня БГНЕС. ", "date": "2019.10.21", "title": "Жертвите на безредиците в Чили се увеличават, щетите са за милиони (ВИДЕО и СНИМКИ)"}
{"url": "https://www.actualno.com/curious/zodiite-koito-sa-naj-trudni-za-obichane-news_1386875.html", "text": "                  - Те са свикнали да бъдат самостоятелни и да се справят с живота без чужда намеса. Присъствието на половинка в живота им ги обърква. Девите се доверяват много трудно, държат хората на страна, докато не се уверят, че може да им се има доверие. Поради тези причини Девите са определяни като най - трудните за обичане зодиакални знаци. За да създадат сериозни отношения, те трябва да позволят на някого да навлезе в личния им живот. Това се случва много трудно при тях, просто не е в природата им. Отнема им наистина много време да се отпуснат пред някого и да му позволят да премине границата, която самите те са поставили. Когато това се случи са невероятни половинки, с които ще се чувствате много добре.    - Тези представители на зодиака също са много трудни за обичане, защото обикновено нямат представа какво искат. Половинките им не се чувстват добре, поради причината, че не са сигурни в чувствата им. Скорпионите често менят настроенията си. Ако сега обсипват половинката си с комплименти, то в следващия момент е напълно възможно да крещят. Също така, те са доста ревниви и властни, а това създава проблеми с половинките им. Докато не узреят емоционално, те не са готови за сериозна връзка. До тогава, определено смеем да ви твърдим, че са трудни за обичане.     ", "date": "2019.10.21", "title": "Зодиите, които са най - трудни за обичане"}
{"url": "https://www.actualno.com/politics/plevneliev-prizova-radev-da-spre-izbora-na-geshev-za-glaven-prokuror-news_1386870.html", "text": "      \"За мен е изключително проблемно, че държавния глава мълчи в такъв важен  момент за България, какъвто е изборът на главен прокурор. Аз апелирам  държавния глава да се възползва от своето конституционно право и да  отложи избора, ако ВСС вземе решение, за да се даде възможност за една  легитимна процедура. Нищо против кандидата, но процедурата е сдоста  въпросителни.\" Така  президента Росен Плевнелиев(2012-2017) коментирапред БНТ предстоящия избор на главен  прокурор тази седмица. Той изказа своите притеснения за процедурата, по  която тази година е единствен единодушно издигнаат . Плевнелиев  припомни, че в мандатата си като президент, когато беше избран настоящият  обвинител номер 1 - Сотир Цацаров, той е настоял процедурата да се  промени и в \"състезанието\" задължително да участват трима кандидати със  своите концепции и възгледи.      Отложеното решение  за преговори за присъединяването  на Албания и Северна Македония към Европейския съюз и насрочените в Македония предсрочни избори Плевнелиев коментира като \" \" на френския президент и \"голям провал на ЕС\", който отваря път за завръщането на \"реваншистки сили\".   \"Президентът Еманюел Макрон, който води една амбициозна външна политика, допусна  груба политическа грешка. Най-важният аспект на това е, че продължаваме да водим вътрешнополитически битки на цената на външнополитически провали. Това е един като цяло в една толкова важна зона, каквато е Западните Балкани. За съжаление няма да скрия своето разочарование и от това, че министър-председателят Зоран Заев подава оставка. Безспорно това беше един демократичен, позитивен лидер, смел, който се опитва да се откъсне от тежестта на манипулациите и погрешните идеологии от миналото. Представете си, ако отново старото дойде на власт, тези политически лидери на Македония, тип Груевски, които мразеха България, където медиите денонощно прожектираха България като окупатор, като фашист, за какво ще си говорим тогава\", каза Плевнелиев.\r\nТой очаква сериозна в Северна Македония.  \"Слава богу президентът е един изклчително млад, компетентен, добронамерен европейски лидер, с много ясна ценностна система.\", продължи анализа си Плевнелиев. Битката ще е доста тежка, предизборната игра е с всички възможни средства. Много тежка битка очаква президента да запази спокойствието в страната и Зоран Заев да бъде преизбран. \"Предричам тежко и трудно състезание и отново реваншистки сили имат своя голям шанс да дойдат на власт, от което България много ще изгуби, Европа също\", каза Плевнелиев.\r\nРаботата на общата комисия, която водии преговори за историята на двете държави, е важна и трябва да продължи. \"Но много по-важно беше тази комисия да синхронизира своите действия със ситуацията. Ние можем да очакваме след като 100 години сме проспали всичко в Македония. Оплакваме се от медиите. Кажете ми колко български медии има там, защото в Македония има стотина сръбски и още толкова гръцки медии.\", пипита риторично Плевнелиев. Комисията е важна и трябва да се въоръжи с търпение. Представете си един млад човек, който е израстнал с тази \"манипулирана история\". \"България като приятел трябва да се въоръжи с търпение и, разбира се, да помогне, но не и да поставя ултуматуми, още повечев такъв исторически момент, в който властта може да се обърне и отново да ни чакат едни 10 тъмни тежки години, какавито бяха тези на Груевски.\", обобщи Плевнелиев. На територията на Северна Сирия наблюдаваме \"форма на иновация пред очите на целия свят\", коментира военните действия там Росен Плевнелиев. По думите му Европа в тази ситуация се държии \"пасивно\".       \" сме свидетели на една кръвопролитна война с много тежък, сложен сблъсък на интересите на не една глобална и регионална сила. За съжаление, това е някаква форма на иновация пред очите на целия свят, от която ние можем много да се срамуваме - глобални и регионални сили се борят за влияние на територията на една друга държава, която беше съсипана.\", каза той. \"Кой друг ако не  Европа трябваше да вземе много по -силна и ясна позиция през всичките тези години?\" Давам си сметка колко безплодни бяха всичкинаши усилия и дебати, така коментира той всички форуми, на които е участвал като президент на България, на които е бил обсъждан конфликът.\"Ние бяхме много притеснени, и все по - притеснени и всичко това достигаше на нивото само на някакви дипломатически изказвания.Вече 8-ма година ситуацията там е извън контрол\", каза той.\r\nСега обаче, с , се отваря възможност Европа да влезе там и да поправи грешката си, въпреки че \" вече го направи пред очите на целия свят\", заяви Плевнелиев. Санкции на вече са наложени от Европейския съвет, минимални, но все пак санкции - за незаконното сондиране за нефт и газ край Кипър, припомни той.\r\nШансът заводът на Volkswagen да не отиде в Турция е , коментира Плевнелиев, спорът между Управителния съвет на консорциума и мениджърския екип. Той е едни от създателите на автомобилния клъстер в България, който е партьор на държавата при преговорите с консерна. Спорът в момента е между бизнеса и собствениците в тази напрегната геополитическа ситуация. По думите на България не трябва да се отказва, въпреки минималния щанс, защото \"там процесът вече е задвижен\".\"Архитекти са там, оглеждат терени. Има екипи, които работят. И въпреки това, в този футболен мач може би ние вече сме на резервната скамейка, но във всеки момент може да влезем в играта. Не трябва да се отказваме.\" Целият свят разбра за нашите успехи, немските медии застанаха зад нас. \"Кажете ми кога друг път се е случвало това?\", попита Плевнелиев. Успехът е видим, продължаваме да се надяваме, офертата ни е добра, завърши той. Плевнелиев смята, че офертата трябва да се подобри, с увеличаване на в нея, докато правителството е на друго мнение. Преди дни премиерът заяви, че не трябва да \"се натиска\" повече по сделката, а да се остави консернът да вземе своето решение.\r\n\"Логиката на просяка не е добър съветник. Ние не бива да си седим удобно в блатото и да си казваме \"бедни сме, нямаме възможност\". И големите стратегически инвестици ще ни пропускат, просто защото нямаме амбицията да ги привлечем. За пръв път имаме тази амбиция, за пръв път имаме възможност да влезем в голямата игра. Тази, която направи много държави в Централна и Източна Европа богати. Забележете, че в момента, в който малко се разклати позицията на турция и България, Румъния, Словакия, Чехия отново поискаха да влязат на всяка цена. Битката е за богатството, благоденствието, стратегическите инвестиции в тази държава\", обясни мотивацията си президентът Плевнелиев.\r\nВ Европа ситуацията ще се промени. Brexit ще го има , категоричен е Плевнелиев. Дали ще е сега или в края на януари, това вече няма никакво значение, кааза той. \" е символ на това как популисти могат да съсипят всяка една държава.\" Сега е изолирана, без план, премиерът е обвиняван в неспазване на закона. Кой можеше да си представи гордите британци днес? Разбира се, те ще се стабилизират. Великобритания е една прекрасна държава, която всички обичаме, завърши Плевнелиев.       ", "date": "2019.10.21", "title": "Плевнелиев призова Радев да спре избора на Гешев за главен прокурор"}
{"url": "https://www.actualno.com/balkani/reshenieto-za-novi-izbori-v-severna-makedonija-e-iznenadvashto-smjata-prof-dimitrov-news_1386859.html", "text": "      Съпредседателят на Комисията по историческите и образователни въпроси между България и Северна Македония проф. Ангел Димитров коментира пред БНТ, че решението за е било изненадващо. Според Димитров правителството на Северна Македония има достатъчно основания да не предприема този ход.      \"Смятах, че правителството има достатъчно основания в момента да не предприеме тази стъпка. Очевидно вътре в самата партия, не само натискът отвън, е довел до решение, че едни предсрочни избори ще дадат нов шанс за управление на сега управляващата коалиция\", обясни проф. Ангел Димитров.   Според него е имало твърде много сигнали, че не трябва да се \"надуват фанфарите\" предварително. Някои от големите европейски държави доста ясно бяха казали, че не смятат момента за подходящ за начало на предварителните преговори.\r\nПо негово мнение отлагането не е толкова страшен сигнал, а е напомняне, че трябва да се ускорят реформите, да се преодолеят моментите на проблеми със съседни страни.   ", "date": "2019.10.21", "title": "Решението за нови избори в Северна Македония е изненадващо, смята проф. Димитров"}
{"url": "https://www.actualno.com/cars/koi-sa-trite-naj-vredni-shofiorski-navika-news_1386860.html", "text": "      Експерти определиха трите най-вредни навика на шофьорите. Именно заради тях най-често се получават повреди по автомобила или се стига до пътно-транспортно произшествие с тежки последици.      На първо е поставено шофирането с една ръка, като тази категория включва и използване на смартфон от водача. Това създава огромен риск за попадане в катастрофа на пътя, тъй като шофьорът няма как да успее бързо да реагира на създала се опасна ситуация.   Второто място заема рязкото спиране, което също е вреден навик при голяма част от шофьорите. То оказва негативно влияние върху спирачната система, а освен това създава опасност за другите участници в движението. Тези, които се движат отзад, често не успяват да реагират и след катастрофа. В същото време водачът може да удари главата си в панела или седалката (назад), заради което експертите съветват да се спазва дистанция на пътя и да се поддържа умерена скорост на движение.\r\nТрета позиция е за пренебрегването на загряването на двигателя. При новите автомобили това отнема по-малко време - 2-3 минути, а при старите - около 5. След потегляне, поне 10 минути, трябва да се кара спокойно без резки увеличения на скоростта или спирания. Това е особено важно за основните задвижващи системи на автомобила и най-вече за двигателя, при който повредите са доста скъпи.   ", "date": "2019.10.21", "title": "Кои са трите най-вредни шофьорски навика?"}
{"url": "https://www.actualno.com/analysis/rusija-posochi-prichinite-za-izlizaneto-na-sasht-ot-jadrenija-dogovor-news_1386824.html", "text": "      Възстановяването на отбранителния потенциал на Русия, растящата мощ на Китай и разширяването на военнотехническото сътрудничество между тези две страни са причините за едностранното излизане на Вашингтон от Договора за ликвидиране на ракетите със среден и малък обхват.      Това заяви министърът на отбраната на Русия Сергей Шойгу, цитиран от \"Интерфакс\" и други руски медии.   \"Убеден съм, че реалната причина за едностранното излизане на Вашингтон от Договора за ликвидиране на ракетите със среден и малък обхват - сдържане на Китайската народна република и Руската федерация, обяви Шойгу на форум в Пекин.\r\nПо думите му \"договорът престана да отговаря на интересите на САЩ на фона на растящата военна и икономическа мощ на Китай, възстановяването на отбранителния потенциал на Русия и разширяването на военното и военнотехническото сътрудничество между двете държави\".  Според него Вашингтон предварително се е подготвял да \"разруши договора\", създавайки ударни безпилотни самолети, използвани в качеството на ракети-мишени за балистични ракети със среден обсег и разгръщане на пускови установки Mk 41 в Европа. Министърът заяви, че тази версия се потвърждава от изпитанията, които САЩ са провели 16 дни след денонсирането на договора.\r\nСАЩ проведоха изпитания на крилати ракети с наземно базиране, които според Вашингтон са поразили цели на разстояние от над 500 километра, обяви Сергей Шойгу.\r\nМинистърът допуска, че САЩ могат да разгърнат свои ударни средства, забранени от договора, в Европа и в Азиатско-Тихоокеанския регион, което ще предизвика напрежение и неизбежно ще доведе до надпревара във въоръжаването, увеличаване на риска от конфликт и повишаване на вероятността от възникване на инциденти.       Шойгу предупреди, че държавите, които се съгласят да приемат американски ракети на територията си, ще \"станат заложници на американската политика\".\r\n\"Русия е против такъв сценарий\", категоричен е руският военен министър и отбеляза, че Москва е готова за диалог за запазване на регионалната стабилност, укрепване на доверието и взаимодействие с всички заинтересовани страни.\r\nСпоразумението за премахване на ракети със среден и по-малък обсег престана да действа в началото на август 2019 г., след като САЩ обявиха едностранно оттегляне от договора.\r\nВладимир Путин вече определи действията на САЩ по договора като \"пропагандна кампания\".\r\nДоговорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра).      Шойгу коментира и други теми. Той предупреди, цитиран от ТАСС, че в резултат на турската операция в Сирия без охрана остават 8 лагера за бежанци и 12 затвора, в които са задържани екстремисти от различни държави. Според него има опасност операцията на Турция да доведе до обратна миграция на терористи към родните им страни.\r\nШойгу смята, че е необходимо светът да се обедини срещу терористите, идеологията и пропагандата им. Той каза още, че след поражението на ДАЕШ (\"Ислямска държава\") в Сирия, организацията значително е разширила присъствието си в Югоизточна Азия, особено в Индонезия, Малайзия, Сингапур, Филипините и части на Тайланд.\r\nМинистърът на отбраната на Русия заяви, че стратегическото партньорство между Москва и Пекин е навлязло в нова фаза. ", "date": "2019.10.21", "title": "Русия посочи причините за излизането на САЩ от ядрения договор"}
{"url": "https://www.actualno.com/asia/kurdite-napuskat-zonata-za-sigurnost-v-severna-sirija-news_1386854.html", "text": "      Сирийските кюрдски сили са започнали да напускат зоната на сигурност в Северна Сирия, но нарушенията на прекратяване на огъня продължават, заяви турският външен министър Мевлют Чавушоглу.      В четвъртък САЩ и Турция заявиха, че са се съгласили да прекратят военната операция на Турция за 120 часа и да изтеглят кюрдските сили от 30-километровата буферна зона на турско-сирийската граница, която Анкара възнамерява да контролира независимо. Въпреки това имаше съобщения за продължителни сражения, припомня РИА Новости.   \"От страната на YPG (отрядите за самоотбрана на сирийските кюрди) продължава обезпокоителен огън. Отговаряме на него. Виждаме, че YPG започнаха да напускат нашата зона. Остават 35 часа до края на прекратяването на огъня. Ако терористичните групировки не напуснат напълно зоната, ние отново ще продължим нашата операция\", каза Чавушоглу от Истанбул.\r\nТой добави, че във вторник в Сочи ще се проведе важна среща по въпросите в Сирия между президентите на Русия и Турция Владимир Путин и Тайип Ердоган. Анкара се застъпва за политическо, а не военно решение на сирийската криза, каза министърът.  На 9 октомври Ердоган обяви началото на операция „Мирна пролет“ в северна Сирия срещу Кюрдската работническа партия и терористичната групировка „Ислямска държава“ (ИД). Турската авиация атакува град Рас ал Айн и няколко други сирийски града на границата на двете страни в същия ден.\r\nПо-късно беше обявено началото на наземната част на операцията. Турското Министерство на отбраната съобщи, че турските военни и сирийската въоръжена опозиция поемат контрола над Рас ал Айн на 12 октомври, а контролът над град Тел Абяд бе обявен на следващия ден.   Сирийските власти многократно осъдиха окупационната политика на Турция в Северна Сирия. Русия заяви, че Турция трябва да избягва действия, които биха могли да попречат на разрешаването на конфликта в Сирия, продължаващ от 2011 г.     ", "date": "2019.10.21", "title": "Кюрдите напускат зоната за сигурност в Северна Сирия "}
{"url": "https://www.actualno.com/kustendil/btr-i-djon-loutyn-s-koncert-v-kustendil-news_1386867.html", "text": "       Вокалът на \"Юрая Хийп\" Джон Лоутън, група Б.Т.Р., Ивайло Гюров и Формация Фолк арт ще пеят пред Драматичния театър в Кюстендил, в четвъртък 24.10.2019 година, от 18 часа. Изпълнителите обещават истинско шоу на фенове от Кюстендил и цялата страна.      Концертът е под надслов „с №67 за Кюстендил”. Музикантите излизат на една сцена заедно, за да подкрепят Петър Паунов и листата на Местна коалиция ГЕРБ, СДС, ВМРО-БНД, ДБГ, ЗНС, Обединени земеделци. Концертът ще бъде поредното музикално събитие в Кюстендил. През последните 12 години десетки звезди от световната и национална музикална сцена гостуваха на града.  Любителите на музиката и до днес не са забравили изявите на рок легендите от \"Биело Дугме\", \"Сребърни крила\", Глен Хюз, победителката в Евровизия Руслана, Ина, Хари Мата Хари, Андреа Баника, вокалът на „Дийп Пърпъл“ и „Рейнбоу“ Джо Лин Търнър и още много изпълнители и състави от страната и чужбина. Заедно с тях на една сцена се изявяват и талантливи групи и изпълнители от Кюстендил.  ", "date": "2019.10.21", "title": "Б.Т.Р. и Джон Лоутън с концерт в Кюстендил "}
{"url": "https://www.actualno.com/europe/razsledvat-policai-vyv-francija-sled-signal-za-ekstremistkite-im-vyzgledi-news_1386881.html", "text": "      Ръководството на Парижкото управление на полицията ще провери почти 30 служители на реда заради постъпили жалби срещу техните екстремистки възгледи, съобщава телевизионният канал BFMTV.           Сигналите са събирани от началото на октомври след атаката на полицейски служител срещу негови колеги. Тогава префектът обяви, че е необходимо незабавно да се съобщава за признаци на радикализация сред редиците на правоохранителните органи.\r\nТрима от общо 27-те полицейски служители, споменати в жалбите, са временно отстранени от служба, а двама е трябвало да предадат служебното си оръжие за периода на разследването.  На 3 октомври програмистът от Парижката префектура на полицията 45-годишният Микаел Арпон на работното им място. В резултат на атаката загинаха четирима души. Прокурорът от антитерористичната прокуратура Жан-Франсоа Рикар съобщи, че убиецът е бил привърженик на радикалния ислям, припомня БГНЕС. ", "date": "2019.10.21", "title": "Разследват полицаи във Франция след сигнал за екстремистките им възгледи"}
{"url": "https://www.actualno.com/america/trite-naj-izvestni-blondinki-na-holivud-v-edin-film-news_1386922.html", "text": "      Трите холивудски диви Никол Кидман, Марго Роби и Чарлийз Терон ще вземат участие в обща продукция. Филмът е за три жени, които влизат в сблъсък с основателя на Фокс Нюз.      Лентата на режисьора Джей Раул проследява краха на основателя и директор на Фокс Нюз Роджър Ейлс, който е обвинен в сексуални посегателства и тормоз на служители.   Звездната тройка е в ролите на трите журналистки, решили да се противопоставят на шефа си и на шовинизма. Кидман играе Гретчен Карлсън, Терон играе Мегън Кели, а Марго Роби - Кейл Посписил.\r\nЕйлс подаде оставка през 2016 г., след като беше директор на Фокс близо 20 години.   ", "date": "2019.10.21", "title": "Трите най-известни блондинки на Холивуд в един филм  "}
{"url": "https://www.actualno.com/smolyan/v-smoljan-otkrivat-pyrvija-v-stranata-oblasten-centyr-po-bezopasnost-na-dvijenieto-news_1386818.html", "text": "      Първият в страната областен център по безопасност на движението откриват днес в Смолян, чието изграждане е подкрепено от общината.      Центърът ще се използва от учениците от първи до седми клас на територията на област Смолян. В него ще се провежда изнесено обучение по безопасност на движението с цел създаване на трайни умения и предотвратяване на възникнали инциденти с участието на ученици.\r\nТой се състои от площадка с необходимите знаци и светофари . Закупени са електромобил, мотопеди и велосипеди. Оборудвани са три специализирани кабинета с компютърна техника и подходящи дидактични материали.\r\nИзграждането му е на стойност 154 779 лв., осигурени от Министерството на образованието и науката.  Старт на новото начинание във Второ основно училище „Проф.д-р Асен Златаров“ ще даде Анджелина Тотева – зам.-председател на Държавната агенция „Безопасност на движението по пътищата.\r\nВ церемонията ще участват народни представители, вр.и.д. кмет на Смолян Марияна Цекова, началникът на РУО – Смолян Мария Семерджиева, директорът на ОД на МВР Николай Димов и др. ", "date": "2019.10.21", "title": "В Смолян откриват първия в страната областен център по безопасност на движението"}
{"url": "https://www.actualno.com/crime/ruski-sajt-otkradna-samolichnostta-na-eva-ot-asenovgrad-za-da-sybira-pari-snimki-news_1386768.html", "text": "       Името на руския сайт е и все още е активен на адрес: http://vot.sabrinna.ru/?fbclid=IwAR0LoK5dRCWCXTDFl2wm0-6NFQxjE1kT3794hzq5Anj_RtS766xt9d83jrc, като вероятно хора продължават да пращат пари. Фейсбукът със същото име вече е блокиран или изтрит. За проблема алармира бащата на детето Евелин Чолаков. Той съобщава, че е научил за случващото се от негова позната, която им е изпратила линк към сайта. Към нея пък е сигнализирал руският гражданин Артем Молодкин.      Влизайки в интернет страницата, той вижда активни снимки на самата Ева в болницата, както и на част от документите й. Казва се, че детето се бори със смъртоносна болест - остеосаркома (рак) - и родителите й молят за помощ, за да се съберат средства за лечението на момиченцето. Сайтът обяснява, че Маша е започнала да се лекува в град Екатеринбург.   \"За съжаление, правилната диагноза не беше поставена навреме, което изостри ситуацията. Сега болестта е в етап, в който местните специалисти не са в състояние да се справят и затова Маша е изпратена на лечение в Южна Корея. Това е специализирана клиника с богат опит в терапията срещу остеосаркома на този етап. Първите дни на лечение вече дадоха положителен резултат и ни вдъхнаха надежда. Ние сами успяхме да съберем 2 800 000 рубли. Нямаме идея откъде можем да вземем останалата сума и буквално на колене се молим да ни помогне в борбата за живота на Маша! Никога не сме си представяли, че можем да бъдем в подобна ситуация\", пише в обръщението уж от родителите.    Публикувана е дарителска сметка и дори телефонен номер на уж бащата Дмитрий Козловски, като изрично се отправя молба да се звъни само по спешност и е за предпочитане да се праща SMS, ако някой иска да получи повече информация.     Евелин Чолаков е потресен от случилото се и заяви, че възнамерява да подаде сигнал в полицията. И обясни, че няма представа на този етап как да накарат администраторите на сайта да свалят публикацията. Той посочи, че не са се свързали с никого от там, но планира да наеме адвокат от Германия, който да се заеме със случая.     За бащата на Ева съобщи, че тя към момента е добре доколкото е възможно. Преминала е интензивен курс на лъчетерапия и в края на този месец й предстоят пълни изследвания, за да се установи какво й е състоянието действително. Едва след това, ще стане ясно как ще продължи лечението й. Поради сериозността на заболяването на детето, лекарите от немската клиника, в която се лекува малката асеновградчанка, прогнозират, че лечението й ще продължи около пет години. Това налага семейството да остане да живее в Германия, докато е необходимо и не се достигне пълното излекуване на Ева. ", "date": "2019.10.21", "title": "Руски сайт открадна самоличността на Ева от Асеновград, за да събира пари? (СНИМКИ)"}
{"url": "https://www.actualno.com/asia/erdogan-turcija-e-v-sirija-zaradi-tezi-koito-schitat-nefta-za-po-vajen-ot-kryvta-news_1386928.html", "text": "      Турция не е хвърлила око на нито една страна, а в момента провежда антитерористична операция в заради интереси на сигурността. Това заяви президентът Реджеп Тайип Ердоган, цитиран вестник Sabah.      \"Други може да имат различни интереси в Сирия, Ирак, Афганистан, Либия, Африка и на Балканите, но Турция е в Сирия само поради обща съдба с нашите братя и сестри\", каза президентът и добави: \"Това е благодарение на тези, които мислят, че няколко капки нефт са по-важни от кръвта\".   Държавният глава разкритикува западните държави, че не са подкрепили срещу сирийските кюрди, обвинявайки ги в подкрепа на терористите. \"Можете ли да си представите, че целият Запад застана до терористите и всички ни нападнаха, включително държави-членки на НАТО и държави от Европейския съюз\", попита риторично Ердоган в Истанбул, отбелязва още БГНЕС.\r\nТой подчерта, че Турция ще продължи да поддържа твърдата си позиция срещу терористите и потисниците и никога няма да седне на масата за преговори с тях. Отбелязвайки, че светът е претърпял радикални трансформации през вековете, Ердоган каза, че в частност Близкият Изток е претърпял възходи и падения.  \"Въпреки че центърът на тежестта, който променя света, изглежда, че се е променил през последните няколко века, този регион остава в центъра на борбата\", каза президентът и добави, че това поставя Анкара в центъра на всички развития.\r\nПрезидентът засегна несправедливостта по отношение на Съвета за сигурност на ООН, \"който дава право на вето на петте постоянни членове, често правейки САЩ неефективни във времена на глобални кризи\".   Припомняме, че международната общност осъди военната операция на Турция в Сирия, чиято цел Анкара оправдава със създаването на зона за сигурност за сирийските бежанци.     ", "date": "2019.10.21", "title": "Ердоган: Турция е в Сирия заради тези, които считат нефта за по-важен от кръвта"}
{"url": "https://www.actualno.com/cosmos/intimni-podrobnosti-ot-jivota-na-astronavtite-news_1386999.html", "text": "      На 18 октомври в открития космос за първи път излезе женски екипаж. NASA дълго време пренебрегваше жените-астронавти, тъй като за тях нямаше подходящи скафандри, пише германското издание Der Spiegel. Инженерът Кристина Кук и биологът Джесика Мейър ремонтираха елемент от захранванeто на външната стена на Международната космическа станция. Така жените за първи път излязоха в открито пространство без мъжко присъствие.      Американската космическа агенция има дълга история за закореняла дискриминация и абсурдни неловкости спрямо жените. Първото излизане на женски екипаж е било планирано още през март, но беше спешно отменен, тъй като се оказа, че има само един подходящ скафандър. Останалите се оказали прекалено големи за Кристина Кук и Ан Макклейн.   Скафандрите с размери S и XS са били отменени още през 90-те години на миналия век, тъй като били прекалено скъпи. Първоначално  от NASA изобщо не са планирали да изпращат жени в Космоса. В отбора са могли да участват само военни-летци изпитатели. Когато през 70-те години на миналия век се допускат и жени от Агенцията са искали да направят пребиваването им в Космоса максимално приятно. През 1978 година инженерите на NASA разработват специална козметика, която включвала блясък за устни и сенки за очи. Може само да си представим как инженерите, повечето от които мъже, са спорили какво още трябва да има сред козметиката, казва астронавката Сали Райд.\r\nВ крайна сметка козметичните продукти не влизат в стандартното оборудване на жените-астронавти, но Райд се сблъсква с други абсурдни моменти. Така например тя е запитана дали ще ѝ стигнат 100 тампона за седмица в Космоса. Тампоните може изобщо да не потрябват на жените. Екипажът пие преработена урина, а жените все по-често употребяват хормони за предотвратяване на менструацията - така урината не се замърсява и остава пригодна за употреба. Благодарение на жените в Космоса се появиха и нововъведения. Астронавтите са задължени на жени за появата на тоалетните. Преди това колегите им мъже са уринирали в приспособление, поставяно на пениса. За дефекация са ползвали само пакети.  Днес съотношението между жените и мъжете в NASA е по-балансирано - 12 жени на 38 мъже астронавти. ", "date": "2019.10.21", "title": "Интимни подробности от живота на астронавтите"}
{"url": "https://www.actualno.com/smolyan/blagotvoritelen-koncert-stjaga-rodopskata-zevzechka-vesela-babadjankova-s-prijateli-news_1386765.html", "text": "      Идва! Идва! Идва! В предизборните страсти заявяваме: „Няма да я избираме! Тя отдавна е избрана от стотици хиляди публика от няколко поколения. Едни изкути, втори отгледа, трети я цитират! Трябва да си я пазим, защото без нея кой ще е лепилото на зевзеците в Родопите?!“, съобщават нейни приятели      Веселина Бабаджанкова си е поканила една мъничка част от многото си приятели и колеги. Те са представителна извадка на любимците й, защото ако изкара всички на сцената, ще й трябват три събора на Рожен на три сцени и да спре осветлението в Родопите, за да има за прожекторите.\r\nИ така, на 18 ноември т.г., от 18 часа, голямата зала на Родопски драматичен театър  Смолян ще посрещне: Росица Пейчева, Нелина, Валя Балканска и Петър Янев, трио „Шемет“(обещаха да изиграят лебедите), трио „Родопски извор“, Юлия Кичукова, Димитър Керемедчиев, Фидан Меров, Десислава Минчева, Иван Пичуров.\r\nЕстествено водещ ще е Веселина Бабаджанкова! Тя си е поканила за втори водещ не кой да е, а самият Иван Динев–Устата! За да докажат двамата, че устата са важни, дори и ногите да не държат!  „Концертът е благотворителен. Целта е докторите да ни помогнат за ногите на Веселина, та да я държат още дълго по сцените на Родопите!“, се казва в съобщението.\r\nРежисьор на събитието е известната писателка Мона Чобан. Концертът се осъществява с помощта на община Смолян, Принта КОМ и фенове на Веселина!\r\n\"Адин чиляк да сме разшенили – на Господ сме угодили!\", казва Бабаджанкова.    „Билетите започват да се продават СЕГА! Заявка за повече билети може да направите в онлайн събитието: КОНЦЕРТЪТ НА ВЕСЕЛИНА във Фейсбук! Вечер и до среднощ билети ще може да купите в механа „Конака“ в кв. Райково. В останалото време през всички обществени затворени пространства в града ще минат наши агенти да ви предложат: „Ялате и вие!“- сочи поканата.\r\nПовече подробности от къде можете да си купите билети очаквайте в . ", "date": "2019.10.21", "title": "Благотворителен концерт стяга родопската зевзечка Весела Бабаджанкова с приятели"}
{"url": "https://www.actualno.com/europe/stoltenberg-s-netyrpenie-ochakvame-severna-makedonija-v-nato-news_1386992.html", "text": "      Генералният секретар на НАТО Йенс Столтенберг съобщи в Twitter, че е разговарял с по телефона, за да потвърди отново ангажимента на Алианса за членството на Северна Македония.      „ Добър телефонен разговор с премиера Зоран Заев за потвърждаване на ангажимента на НАТО за членство на Северна Македония. Процесът на ратификация продължава и ние очакваме скоро Северна Македония да се присъедини към нашия Алианс“, заяви Столтенберг.   От правителствената пресслужба в Скопие съобщиха, че премиерът Заев и генералният секретар на НАТО обменили по телефона мнения за решението на Европейския съюз да отложи началото на преговорите на РС Македония за членство в ЕС.\r\nЗаев запознал Столтенберг с за присъединяване като разочарование, въпреки факта, че РС Македония изпълни всички условия.  Заев благодарил разговора за поддръжката на и подчертал, че Скопие остава с ангажимента за приключване на процеса за пълноправно ;членство в пакта. ", "date": "2019.10.21", "title": "Столтенберг: С нетърпение очакваме Северна Македония в НАТО"}
{"url": "https://www.actualno.com/business/sydyt-zamrazi-deloto-sreshtu-kvestorite-ot-ktb-i-otkaza-syvmestno-razglejdane-na-grajdanski-isk-sreshtu-tjah-news_1386951.html", "text": "       срещу двамата обвинени квестори от Станислав Лютов и Елена Костадинчев бе временно замразено, заради открити от защитата неясноти в обвинението. Съдът даде срок от 10 дена на Софийска градска прокуратура да отговори писмено на забележките на защитата за пропуски, противоречия и неясноти в обвинението и отхвърли молбата на Фонда за гарантиране на влоговете в банките (ФГВБ) за съвместно разглеждане на граждански иск срещу квесторите за над 1 милион лева.      Припомняме, че двамата квестори от КТБ бяха за безстопанственост в особено големи размери на 10 май 2018 година. Според прокуратурата в периода 20.08.2014 г. - 06.11.2014 г. в гр.София, действайки в качеството на длъжностни лица, в съучастие, умишлено, при условията на продължавано престъпление, те не са положили достатъчно грижи за стопанисването и запазването на повереното им имущество и от това последвали значителни щети в размер на 1 070 383,83 лв. за Фонд за гарантиране на влоговете в банките (ФГВБ).  Двамата умишлено разпоредили осчетоводяване на предсрочното прекратяване на 9 договора за индивидуални срочни депозити с привилегирован текущ годишен лихвен процент, вследствие на което депозитите били прехвърлени за изплащане към ФГВБ, твърди обвинението.   В днешното заседание съдът отхвърли постъпилата молбата на Фонда за гарантиране на влоговете в банките (ФГВБ) за съвместно разглеждане в наказателното дело срещу двамата квестори от КТБ за безстопанственост в особено големи размери и на граждански иск за причинени имуществени вреди от 1 070 383 лева и 83 стотинки. Определението е окончателно и не подлежи на обжалване или протестиране.  Съдията остави без уважение молбата на Фонда, мотивирайки се, че гражданският иск би затруднил основното наказателно производство и че разглеждането на гражданския иск не бива да става причина за отлагане на делото.\r\nВ хода на разглеждането на делото по същество, защитата посочи редица допуснати неясноти в обвинението. „На лице са основания за прекратяване на съдебното производство и връщането му в досъдебна фаза“, заявиха адвокатите на подсъдимите квестори. Адв. Владимир Манолов изтъкна, че са открили разминавания в датите и конкретизира, че имало писмено разпореждане на неустановена дата. „Такова нещо не може да е факт, това е правно нищо“, коментира той. „Датата има обвързващо отношение към факта. Датата прави валидността на документа. Без дата той не може да бъде относим към минало събитие“, подчерта адвокатът и изтъкна, че подсъдимите не могат да разберат в какво са обвинени, също че при неясни обвинения защитата е невъзможна. Той е категоричен, че има пороци в обвинителния акт и изреди пред съда поредица открити несъответствия.  „Не става въпрос за удовлетворяване, става въпрос за справедлив процес. Това са обективни факти, които трябва да бъдат изследвани от съда и да вземе съответно своевременно своето решение по отношение на пропуските на прокуратурата. Срещу неясно обвинение защита е невъзможна, а обвинението е наистина неясно“, заяви пред журналисти на излизане от Съдебната палата адв. Владимир Манолов. ", "date": "2019.10.21", "title": "Съдът замрази делото срещу квесторите от КТБ и отказа съвместно разглеждане на граждански иск срещу тях"}
{"url": "https://www.actualno.com/society/sdindex-2019-shofiorite-na-kamioni-i-avtobusi-po-kritichni-kym-umenijata-si-zad-volana-ot-kolegite-si-lubiteli-news_1387004.html", "text": "             Готов е вторият годишен доклад от националния изследователски проект SDIndex (Safe Drive Index/Индекс за безопасно шофиране). Проучването представлява обобщена самооценка на поведението и реакциите на шофьорите на пътя в рутинни и рискови ситуации, представителна за българските шофьори на възраст между 18 и 75 г. на национално ниво. Той ще бъде представен от организаторите и партньорите на специално мероприятие за медиите и други заинтересовани страни на 23-и октомври 2019 г. от 11 ч. в зала „Роял“ на хотел “Балкан”. През 2019 г. данните за изследването бяха събирани изцяло онлайн на . По този начин организаторите от SDI Застрахователен брокер успяха да получат по-голям брой отговори и по-висока надеждност на резултатите.\r\nОфициалният доклад от проекта SDIndex предлага задълбочен анализ на получените резултати. Тази година в проекта бяха включени нови елементи, най-важният от които бе специален модул за изследване на рисковете сред водачите на камиони и автобуси – необходимост, идентифицирана в миналогодишното издание на проучването. Докладът за 2019 г. съдържа повече и по-изчерпателна информация, тъй като обхваща повече групи водачи и по-голям брой отзовали се шофьори (над 56 хиляди), попълнили своите анкети онлайн. Особено интересни за професионалистите в сферата на пътната безопасност са данните от проучването сред водачите на камиони и автобуси. Както и през 2018 г., пълният текст на доклада ще бъде публикуван и достъпен за свободно ползване на .\r\nКато основни рискови фактори при шофьорите на леки и лекотоварни автомобили отново са откроени пренебрегването на ограниченията на скоростта и разсейването по време на шофиране. 70% от високорисковите шофьори на леки и лекотоварни автомобили са били глобявани през последните 12 месеца, а всеки пети е имал пътен инцидент. Тези рискови фактори са водещи и при шофьорите на камиони и автобуси, като сред техните поведенчески прояви се допълват разговорите с пътници или колеги по време на шофиране и превишението на скоростта, заради “гоненето на графика”. Показателни са данните, че основната група от високорискови шофьори на камиони и автобуси (27%) работи по над 60 часа седмично.  И двете групи шофьори посочват, че между тях съществува агресия, на която често отвръщат. 64% от шофьорите на камиони и автобуси и 35% от тези на леки и лекотоварни автомобили твърдят, че са ставали участници в рискова ситуация, причинена от такива агресивни действия.\r\nПрипомняме, че през 2019 г. стойността на националния Индекс за безопасно шофиране, за българските водачи на леки и лекотоварни автомобили e 88,0 по скала от 0 до 100, където 100 означава възможно най-нискорисково поведение на пътя. Индексът е с 1,6 пункта по-нисък от този за 2018 г. (89,6). Шофьорите на камиони и автобуси се самооценяват като по-рискови – стойността на техния първи национален SDIndex е 83.3.\r\nОрганизатор на изследването е SDI Застрахователен брокер, а партньори на проекта са МВР, МТИТС, МОН, Държавна агенция “Безопасност на движението по пътищата” и Дружеството на психолозите в България. В екипа на изследването влизат изследователска и консултантска агенция Explica и комуникационна агенция APRA Porter Novelli.     ", "date": "2019.10.21", "title": "SDIndex 2019: Шофьорите на камиони и автобуси по-критични към уменията си зад волана от колегите си любители"}
{"url": "https://www.actualno.com/business/borisov-balkanski-potok-e-s-miliard-po-evtin-ot-ujen-potok-news_1386991.html", "text": "      Този проект е важен за Балканите и затова го наричаме \"Балкански поток\". Огромен строеж, огромно съоръжение и е с един милиард по-евтин от \"Южен поток\". Това заяви министър-председателят Бойко Борисов, който днес провери напредъка на строителните дейности по разширяване на газопреносната инфраструктура на „Булгартрансгаз“  ЕАД в района на град Кнежа, съобщиха от правителствената пресслужба.      „Това е вече изходът на „Балкански поток“. Ако сега не го направим, никога няма да се направи“, отбеляза премиерът и добави, че газопроводът на българска територия се изгражда паралелно с този на сръбска територия. „В нивите правим магистрали, жп линии, газопроводи“, каза още министър-председателят Борисов и специално обърна внимание на екологията, като изтъкна, че тя няма да пострада заради изграждането на газопровода.   На инспекцията с министър-председателя Бойко Борисов присъстваха също вицепремиерът Томислав Дончев и министърът на енергетиката Теменужка Петкова. Вицепремиерът Дончев отбеляза, че всичко това, което се вижда в момента, не се е случило от само себе си. „Преди строителите да започнат да работят, политици, ръководители, дипломати трябваше да свършат много работа и това е през последните четири - пет години. Искрено се радвам, че успяхме да си свършим работата, за да се стигне до тук“, напомни Дончев. Той специално акцентира върху интерконектора с Гърция. „След завършването на двата проекта, практически ние ще сме в състояние да транспортираме природен газ от където до където е необходимо“, посочи още вицепремиерът и добави: „Да се съчетае интересът на толкова много различни държави, означава доверие и се радвам, че България е в състояние да генерира това доверие“. \r\nПрипомняме, че трасето на преносния газопровод ще премине през землищата на 11 области - Варна, Шумен, Разград, Търговище, Русе, Велико Търново, Ловеч, Плевен, Враца, Монтана, Видин.  През месец април 2019 г. „Булгартрансгаз“ ЕАД определи за изпълнител на обществената поръчка участникът Обединение „Консорциум Аркад“, с когото сключи договор на 18.09.2019 г. „Консорциум Аркад“ е обединение от чуждестранни компании, като негови членове са: Аркад Ей Би Би С.п.А. – Италия и Аркад Енджиниъринг енд Констракшънс Къмпъни – Саудитска Арабия. Общата стойност на подписания договор при срок за изпълнение на дейностите до 615 календарни дни е в размер до 1.1 млрд. евро без ДДС. \r\nДо момента изкопаната траншея е близо 5 км., а тръбите, които са в готовност за полагане са над 6 км. Почистената полоса на строителната площадка е 17 км.    ", "date": "2019.10.21", "title": "Борисов: \"Балкански поток\" е с милиард по-евтин от \"Южен поток\""}
{"url": "https://www.actualno.com/starazagora/dostavjat-33-elektricheski-avtobusa-za-eko-gradski-transport-v-stara-zagora-news_1387021.html", "text": "      С инвестиция от 53,8 млн. лева, от които 44,9 млн. лева са безвъзмездна помощ по Оперативна програма \"Околна среда\", в Стара Загора ще бъдат доставени 33 нови електрически автобуса и 18 двойни зарядни станции.      Договорът за подобряване на градския транспорт и на въздуха в града днес беше подписан от изпълняващия длъжността кмет на община Стара Загора инж. Янчо Калоянов, министъра на околната среда и водите Нено Димов и управителя на \"Тролейбусни и автобусни превози\" ЕООД инж. Димитър Авджиев.\r\nПроектът \"Прилагане на мерки за подобряване качеството на живот в град Стара Загора\" предвижда да се изградят и две комплектни трансформаторни станции с прилежащата към тях закрита разпределителна на територията на тролейбусното депо. \r\nОсновният акцент на проекта е създаването на по-ефективен, интегриран и бърз градски транспорт, който ще потребява по-малко енергия, изграждането на по-достъпна вторична инфраструктура на обществените транспортни мрежи и въвеждането на природосъобразни видове градски транспорт.  Това ще доведе до по-ниски нива на замърсяване на околната среда с фини прахови частици и с азотни окиси, чиито високи нива в атмосферата предизвикват сериозни екологични проблеми - киселинни дъждове и смог, а моторните превозни средства са сред основните замърсители на околната среда с тях.\r\nСрокът за изпълнение на дейностите по проекта е 40 месеца. ", "date": "2019.10.21", "title": "Доставят 33 електрически автобуса за еко градски транспорт в Стара Загора"}
{"url": "https://www.actualno.com/europe/parij-novo-otlagane-na-brexit-ne-e-v-interes-na-nikogo-news_1387060.html", "text": "      Франция смята, че не е \"в интерес на никого\", заяви говорителката на президента Макрон Сибет Ндиайе в понеделник, предава БГНЕС. В момента британският премиер Борис Джонсън търси подкрепа от депутатите за нова сделка за развода с Брюксел.      \"Сега от британския парламент зависи да каже какво мисли, това вече не зависи от Европейския съюз\", каза Ндиайе пред журналисти след заседание на кабинета.   „Така че трябва да се проведе гласуване по същество, а не само да се използват тактики на отлагане, за да се печели време“, каза тя.\r\nНдиайе не каза дали Франция ще се противопостави на всяко ново забавяне на Brexit, което   Това беше унизително за него развитие, случило се само дни, след като Джонсън си осигури ново споразумение за излизане с преговарящите от ЕС.\r\nБританците \"трябва да дадат ясен отговор за това, което е изключително проста алтернатива: подкрепят ли това споразумение или са против него\", каза Ндиайе.   \"След като получим ясен отговор на въпрос, който е предмет на преговори от повече от две години, можем да определим какво ще бъде отношението ни\", каза тя.     ", "date": "2019.10.21", "title": "Париж: Ново отлагане на Brexit не е в интерес на никого"}
{"url": "https://www.actualno.com/africa/rusija-podpomaga-s-voenna-tehnika-nad-30-afrikanski-strani-news_1386997.html", "text": "      С над 30 (от 54 държави и 63 политически територии - б. р.) африкански страни имаме споразумение за военнотехническо сътрудничество, по което им предоставяме различно въоръжение и техника.      Разбира се, част от това се предоставя на безвъзмездна основа - това е обичайна практика която би трябвало да водят всички водещи страни в света. Това заяви руският президент Владимир Путин в интервю на ТАСС преди Срещата на върха Русия-Африка в Сочи, определена за 24 октомври.   По думите на руския президент военно-техническото партньорство продължава енергично да се развива. Инициативата често е на самите африкански страни, които разбират, че трябва да защитават независимостта и суверенитета си, в това число и от екстремистки и терористични групи. Възможността да ползват опита на Русия, която води битка с тероризма, в това число и в Сирия.\r\nРуският президент изтъкна, че ситуацията в много райони на Африка остава нестабилна - не са регулирани международните и етническите конфликти, продължават острите политически и социално-икономически кризи. В Северна Африка, в Сахаро-Сахелската зона, в района на езерото Чад, на Африканския рог се появяват многочислени терористични организации, включително ИДИЛ, \"Ал Кайда\", \"Боко Харам\", \"Аш Шабаб\". Армиите и полициите на африканските страни не са способни сами да противодействат на бойците и се нуждаят от съществена помощ, изтъкна той.  Подготовката на националните военни и полицаи, е на преференциална и безвъзмездна основа, изтъкна Путин. За последните 5 г. в руските военни училища са обучени над 2500 военнослужещи от африканските страни, каза той и обясни, че с тази помощ се укрепват африканските страни, техният суверенитет и независимост.\r\nПо думите на руския президент важни обекти от хидроелектростанции, пътища, инфраструктура на африканския континент са изградени от руснаци. Хиляди африканци са получили качествено образование в нашите вузове, каза той и подчерта, че много съвременни лидери на африканските страни помнят ценят подкрепата.\r\nТова е първата пълноформатна среща на високо ниво, на която са поканени лидерите на африканските страни и ръководителите на водещи регионални обединения.       Запитан готова ли е Русия да се конкурира с Китай и САЩ в Африка и дали африканските партньори няма да пострадат от такова съперничество, Путин заяви, че за развитие на отношения с Африка сега са заинтересовани не само западноевропейските държави, САЩ, Китай, но и Индия, Турция, страните от Персийския залив, Япония, Република Корея, Израел, Бразилия. Това не е случайно.\r\nУвеличават се възможностите за Африканския континент, той притежава огромни ресурси, потенциална икономическа привлекателност. Увеличават се нейните инфраструктурни потребности, стремително се увеличава населението, въпросите (за чието обезпечаване - б.р.) също се увеличават, каза Путин.\r\nНараства и вътрешният пазар и потребление. Където се откриват съществени перспективи за инвестиции, за извличане на полза, там има конкуренция, за съжаление - често излизаща от рамките на добрия тон.\r\nОтносно съветския модел на помощ, който предлага кредитиране и намеренията на сегашна Русия за помощ на африканските страни, Путин заяви, че Русия продължава да дава финансова поддръжка на страните от Африка, но сега в рамките на хуманитарното съдействие.\r\nОтносно предоставяне на кредити, сега те имат пазарен характер, каза той и даде пример с решението за предоставяне на 25 млрд. долара за Египет за строеж на четири енергоблока АЕЦ \"Дабаа\". Става дума точно за това пазарно кредитиране, посочи Владимир Путин.      Той отбеляза, че в постсъветско време в края на ХХ век, Русия отписа $20 млрд. дългове на африканските страни. Това беше не толкова акт на великодушие, но и проявление на прагматизъм - много от африканските страни не бяха в състояние да плащат проценти по тези дългове. За това сметнахме, че оптималният вариант за всички, е да започнем сътрудничество на чисто.\r\nПо отношение с изоставените дългове по програмата \"дълг в замяна на развитие\" се реализира междуправителствено споразумение с Мадагаскар, Мозамбик и Танзания. По аналогия с тях се планира урегулиране на остатъка от задълженост на Етиопия ($163,6 млн.) пред Русия - проектът на споразумението е в процес на одобрение.\r\nПонякога помощта се изразява в натура - през 2011 г. бяха предадени 258 тежкотоварни камиони\"КамАЗ\" и още една пратка от 75 камиона бяха изпратени съвсем неотдавна, допълни Владимир Путин. ", "date": "2019.10.21", "title": "Русия подпомага с военна техника над 30 африкански страни"}
