{"url": "https://www.actualno.com/moresport/pylen-obzor-na-boksovata-gala-vecher-na-kubrat-pulev-i-hui-furi-news_702578.html", "text": "  В събота вечер беше време за от най-високо световно ниво! Дългоочакваното завръщане на на ринга се осъществи в зала \"Арена Армеец\", в която 12 хиляди зрители видяха как , придобивайки званието \"претендент №1 на IBF\" за световната титла, която в момента е притежание на Антъни Джошуа.     Цялата  вечер в София беше изпълнена с емоции, след като и Тервел Пулев спечели  европейската титла в полутежка категория. Но какво се случи в събота  вечер може да видите в следващите редове:  Гала  вечерта в София започна с изключително скандално  изпълнение. Спас  Генов излезе на ринга в 6-рундов мач срещу Шоня Леван,  който в края на  срещата не разбра, че мачът приключва. Треньорът му  влезе да му каже,  но отнесе мощен удар от играча си, който след това  посегна да го удари и  през въжетата. Повече за тази невиждана сцена, .   - Гала вечерта в София продължи с женски боксов мач   между Савана Маршал и Янина Ороско предложи много интересни моменти, но в   крайна сметка британката спечели със съдийско решение. Здравко Попов спечели срещата в супер полусредна   категория срещу италианеца Джузепе Лаури, който два пъти се озова в   нокдаун и в крайна сметка загуби срещата. ! Тервел Пулев по никакъв начин не забави Леонардо   Брусезе и още във втория рунд нокаутира съперника си и спечели   Европейската титла в полутежка категория пред феновете в \"Арена Армеец\".   Повече за победата на Тервел Пулев .     Йосиф Панов - Пепелянката спечели подргяващата битка   преди Кубрат Пулев - Хюи Фюри, след като със съдийско решение надделя   над Стилиян Костов - Убиеца. След като победи Хюи Фюри, Кубрат Пулев заяви, че съперникът му е бил много \"крив\". Думите на Кобрата след победата прочетете в . След края на срещата промоутърът на братята Пулеви Ивайло Гоцев коментира мачовете в София, като разкри, че . Гоцев разкри още , както и . Треньорът на Кубрат Пулев - Ули Венгер не пропусна да   похвали българина, а на края заяви, че Хюи Фюри само е развалил шоуто в   София. Повече за изказването на немския специалист . Съперникът на Тервел Пулев Леонардо Бруцезе не скри,   че класата на българина е била огромна. Какво каза италианецът за Тервел   може да видите в .     ", "date": "2018.10.27", "title": "Пълен обзор на боксовата гала вечер на Кубрат Пулев и Хюи Фюри"}
{"url": "https://www.actualno.com/moresport/na-kakvo-se-dylji-ubijstvena-forma-na-kubrat-pulev-snimki-news_702552.html", "text": "  Едва ли има човек, който не е забелязал, че се намира в шеметна физическа форма. Той е отслабнал с цели 7 килограма в сравнение с последния си двубой, \"изчистил\" е мазнините в коремната си мускулатура и е в най-добрата форма на живота си.     На пресконференцията преди няколко дни той се пошегува, че всичко се дължи на химия, но в навечерието на двубоя срещу Хюи Фюри пред той разкри истинските причини за перфектното си физическо състояние.    Пулев сподели, че до голяма степен е помогнал страхотният лагер, проведен на базата в Белмекен. Там се е провела по-голямата част от физическата му подготовка, като дори Ули Вегнер е останал очарован от резултатите. Какво още .  В същото време колегите от спортния сайт представиха и със снимков материал колко сериозна е промяната във физическо състояние на Кобрата. !   ", "date": "2018.10.27", "title": "На какво се дължи убийствена форма на Кубрат Пулев? (СНИМКИ)"}
{"url": "https://www.actualno.com/america/spechelilite-miliardi-ot-narkotichnata-zavisimost-na-sasht-imat-patent-za-lekarstvo-protiv-tazi-zavisimost-news_702126.html", "text": "  Използването на болкоуспокоителни (т.нар. опиоиди) се превърна буквално в легализирана наркомания в САЩ. Различни сочат категорично едно – пристрастяването към такива болкоуспокояващи се превърна във водеща причина американци под 50-годишна възраст да умират. Проблемът стана толкова сериозен, че американският президент за борба с разпространението на опиати – специално насочен към разработката на нови, заместващи лекарства, както и включващ по-сериозен надзор на програмите за разработка на болкоуспокоителни, създаване на образователни програми за опасността от злоупотребата с тези лекарства и по-широк достъп до лечение от зависимост от такива лекарства.     Как обаче се стигна дотам, че \"най-великата демокрация\" се превърна в наркоман? Своят принос за това безспорно дава семейство Саклър. Главата на рода – Мортимър Саклър, е човекът, който де факто основава Purdue Pharma – компанията, разработила едно от най-популярните болкоуспокояващи на американския пазар, а именно – \"Оксиконтин\". Приходите от продажбата на това болкоуспокоително достигат почти 2 млрд. долара годишно!   Банковото убежище на Саклър е британската банка HSBC, но швейцарският ѝ клон. Всъщност от 1974 година Мортимър Саклър се отказва от американското си гражданство и живее предимно във Великобритания и Швейцария.\r\nПрез 2005 година обаче американската прокуратура завежда дело срещу Purdue Pharma, защото смята, че компанията лъже за риска от пристрастяване към \"Оксиконтин\". По това обвинение обаче до осъдителна присъда не се стига. Но две години по-късно Purdue Pharma и трима изпълнителни директори на компанията се признават за виновни за лъжлива реклама – че \"Оксиконтин\" е по-малко рисково като пристрастеност от други болкоуспокояващи. Глобите за тази лъжа са в размер на 634 млн. долара. Нито един член на семейство Саклър обаче не присъства в обвинението и присъдата.  Мортимър Саклър е покойник от 2010 година насам, но делата срещу \"завета\" му не спират. През юни тази година главният прокурор на Масачузетс Мора Хийли започна дело срещу семейство Саклър, защото са излъгали за ефекта на опиоидите, произвеждани от Purdue Pharma и иска компанията да обезщети всеки, станал жертва на \"Оксиконтин\". А британският вестник Evening Standard публикува статия, според която семейство Саклър си спестило 40 млн. долара данъци, защото прехвърлило през офшорната зона Бермуда активи за 1,3 млрд. долара.   Най-невероятното в историята за \"Оксиконтин\" обаче изглежда предстои – според The Financial Times Ричард Саклър, племенник на Мортимър Саклър и бивш президент на Purdue Pharma, има патент за разработка на лекарство против опиоидна зависимост! А това означава нови баснословни печалби.", "date": "2018.10.27", "title": "Спечелилите милиарди от наркотичната зависимост на САЩ имат патент за лекарство против тази зависимост "}
{"url": "https://www.actualno.com/balkani/syrbija-i-stranite-ot-balkanite-plashtat-posledstvijata-ot-spiraneto-na-ujen-potok-news_702562.html", "text": "  Сърбия и страните от Балканския регион са принудени да плащат за провала на проекта за газопровода „Южен поток“, на който разчитаха много, заяви първият вицепремиер и министър на външните работи на Сърбия Ивица Дачич. Той каза това на форума за енергийна сигурност на територията на Евразия, който се провежда в Белград.     „По много причини и на първо място някои политически въпроси, Сърбия, за съжаление не можа, както планираше, да осъществи приоритетите си за снабдяване с газ през „Южен поток“. За нас това бе най-добрата опция, която не носеше вреда на никого, тъй като решавахме въпроса за строителството на газова инфраструктура, транзитни такси и това решение бе в интерес за региона и ЕС“, цитира изказването на Дачич Министерство на външните работи на страната, предава РИА Новости.   „За съжаление, въпреки че ЕС ни уверяваше в осъществяването и съгласуването на този проект, той и досега не е реализиран. От друга страна, реалността се заключава в това, че „Северен поток“ може да бъде изключен от Трети енергиен пакет, а „Южен поток“ - не. За това трябваше да платят Сърбия и други страни от региона, които разчитаха на него“, отбелязва министъра.\r\nПрез февруари президентът на Сърбия Александър Вучич заяви, че управляващите планират да продължат покупката на руски газ, включително и през строящият се газопровод „Турски поток“. По думите му обсъжда се вариант газа да преминава през интерконектора България-Сърбия, който се планира да бъде пуснат в експлоатация през 2020 г.  Проектът за газопровода „Турски поток“ предвижда изграждането по дъното на Черно море на две тръби с капацитет от 15,75 млрд. куб м всяка, като първата е предназначена за потребителите от Турция, а втората – за страните от Югоизточна Европа.   Междувременно в материалите за посещението на руския президент Владимир Путин в Истанбул за четиристранната среща на високо ниво по въпросите за Сирия се посочва, че пускането в експлоатация на газопровода „Турски поток“ е планирано за края на 2019 г.    ", "date": "2018.10.27", "title": "Сърбия и страните от Балканите плащат последствията от спирането на „Южен поток“"}
{"url": "https://www.actualno.com/sofia/pojaryt-v-knjajevo-e-ovladjan-news_702569.html", "text": "  Пожарът в Княжево, в района на Бонсови поляни, срещу местността Килиите, е овладян. Това съобщиха от Столична дирекция пожарна безопасност и защита на населението.      Спряно е разпространението на огъня. В момента екипи на пожарната гасят вътрешни огнища. Когато всичко бъде изгасено, ще бъде оценено колко площ е пострадала от огъня.   9 екипа с пожарни остават на място, като ще бъде осигурено дежурство и тъмната част на деня и през нощта. Няма данни за застрашени хора и сгради.  Засега няма обявена причина за пожара. ", "date": "2018.10.27", "title": "Пожарът в Княжево е овладян"}
{"url": "https://www.actualno.com/analysis/vse-po-bogati-i-po-bogati-miliarderite-sa-uvelichili-bogatstvoto-si-s-20-news_702559.html", "text": "  Милиардерите в света са спечелили през 2017 г. много повече пари, отколкото и да било. Най-богатите хора на планетата са увеличили състоянието си до 8,9 трлн. долара, сочат данните от новия доклад на швейцарската банка UBS.     Общото състояние на най-богатите хора в света към настоящия момент е много по-голямо от началото на 20-ти век, когато световното богатство се е контролирало от семействата на Ротшилд и Рокфелер.   Според доклада на UBS и PwC в света има нова вълна от богати и влиятелни хора. „За последните 30 години е създадено много повече богатство от края на 19 век“ се казва в доклада на UBS Billionaires 2018. Според документа, в този период са се появили цели поколения от семейства в САЩ и Европа, които оказват сериозно влияние върху бизнеса, банките, политиката, изкуството, отколкото в разстояние на 100 години.\r\nПрез миналата година 2 158 милиардери са увеличили общо състоянието си с 1,4 трлн. долара, което е повече от брутния вътрешен продукт на Испания и Австралия. Основният принос за това е на пазара на акции, отбелязал „най-голям ръст в историята си“.  През миналата година над 40 от 179 нови милиардера в света,  са наследили състоянието си. Предвид броя на милиардерите, над 70-те експерта, участващи в подготвянето на доклада са изразили очакване, че общото им състояние ще нарасне с още 3 – 4 трлн. долара през следващите 20 години.   Авторите на доклада отбелязват също така, че се наблюдава мащабна трансформация на богатството. За последните 5 г. сумата, преминала от мъртвите милиардери към техните наследници е нараствала средно със 17 % всяка година и през 2017 г. е достигнала 117 млрд. долара. Само за 2017 г. 44 наследника да получили над 1 млрд. долара всеки.\r\nСега в света има 701 милиардера на възраст от 70 години, чието състояние през следващите 20 г. ще премине в наследство или ще отиде за благотворителност.    30-те най-богати хора на възраст от 70 г. и по-възрастните имат състояние от над 1 трлн.долара.   Дейвид Рокфелер, последният от внуците на основателя на Standard Oil Джон Рокфелер, който става първият милиардер през 2016 г. умира на 101 години и при състояние от 3,3 млрд. долара.\r\nКакто отбелязват експертите от UBS, първото поколение създава състоянието, второто поколение го запазва, а третото го прахосва. Някои от семействата от миналото са успели да запазят състоянието си в разстояние на пет или шест поколения, а някои от наследниците са успели и да умножат богатствата.", "date": "2018.10.27", "title": " Все по-богати и по-богати: Милиардерите са увеличили богатството си с 20%"}
{"url": "https://www.actualno.com/curious/dneven-horoskop-za-28-oktomvri-news_702484.html", "text": "        Тази неделя посветете на кулинарни постижения. Опитайте нова рецепта или нов продукт. Разнообразието ще е тайната на успеха ви. Днес не оставайте у дома. Есента има своите предимства и изобилие от цветове, които ще позволят на очите и душата ви да се разтоварят.   Тази неделя може да си спестите някои ненужни разговори. Не давайте обяснения на никого. Ако ви се излиза изберете най-верните от приятелите си за компания.     Тази неделя не вярвайте на препоръки за неща, които не сте опитвали до момента. Няма как да знаете дали дадено нещо е подходящо или не за вас преди сами да опитате. Тази неделя вярвайте само на себе си. Каквото и да ви казват другите, мнението им е пречупено през тяхната гледна точка. Не го забравяйте. През този ден опитайте друг начин на комуникация с човек, с когото до момента не може да се разберете. Ако пък спорът е само за спорта, просто се откажете.   Тази неделя не се лишавайте от въздух и разходка. Облечете се добре, вземете си вода и тръгнете по нов маршрут за разнообразие. Тази неделя може да опитате нови упражнения, с които да поддържате формата си. Не преустановявайте тренировките, ако са ви омръзнали, а сменете метода. Само времето ще докаже правотата ви. През това време се занимайте с нещо полезно за себе си и не пропускайте важните моменти за развитие. Тази неделя си осигурете необходимата доза изкуство. Съзерцаването на красота или слушането на музика ще ви даде повече, от която и да било друга дейност.    Не си играйте с нервите на другите. Може и да спечелите рунда, но до края остава още време. Помислете за това. Тази неделя посветете на подреждане. Създаването на красота чрез ред ще ви вдъхнови за други по-сериозни дела и ще ви даде увереност.", "date": "2018.10.27", "title": "Дневен хороскоп за 28 октомври "}
{"url": "https://www.actualno.com/business/petkova-dyrjavata-njama-mehanizmi-za-vlijanie-vyrhu-cenite-na-gorivata-news_702558.html", "text": "  Държавата няма механизми, с които да влияе върху цените на горивата. Това каза министърът на енергетиката Теменужка Петкова, която изнесе лекция пред форума на Старейшини ГЕРБ в Сандански.     \"Не смятам, че протестите срещу цените на горивата са насочени срещу държавата, тъй като този пазар е напълно либерализиран, каза енергийният министър\". Петкова коментира,че такава либерализация се очаква и по отношение на цените на електроенергията, съобщи БНР.   В отговор на въпрос има ли вариант в обсега на държавния регулатор да влязат и горивата, министър Петкова беше категорична, че \"такъв вариант не се обсъжда\".\r\n\"Няма как държавата да се върне към регулация в такъв сектор\", каза министърът.  \"За газа има, защото тук става въпрос за стока, която е на база на доставка за обществото. Имаме обществен доставчик в лицето на \"Булгаргаз\". Цените на горивата се определят от пазара\", допълни тя.   Припомняме, че днес в няколко града в България има протести срещу цените на горивата.", "date": "2018.10.27", "title": "Петкова: Държавата няма механизми за влияние върху цените на горивата"}
{"url": "https://www.actualno.com/america/meksiko-opitva-da-pomogne-na-sasht-s-migrantskata-vylna-news_702542.html", "text": "  Мексиканските власти отправиха предложение към мигрантите, които продължават похода си към границата със САЩ – да получат временна работа, ако официално подадат молба за убежище, съобщава BBC, цитирана от БГНЕС.     Планът за справяне с бежанската криза предвижда и издаването на временни лични карти, медицински услуги и дори образование за децата. Но, за да получат тези привилегии, мигрантите трябва да останат на територията на южните мексикански щати Чиапас и Оаксака.   САЩ вече предупредиха, че около 800 военни са в готовност да бъдат изпратени на американо-мексиканската граница, за да спрат кервана от мигранти, ако се наложи и със сила.\r\nПрез изминалата седмица американският президент Доналд Тръмп написа в Twitter следното: \"Ще включа армията в тази национална извънредна ситуация. Мигрантите трябва да бъдат спрени\". Държавният глава на САЩ заплаши, че ще ореже помощите за Гватемала, Ел Салвадор и Хондурас – държавите, от които идват най-много хора.  ", "date": "2018.10.27", "title": "Мексико опитва да помогне на САЩ с мигрантската вълна"}
{"url": "https://www.actualno.com/healthy/sydebnite-lekari-si-iskat-parite-ot-mvr-do-kraja-na-godinata-news_702566.html", "text": "  На среща в Пловдив съдебните лекари решиха да дадат толеранс на МВР до края на годината да им изплати в пълен размер дължимите суми за извършени съдебномедицински експертизи. Това е съобщил след срещата за радио „Фокус“ д-р Светлозар Спасов, ръководител на Катедрата по съдебна медицина и деонтология на Медицинския университет в Пловдив.     В противен случай след 1 януари 2019 г. дейността на съдебните лекари ще бъде ограничена до необходимия минимум.\r\n„Все пак има дейности, които не могат да бъдат спрени. Има починали хора, близките им чакат, няма да поставяме никой в затруднено положение. Вероятно ще работим и по тежките престъпления, тъй като все пак сме съдебни лекари и трябва да проявим разбиране. Но ще ограничим дейността си по отношение на нещата, които търпят отлагане“, коментира д-р Светлозар Спасов.\r\nОсвен това на срещата е решено, че съдебните медици ще изискват пълна отчетност по отношение на финансовите документи, които пускат в МВР.  „Почти в цяла България съдебните лекари не знаят къде и колко им се дължи, защото документите се придвижват през няколко институции – през разследващи полицаи, през финансови контрольори, зам.-директори и главни счетоводители. Докато се премине по този път, понякога минават години. Затова искаме бързо, ясно и точно на всеки от съдебните лекари да му бъде предоставена справка какво му се дължи, за какъв срок, и оттам нататък да се търсят къде са се изгубили“, коментира той.\r\nДруго искане на съдебните лекари е  свързано с регулярност на плащанията.   „Например това, което сме изработили през ноември, да бъде платено до края на януари, както е по наредба. Това са законови положения“, посочи Спасов.    Група от няколко съдебни лекари, с помощта на главния прокурор Сотир Цацаров ще се присъедини към вече съществуваща група, която решава съдбата на съдебната медицина в България на високо ниво. „В тази група няма нито един съдебен лекар. Там са хора, които не се занимават с тази дейност. Поради тази причина искаме и ние да сме чат от тази група и да бъдем чути“, каза още Спасов.", "date": "2018.10.27", "title": "Съдебните лекари си искат парите от МВР до края на годината"}
{"url": "https://www.actualno.com/europe/puchdemon-pak-na-svetlo-s-nova-partija-predstavja-syveta-na-republikata-na-30-oktomvri-news_702582.html", "text": "  Пучдемон е на прага на създаване на нова партия. Бившият регионален премиер на Каталуния днес ще направи опит да обедини всички сепаратисти. Създаването на партията се очаква днес, а на 30 октомври ще бъде обявен Съветът на Републиката, информират международните агенции.     Преди една година Карлес Пучдемон заплаши да наруши единството на Испания, обявявайки независимост на автономната област Каталуния, припомня Франс прес.\r\nМнозина от неговите някогашни съюзници, някои от които са в затвора, не са склонни да влязат в неговата нова партия \"Крида\" (\"Призив\"), чийто учредителен конгрес ще се проведе тази вечер в Манреса, на 60 километра северно от Барселона.\r\nНяма нищо случайно нито в датата, нито в мястото. Манреса се намира на едва 6 километра от затвора Ледонерс, където сепаратистки лидери очакват да бъдат съдени заради бунта си. А датата 27 октомври е точно една година, след като каталунският премиер обяви независима република Каталуния. В отговор на неговите действия централното правителство, тогава начело с консерватора Мариано Рахой, отмени автономията на този богат регион със 7,5 милиона жители и уволни правителството на Пучдемон, припомнят агенциите.  Докато последователите на Карлес Пучдемон ще слушат тази вечер речта му на голям екран, най-радикално настроените сепаратисти от Комитетите за защита на републиката насрочиха демонстрации в Барселона пред централата на регионалното правителство, ръководено от поддръжника на линията на Пучдемон, Ким Тора, за да го упрекнат, че е прекалено предпазлив.\r\nНовата партия, която Пучдемон иска да учреди и която е подкрепяна от Ким Тора, вече има 50 000 симпатизанти, според инициаторите й. Тя цели да събере привържениците на идеята за независимост, които сега са разделени в три парламентарни групи.   Пучдемон живее в Белгия, в изграние, заради издадената от Испания заповед за арест по обвинения в бунт. Новините около Пучдемон напоследък обаче зачестяват.    Преди два дни бившият регионален премиер на Каталуния каза за РИА Новости, че Съветът на Републиката на Каталуния ще започне работа на 30 октомври в Барселона, но официално ще се намира в Белгия.\r\n„Съветът ще започне работа на 30 октомври. Ние ще представим програмата си. Ще се борим в различни направления, едно, от които е международно признаване на нашия процес“, заявява той.\r\nПредставянето на Съвета по думите на Пучдемон ще е на 30 октомври, а на 8 декември в Брюксел ще се състои генерална асамблея, допълва агенцията.   Председателят на женералитета на Каталуния Ким Тора на първата годишнина от незаконното провъзгласяване на независимостта на каталунския парламент също обеща да продължи да „строи републиката“.\r\n„Никой не казва, че това ще е лесно. Но връщането назад не е вариант“, заявява Тора, уверявайки, че крайната цел е „изграждането на държавата“.   „Свободата на Каталуния не е работа на парламента, или на това правителство, свободата на Каталуния ще извоювате вие“, каза лидерът на каталунския женералитет, обръщайки се към жителите на испанската общност.\r\nТой смята, че идването на власт в Испания на новото социалистическо правителство не е променило отношението на Мадрид към Каталуния, тъй като предстои съдебен процес за политиците и обществените фигури. Той смята, че този съд (обвиняеми са 18 души, към които са предявени обвинения, свързани с провеждането на незаконния референдум на 1 октомври 2017 г.) е не само срещу каталунското правителство, президиума на парламента и лидерите на обществото, но и „срещу милионите каталунци, които на 3 октомври се обявиха против насилието и в защита на гражданските, социални и национални права“.   „Нека никой не се заблуждава, това е съд срещу целия каталунски народ“, добавя каталунския политик.\r\nВ Католуния на 1 октомври 2017 г. се проведе незаконен референдум. В него взеха участие само 43 % от населението, като 90 % гласуваха за отделяне на автономната област от Испания. Правителството на Испания и Конституционния съд признаха гласуването за незаконно.\r\nОсновавайки се на резултатите от гласуването, на 27 октомври 2017 г. каталунският парламент, в който сепаратистите бяха мнозинство гласува за създаването на „Каталунска република, независима и суверенна“. Официалните документи не бяха публикувани и не влязоха в сила.\r\nВ същия ден Сенатът разреши на правителството на Испания да приложи чл. 155 от конституцията на страната и на следващия ден бе въведено пряко управление от страна на Мадрид, парламентът бе разпуснат и женералитетът отстранен. Част от членовете на правителството на Карлес Пучдемон, включително и той се скриха в чужбина.", "date": "2018.10.27", "title": "Пучдемон пак на светло с нова партия, представя Съвета на Републиката на 30 октомври"}
{"url": "https://www.actualno.com/cars/wsj-fbr-podozira-tesla-v-izmama-na-investitori-news_702546.html", "text": "  Служители на ФБР водят разследване, за да установят дали компанията Tesla не е заблуждавала инвеститорите, представяйки им невярна информация, включително и за обемите на произвежданите нови електрически автомобили Model 3, съобщи The Wall Street Journal. цитиран от БНР.     Разследването, според източници на изданието се води от прокуратурата в Сан Франциско, щата Калифорния.   Изданието уточнява, че следователите са активизирали дейността си през последните седмици, след като Тесла се споразумя с Комисия по ценните книжа и фондовите борси в САЩ по иска срещу него. Комисията твърдеше, че тя е подвела инвеститорите, тъй като не е бил осигурил сумата от 25 до 50 милиарда долара, която би била необходима за изпълнението на операция по изтеглянето на компанията от борсата, планирана от него.\r\nСлед като първоначално отхвърлиха обвиненията на Комисията, шефът на компанията Илон Мъск лично и Tesla се съгласиха да платят общо 40 милиона долара глоба за уреждане на въпроса, без да признаят или отрекат нарушението. Освен това Мъск прие да се откаже от председателския пост в съвета на директорите за най-малко три години като част от съдебното споразумение, макар че може да остане главен изпълнителен директор на компанията, която се превърна в негов синоним.  В четвъртък Tesla отчете печалба за първи път от две години, приключвайки положително третото тримесечие, което бе белязано от разследване за измама срещу Мъск. Той обаче изпълни обещанието си да изведе на печалба производството на електромобили,  след като успя да увеличи производството на първата електрическа кола, предназначена за масовия пазар Model 3.   Чистата печалба на компанията е била 311,5 млн. долара. За периода юли-септември спрямо загуба от 619 млн. долара за същия период миналата година. Това е едва третият път, в който Tesla отчита тримесечна печалба за осемгодишната си история като публично търгувана компания.    ", "date": "2018.10.27", "title": "WSJ: ФБР подозира Tesla в измама на инвеститори "}
{"url": "https://www.actualno.com/society/novinite-naj-vajnoto-za-denja-27-oktomvri-news_702550.html", "text": "   И през днешния ден основната тема се оказа съдбата на третото правителство на Бойко Борисов, както и криминалните новини, свързани с известни \"бизнесмени\". Ето какво подбра като акценти:       Неизвестен все още мъж е открил стрелба в синагогата на град Питсбърг, в резултат на което са загинали 8 души, много други са ранени. Това съобщава телевизия CBS. По-рано беше съобщено за 7 загинали.   Искането за предсрочни избори е нормално за опозицията. Има на четири години избори, правиш ги и управляваш. Едни нови избори са още 50 млн. лева. Това заяви премиерът Бойко Борисов пред журналисти по време на инспекцията на строежа АМ \"Хемус\" при трасето между Белокопитово и Буховци. Главният прокурор Сотир Цацаров отказа да коментира скандалните предложения на правителство за поправка на Наказателно-процесуалния кодекс (НПК), които минават през преходните и заключителни разпоредби на Наказателния кодекс. Става въпрос за предложенията, приети на първо четене от парламента, с които се позволява да се държи в тайна до 48 часа ареста на пълнолетен и до 24 часа - на непълнолетен.     Увеличение на минималната работна заплата от 510 лв. на 750 лв. Това поискаха протестиращи пред Министерския съвет. От 52 000 случая на мозъчен инсулт, регистрирани у нас през изминалата година, най-модерно лечение е приложено само при 450. 420 са тромболизите, а едва 32 - тромбектомиите, които дават възможност за излекуване на пациента, заяви един от най-добрите неврохирурзи у нас - д-р Нурфет Алиоски.    Напрежение в Рим, след като имигранти упоиха и изнасилиха групово 16-годишно момиче, в следствие на което жертвата е починала. Трима от нападателите са задържани, а четвърти се издирва. Мъж е задържан от американските власти заради писмата-бомби до критиците на президента Доналд Тръмп. Името му е Сийзър Сайок. Бившият премиер на Каталуния Карлес Пучдемон е на прага на създаване на нова партия. Днес той ще направи опит да обедини всички сепаратисти. Създаването на партията се очаква днес, а на 30 октомври ще бъде обявен Съветът на Републиката, информират международните агенции. В 04:00 часа сутринта на 28 октомври (неделя) връщаме часовниците си с час назад и се връщаме към зимното часово време. То ще продължи до последната неделя на март следващата година.", "date": "2018.10.27", "title": "Новините: Най-важното за деня, 27 октомври"}
{"url": "https://www.actualno.com/moresport/tervel-pulev-s-brutalen-nokaut-i-shampionski-pojas-news_702579.html", "text": "  След 11 мача на професионалния ринг успя да спечели шампионски пояс в 12-ия си мач. В зала \"Арена Армеец\"  по-малкият брат Пулев прекрати срещата срещу Леонардо Бруцезе още във  втория рунд, нокаутирайки италианския пртендент за европейската титла в  полутежка категория.     Непобеденият до момента българин излезе на  ринга пределно мотивиран и дори не позволи на италианеца да си мечтае за  нещо повече от бърза загуба. Още в първия рунд Пулев прати Бруцезе в  нокдаун на два пъти, а кратката почивка между рундовете не помогна на  италианеца. Секунди след старта на 2-ия рунд Тервел прати съперника си  на земята за 3-и път и този път той не успя да се изправи - нокаут в  полза на Терве.\r\nСлед 11 часа на ринга се качва и братът на Тервел - Кубрат, който ще  се бие за претендентското място на IBF. Може да следите битката . .       - ЕТО  -      Любопитно  за една от слабостите в играта на Кубрат Пулев, на която е обърнато много сериозно внимание - !    - Кобрата ПРЕДИ и СЕГА - доказателството, че Пулев се намира в най-добрата форма в кариерата си -  - На какво се дължи физическата трансформация на Кубрат Пулев - ! - Стана ясно каква сума ще си разделят двамата боксьори - ! - Кубрат проговори за контузията, която го извади от   мача срещу Антъни Джошуа. Самият той обяви, че е имал \"усещане\" в   областта на гръдния кош - !   ", "date": "2018.10.27", "title": "Тервел Пулев с брутален нокаут и шампионски пояс! "}
{"url": "https://www.actualno.com/society/v-petrich-zapochva-izgrajdaneto-na-nov-gradski-park-news_702555.html", "text": "  В Петрич започва изграждането на нов градски парк, съобщи радио „Фокус“ - Пирин.     По време на церемонията кметът на Петрич Димитър Бръчков заяви, че 27 октомври 2018 година е знаменателен ден в историята на общината, тъй като ще бъде извършена първа копка на новия градски парк.   „Паркът е стратегически важен обект за общината. Той е от първостепенно значение, тъй като е многофункционален обект, който ще отговаря на всички изисквания за култура, спорт, игри и отдих. За да се стигне до днешния ден преминахме през много перипетии – административни, юридически, каза Бръчков.\r\nПроектът е част от инвестиционната програма за изпълнение на интегрирания план за градско възстановяване и развитие на община Петрич, който се осъществява с финансовата подкрепа на Оперативна програма „Региони в растеж” 2014-2020 г., съфинансирана от Европейския съюз чрез Европейския фонд за регионално развитие. Паркът ще се изгражда на територията на бившето гранично поделение. Той ще бъде с площ 54 дка, а стойността на проекта е приблизително 5 млн. лв.  На територията на парка ще бъдат изградени зелени площи, детски и спортни площадки, както ѝ нова сграда за \"Исторически музей – Петрич\", която се финансира по програмата за Трансгранично сътрудничество България – Гърция.   Зам.-председателят на партията ГЕРБ Цветан Цветанов, който направи символична първа копка отбеляза, че с реализирането на проекта, Петрич ще добие съвсем друг облик, като ще стане много по-гостоприемен и приятен за живеене.", "date": "2018.10.27", "title": "В Петрич започва изграждането на нов градски парк"}
{"url": "https://www.actualno.com/politics/urij-aslanov-idejata-za-predsrochni-izbori-stava-vse-po-blizka-news_702548.html", "text": "  Идеята за предсрочни избори става все по-близка и придобива плътност. Това коментира през радио „Фокус“ социологът Юрий Асланов. Според него напрежението между управляващите и майките на деца с увреждания няма да намалее.     „Майките извоюваха това, за което се бореха. Вчера парламентът взе решение за одобряване на средствата и включването им в бюджета за следващата година. Въпросът за оставката на вицепремиера Валери Симеонов, обаче, остава, защото в политиката думите имат значение. Те са изречени и никакви извинения не могат да ги заличат. Казусът остава морален и напрежението остава. Протестът още от самото начало беше политически, защото имаше политическо искане към една политическа институция да вземе решение“, обясни Асланов. Според него, обявяването на курс към предсрочни избори е традиционна парадигма за всяка опозиция.   Пренасищането от събития облекчават подобни изказвания, допълни социологът. БСП не понася никакви вреди, обясни той, като уточни, че всички последващи щети са за сметка на управляващите.", "date": "2018.10.27", "title": "Юрий Асланов: Идеята за предсрочни избори става все по-близка"}
{"url": "https://www.actualno.com/asia/chetiristrannata-sreshta-na-vyrha-za-sirija-zapochna-news_702570.html", "text": "  Срещата на върха за Сирия, в която участват президентът на Турция Реджеп Таийп Ердоган, германският канцлер Ангела Меркел, президентът на Русия Владимир Путин и президентът на Франция Еманюел Макрон започна, предават международните агенции.         Срещата се провежда в двореца Вахдетин, който в момента се използва като офис на турския държавен глава и държавен дом за приеми на чуждестранни гости.\r\nБрифинг пред участниците ще има генералният секретар на ООН Стефан де Мистура. „Искам да напомня на лидерите на страните, че след локализацията на проблема в Идлиб трябва международен консенсус за подкрепа на действията на ООН по създаването на конституционен комитет“, заяви де Мистура в навечерието на мероприятието, цитиран от руската РИА Новости.  Позовавайки се на пресслужбата на Кремъл, агенцията информира, че на срещата в Истанбул се планира обмен на мнения за придвижването на процеса за политическо разрешаване на конфликта в Сирия и по-нататъшните действия за укрепването на сигурността и стабилността, с което да се създадат условия за възвръщането на бежанците и възстановяване на социално-икономическата инфраструктура на републиката. От Кремъл отбелязаха, че страните имат различни подходи, но, „като цяло, искат политическо разрешаване на конфликта в Сирия“. „Това е обща цел, но, разбира се, може да има разлики в инструментите и тактиката“, заяви пред журналистите прессекретарят на руския президент Дмитрий Песков. По неговите думи, „в момента става дума за съвместяване на различните формати за сверяване на часовниците, за обсъждане и за опит да се напипат общите теми“.   С инициатива за провеждането на четиристранната среща излезе още през лятото турския президент, а Русия я подкрепи. В средата на септември в Истанбул се състоя среща на помощниците на лидерите на Русия, Турция, Германия и Франция по международните въпроси, на която бе обсъдено съдържанието на срещата на върха.\r\nОчаква се, че след края на разговорите, лидерите ще излязат със заявление до пресата.    Според съобщение от пресслужбата на Кремъл, на срещата на върха трябва да бъдат обсъдени и „редица други актуални международни въпроси“, но какви именно теми ще допълнят дневния ред на срещата за Сирия не се уточнява. Освен четиристранната среща, лидерите, както се очаква, ще разговарят един с друг и в двустранен формат. Такава вече проведоха министрите на отбраната и на външните работи на Турция и Русия.", "date": "2018.10.27", "title": "Четиристранната среща на върха за Сирия започна"}
{"url": "https://www.actualno.com/society/za-6-ta-poredna-vecher-majki-na-deca-s-uvrejdanija-protestirat-s-iskane-za-ostavka-na-valeri-simeonov-video-news_702583.html", "text": "  За шеста поредна вечер майки на деца с увреждания и граждани, които ги подкрепят се събраха пред сградата на Министерски съвет, за да поискат оставка на вицепремиера Валери Симеонов.      Черни знамена и възгласи \"оставка\" съпровождат и днешния протест, на който се събраха десетки възмутени, съобщи БНР. Те продължават да не приемат извинението на вицепремиера Валери Симеонов за думите му към майките и болните им деца и искат неговата оставка или уволнението му.   Хората заявяват, че няма да се откажат, докато Симеонов не напусне правителството. Паралелно с това, майките продължават да очакват и приемането на законите за хората с увреждания.  Протестът днес няма да се превърне в шествие до централата на НФСБ на \"Раковски\" 134.", "date": "2018.10.27", "title": "За 6-та поредна вечер майки на деца с увреждания протестират с искане за оставка на Валери Симеонов (ВИДЕО)"}
{"url": "https://www.actualno.com/america/strelba-v-sinagoga-v-pitsbyrg-ima-zaginali-news_702589.html", "text": "  Неизвестен мъж е открил стрелба в синагогата  на град Питсбърг, в резултат на което са загинали 8 души, много други са ранени. Това съобщава телевизия CBS. По-рано беше съобщено за 7 загинали.     По данни на телевизията след пристигането на полицията нападателят е продължил да стреля и е ранил полицай. В резултат той самият е бил сериозно ранен и се е предал.     Телевизия АВС съобщава, че \"към настоящия момент заподозреният за стрелбата е задържан. Има няколко загинали вътре в синагогата, трима полицаи са с огнестрелни рани\". \"Към настоящия момент нямаме допълнителна информация, тъй като оглеждаме сградата. Трябва да сме сигурни, че вътре вече няма заплахи\", е заявил служител на охранителните органи.  Източници от полицията са казали за SBC, че престъпникът е крещял антисемитски лозунги, преди да открие огън. По техни данни, стрелецът при влизането си в синагогата е крещял, че всички евреи трябва да умрат. Телевизията отбелязва, че в това време в сградата на синагогата е било пълно с хора, дошли за съботната служба.   Началникът на полицията в Питсбърг е заявил пред журналисти, че \"заподозреният в стрелбата се намира под стража. Вътре в синагогата има много пострадали. Простреляни са и трима наши полицаи\". Има препоръка към жителите на града да не излизат по улиците. Според началника на полицията в Питсбърг стрелецът е бил тежко въоръжен, включително с полуавтоматична пушка AR-15 - марково за масовите стрелби в САЩ оръжие.\r\nИмето на стрелеца не се съобщава, но по данни на медиите става въпрос за бял мъж. Президентът на САЩ Доналд Тръмп е заявил, че следи ситуацията в Питсбърг и е посъветвал хората, живеещи около синагогата да не напускат домовете си.    По данни на ABC след инцидента полицията на Ню Йорк засилила охраната около синагогите в районите, населени с еврейски граждани.   ", "date": "2018.10.27", "title": "Стрелба в синагога в Питсбърг, има загинали"}
{"url": "https://www.actualno.com/politics/borisov-prodyljava-da-ne-razbira-brojenijata-zaradi-simeonov-news_702517.html", "text": "  Искането за предсрочни избори е нормално за опозицията. Има на четири години избори, правиш ги и управляваш. Едни нови избори са още 50 млн. лева. Това заяви премиерът Бойко Борисов пред журналисти по време на инспекцията на строежа АМ \"Хемус\" при трасето между Белокопитово и Буховци.     Той попита дали \"олигарсите, които сега са издирвани, не искат предсрочни избори\", както и \"тези, които са се отчитали\". В познат стил Борисов почна да припомня пропуските на другите - в случая кабинета \"Орешарски\" и какъв дефицит заварил след управлението му. \"Сега в следващия бюджет половин милиард лева има повече за образование, повече от половин милиард за здравеопазване, 10% върху заплатите на полицаи отгоре, военни, съдебна охрана, лекари. Половин милиард повече за общините, 150 млн. лева повече за хората с увреждания. Кое е в колапс?\", попита лидерът на ГЕРБ.   Според Борисов държавата и институциите ѝ работят добре и това ядосва опозицията. \"Макар и късно, но действително Специализираният съд и прокуратура в момента, заедно с нашите служби проявяват и воля, и професионализъм, и желание. Така че, винаги има какво да се желае повече\", заяви премиерът.\r\n\"Че институциите задържат олигарси, това ли ги е яд или, че контрабандата от 34% слезе на 5%? И че бюджета за новата година в следствие борбата на институциите, не на отделни хора, донесе милиарди повече в хазната\", попита заядливо  Борисов. Той припомни, че миналата година се наложи държавата да отпусне 12 млн. лева за изчистването на опасните химикали в \"Полимери\".  Борисов успя да се заяде с БСП и заради АМ \"Хемус\", като попита защо не е била направена от червените и че Орешарски я е извадил от програмата за финансиране с евросредства. Тогава Орешарски наблягаше, че пари трябва да отиват за АМ \"Струма\".   От Сандански и вторият човек в ГЕРБ - Цветан Цветанов, подкрепи Валери Симеонов, с тезата, че не трябвало да изрича думите си по адрес на майките на деца с увреждания, но иначе много работел в подкрепа на каузата на хората с увреждания. Фикцията на БСП и президента на БСП Румен Радев е да има предсрочни избори, защото това е единственият шанс на БСП отново да влезе във властта чрез служебен кабинет. Така отново ще потънем в една непрозрачност и тъмнина, посочи Цветанов.\r\nПри инспекцията на трасето на АМ \"Хемус\" между Белокопитово и Буховци министър-председателят информира, че кметовете на Шумен и Търговище са сигнализирали за трудност при отчуждаването на 180 декара земеделска земя. Борисов разговаря със собственика на земята, като се разбраха да се търси законово решение, за да не се забавя строежът на магистралата.    ", "date": "2018.10.27", "title": "Борисов продължава да не разбира броженията заради Симеонов"}
{"url": "https://www.actualno.com/sciencelogy/facebook-s-nova-globa-tozi-pyt-s-britanski-privkus-news_702427.html", "text": "  Британската ICO (Information commissioner's office - комисия, която се отчита директно пред британския парламент) ще принуди компанията на Марк Зукърбърг да плати 500 хиляди паунда, заради случая с Cambridge Analytica, който се разрази по-рано тази година.     \"Facebook се провали в опитите си ефективно да защити поверителността на потребителите си преди, по време и след тази противозаконна обработка на данни. Компания с такъв размер и с такива способности би трябвало да знае това и да може да го направи. Считаме, че тези нарушения са толкова сериозни и затова искаме максимално наказание съобразно законовата рамка, под която се разглежда случая. Глобата би била значително по-висока, ако случаят беше разглеждан под GDPR. Един от нашите основни мотиви да прибегнем до такива действия е да доведем до смислена промяна в начина по който организациите обработват потребителските данни\", заяви Елизабет Денхам от комисията.   От уточняват, че наложената глоба е максимално допустимото наказание, което ICO може да заяви, тъй като скандала с Cambridge Analytica се разрази преди приемането на новите GDPR правила, които влязоха в сила в края на месец май тази година. Вместо това наложената глоба е съобразно старата законова рамка или т.нар. \"Data Protection Act\" от 1998 година.\r\nАко скандалът се бе случил днес, ICO биха могли да наложат много по-голямо наказание. GDPR би позволил на ICO да поиска глоба в размер до 17 милиона паунда или около 4% от годишния оборот на компанията.  ICO разкрива, че в диапазона 2007 г. – 2014 г. от Facebook несправедливо са предоставили потребителски данни на разработчици на приложения, които по този начин са имали достъп до тях без знанието на потребителите. Това означава, че данните на приблизително 87 милиона души са били използвани без тяхното знание и съгласие.   \"В момента разглеждаме решението на ICO. Въпреки, че ние изразяваме почтително несъгласие с някои от техните твърдения, както и преди заставаме на позицията, че ние трябваше да направим повече, за да разследваме твърденията за Caimbridge Analytica и да предприемем действия още през 2015 г. Благодарни сме, че ICO призна напълно нашето сътрудничество по време на разследването\", заявиха от компанията на Зукърбърг.  Георги Кацаров     ", "date": "2018.10.27", "title": "Facebook с нова глоба, този път с британски привкус"}
{"url": "https://www.actualno.com/moresport/zashto-kubrat-pulev-ne-trjabva-da-vjarva-na-ochite-si-news_702518.html", "text": "  Помните ли нокаутът, с който Владимир Кличко едва не прати в болница? Самият боксьор в последствие призна, че не е бил готов за този двубой, а въпреки че е считан за един от по-добрите представители на дефанзивния стил, Кобрата отнесе сериозни критики за своята защита. След треньорската смяна обаче, нещата стоят по съвсем различен начин.     Ото Рамин отстъпи мястото си на Ули Вегнер - германското светило в   професията. Постпенно защитата на Кобрата стана още по-добра, като дори \" класически бияч \"   като Дерек Чисора нямаше отговор на доброто представяне в отбрана на   Пулев. Дори това обаче не е достатъчно според човека, който на българска земя.    \"Заради това понякога се получават проблеми. Той очаква да реагира на действията на своя съперник. Това не е правилният за него стил\", отсече Вегнер.      В събота вечер българинът излиза срещу Хюи Фюри в опит отново да се добере до мач за световната титла в тежка категория. Битката между двамата е в зала \"Арена Армеец\", като може да следите .", "date": "2018.10.27", "title": "Защо Кубрат Пулев не трябва да вярва на очите си?"}
{"url": "https://www.actualno.com/tennis/jasen-e-jrebijat-na-grigor-za-mastyrsa-v-parij-i-toj-ne-veshtae-nishto-dobro-news_702521.html", "text": "  Първата ни ракета при мъжете Григор Димитров вече е наясно с жребия си на последния за годината турнир за него - Мастърса в Париж. А жребият се оказа изключително тежък, защото Димитров е в четвъртината на най-силния в момента тенисист Новак Джокович и в половината на легендата Роджър Федерер.     Още в първия си мач т.е. втори кръг, Димитров ще играе с победителя от мача Роберто Баутиста-Агут и Стив Джонсън.   Григор Димитров ще срещне испанеца Роберто Баутиста Агут или Стив Джонсън от САЩ в първия си мач от Мастърса в Шариж, който ще бъде последен турнир за сезона за българския тенисист. Димитров води в мачовете с Агут с 2:1 победи, докато срещу Джонсън е записал 4 успеха от 6 срещи. При успех хасковлията може да се изправи  срещу петия поставен Марин Чилич в третия кръг, а на четвъртфиналите  дебне световният номер 2 Новак Джокович.\r\nБезспорно сезонът е крайно неуспешен за Григор, който със сигурност ще загуби и мястото си в топ 10 на света, тъй като няма да може да участва на Финалния Мастърс в Лондон и ще загуби 1500 точки, които спечели след титлата на едно от най-престижните състезания миналата година. Всъщност загубата на тези точки най-вероятно ще изхвърли Димитров и от топ 20, особено ако българинът се провали и в Париж.  ", "date": "2018.10.27", "title": "Ясен е жребият на Григор за Мастърса в Париж и той не вещае нищо добро"}
{"url": "https://www.actualno.com/crime/cacarov-mylchi-za-skandalnite-popravki-v-npk-s-koito-aresti-shte-bydat-dyrjani-v-tajna-news_702523.html", "text": "  Главният прокурор Сотир Цацаров отказа да коментира скандалните предложения на правителство за поправка на Наказателно-процесуалния кодекс (НПК), които минават през преходните и заключителни разпоредби на Наказателния кодекс. Става въпрос за предложенията, приети на първо четене от парламента, с които се позволява да се държи в тайна до 48 часа ареста на пълнолетен и до 24 часа - на непълнолетен (подробности !).     Единственото, което Цацаров каза по въпроса, беше, че ще коментира, когато предложенията станат факт. \"Трябва да се търси границата на равновесието между интересите на бързото правосъдие и човешките права\", добави той.    \"Полимери\"- Девня е само отправната точка към все по-разширяващ се периметър на фактите, които ще бъдат разследвани и документите, които се изземват при претърсвания и ще бъдат анализирани, каза в Пловдив главният прокурор Сотир Цацаров що се отнася до случая с Николай и Евгения Баневи. След издадената Европейска заповед за арест Баневи са задържани, очаква се френският съд да реши за тяхната екстрадиция, а процедурата там е сходна като у нас. Относно другото семейство, попаднало в периметъра на съдебната власт - Ветко и Маринела Арабаджиеви, той каза, че френските власти ги издирват, а каквото е трябвало да направи българската прокуратура, го е направила.  Турският съд е взел решение за екстрадицията на Димитър Желязков или Митьо Очите, очаква се да определи и срока, каза още той.   Главният прокурор коментира и обвиненията срещу Иво Прокопиев, като направи уговорката, че по принцип не дава мнение по изявления, но в случая подчерта, че \"Каолин\" и свободата на словото нямат нищо общо. Той се аргументира с това, че по времето, за което се отнасят обвиненията, свързани с предприятието и находищата в Разградско, Прокопиев не е имал издателска дейност.  \"Не мисля, че някой трябва да разсъждава, че може да издава вестник и да е собственик на сайт и следователно всяко посегателство срещу него е посегателство срещу свободата на словото\", каза Цацаров.\r\nОчаква се утре в София Цацаров да даде брифинг по горещите теми. Той присъства днес на конференция на съдебните медици, които заявиха сериозния си проблем- неплатени експертизи от страна на МВР от близо две години. Общата сума възлиза на 8 млн лв, а кризата в сектора е един от факторите за мудното правосъдие, каза главният прокурор. Съдебните медици не достигат, в Северозападна България има само един, който или се е пенсионирал, или това предстои, само на него се чакат над 230 експертизи, за да се придвижат делата.    ", "date": "2018.10.27", "title": "Цацаров мълчи за скандалните поправки в НПК, с които арести ще бъдат държани в тайна"}
{"url": "https://www.actualno.com/asia/chetiristranna-sreshta-na-vyrha-v-istanbul-obsyjda-bydeshteto-na-sirija-news_702514.html", "text": "   Това припомня Frankfurter Allgemeine Zeitung, цитиран от \"Фокус\".     Държавният глава на Турция посреща в града на Босфора лидера на Кремъл , канцлера на ФРГ и френския президент За Меркел това е първа среща на върха за Сирия.   На нея ще присъства също и който ще докладва на четиримата лидери за настоящата ситуация в разкъсваната от война близкоизточна република.\r\nСрещата на високо равнище в Истанбул ще бъде фокусирана по-специално на ситуацията в последната останала твърдина на опозиционните сили на Дамаск – северозападната сирийска провинция Идлиб. Там Русия, като съюзник на сирийското правителство, и Турция, която подкрепя опозицията, се договориха за създаването на демилитаризирана буферна зона. Сега стремежите са да се предотврати офанзива на правителствените сили на президента Башар Асад.  Всички предишни мирни преговори, водени под егидата на ООН, се провалиха. Изданието припомня, че конституционната комисия с представители на правителството и опозицията, решението за създаването на която бе взето през януари, все още не е формирана.   ", "date": "2018.10.27", "title": "Четиристранна среща на върха в Истанбул обсъжда бъдещето на Сирия"}
{"url": "https://www.actualno.com/sofia/seriozen-pojar-gori-blizo-do-knjajevo-snimki-i-video-news_702533.html", "text": "  За сериозен пожар в Княжево, срещу местността Килиите - точно при полигона на Танковата бригада, съобщи читател на . Малко по-късно стана ясно, че пламъците са стигнали до полигона на Танковата бригада. Вече има пожарни на място - общо девет екипа са ангажирани за справяне с огъня.       Пожарът е избухнал съвсем близо до билото на планината, като е подаден сигнал до пожарната. Според наши източници, в момента духа силен вятър и това ще пречи на гасенето на огъня.  В момента не е напълно ясно доколко огънят може да се окаже опасност за близки къщи и вили. Към 14:30 часа от МВР съобщиха, че засега няма пряка опасност за хора и къщи.    ", "date": "2018.10.27", "title": "Сериозен пожар гори близо до Княжево (СНИМКИ и ВИДЕО)*"}
{"url": "https://www.actualno.com/society/mestim-chasovnicite-s-chas-nazad-news_702445.html", "text": "  В 04:00 часа сутринта на 28 октомври (неделя) връщаме часовниците си с час назад и се връщаме към зимното часово време. То ще продължи до последната неделя на март следващата година.     Припомняме, че лятното часово време е система, въведена за спестяване на разходи за осветление, чрез увеличаване на използването на дневна светлина. При нея официалното време се измества обикновено с един час по-напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище.   За пръв път сериозно то е предложено от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби. Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. Скоро след това във Великобритания последват примера, като в началото се въвежда лятно време от 21 май до 1 октомври 1916 г.\r\nЛятното часово време е въведено в България на 1 април 1979 година. От 1999 лятното часово време продължава до четири часа в последната неделя на октомври, когато часовникът се връща с един час назад.  Преместването на стрелките с час назад, когато се връщаме към астрономическото време, намалява риска от инфаркт, а преминаването към лятното време го увеличава, твърдят шведски учени от Каролинския институт. Те са анализирали статистиката за инфарктите в Швеция по време на преминаването от лятно към зимно часово време и обратното от 1987 г. до днес. Резултатите показват, че рискът от инфаркт на миокарда се повишава средно с 5% през първата седмица от прехода към лятно време в сравнение с другите седмици от годината.   Изследователите са убедени, че преминаването в края на октомври към астрономическото часово време се съпровожда с понижаване на риска от инфаркт на следващия ден – в понеделник.", "date": "2018.10.27", "title": "Местим часовниците с час назад"}
{"url": "https://www.actualno.com/society/predlojenie-mediacijata-pri-brakorazvodnite-dela-da-stane-zadyljitelna-news_702506.html", "text": "        Синдромът на родителското отчуждение е емоционално насилие от страна на единия родителите над детето и над другия родител.   \"За Синдром на родителското отчуждение говорим, когато дете под давление на единия родител възневидява другия, приемайки го за свой враг\", заяви Ванухи Аракелян, председател на Апелативен съд-Варна, пред БНТ.    \"Това дете рано или късно ще трябва да създаде семейство, ще трябва да бъде родител. Неговата ценностна система вече работи на база една ценностна система, изградена в ранна детска възраст от този отчуждаващия родител за отношенията мъж - жена\", казва медиаторът Елизабет Тодорова.   Според някои магистрати, медиацията трябва да стане задължителна при бракоразводните дела. Това би помогнало на родителите да разпределят ангажиментите си спрямо децата без да упражняват емоционален тормоз върху тях. \"Един от основните смисли на медиацията е тя да се осъществява доброволно. И знаете - споразумение не можем да натрапим\", уточни Десислава Жекова, зам.-председател на Районен съд - Варна.    От откриването на Центъра за медиация във Варна преди 3 години досега са проведени 40 медиации за дела по Семейния кодекс. За 16 от тях са постигнати споразумения. Специалистите са категорични, че при тежки форми на родителско отчуждение медиацията не може да помогне. Тогава съдът трябва да назначи консултация на родителите с психолог или психиатър.", "date": "2018.10.27", "title": "Предложение: Медиацията при бракоразводните дела да стане задължителна"}
{"url": "https://www.actualno.com/europe/migranti-iznasiliha-grupovo-16-godishno-momiche-v-rim-news_702509.html", "text": "   предава Нова телевизия.     Случаят подсили антиимигрантските настроения на Апенините и предизвика наказателни акции от страна на  гражданите.    Тялото на 16-годишната Дезире Мариотини беше намерено в изоставена сграда в квартала „Сан Лоренцо”, който през последните години беше заселен от имигранти и мюсюлмански общности и е едно от местата за улична търговия на наркотици. Жертвата е била упоена и изнасилена. „Като жена и майка съм шокирана от бруталността на случилото се. Кварталът показва своите настроения. Общината се опита на няколко пъти да разчисти зоната, но не успя. Вечер тук е анархия и управляват престъпниците. Очевидно трябва да обсадим квартала”, заяви кметът на Рим Вирджиния Раджи.      „Обещавам на почтените граждани в квартала, че ще ударим с твърда ръка срещу тези червеи, дилърите на наркотици, рекета и проституцията. Няма да бъде отмъщение, а правосъдие. Изнасилване от хора, злоупотребили с домакинството на нашата страна, е двойно престъпление. Ще пуснем допълнителни сили на реда и няма да се съобразявам с предупреждения от Брюксел как да се опазваме”, заяви вътрешният министър Матео Салвини.\r\nТой влезе в спор с Брюксел заради отказа си да даде достъп на италиански пристанища за кораби с имигранти. Салвини поднови плановете си да забрани достъп и престой на имигранти, дошли по море със спасителни кораби на неправителствени организации или с лодки на трафиканти.    Група от граждани сформираха доброволни отряди за опазване на опасния квартал.   Някои обвиниха Салвини в политически спекулации, a други го поздравиха, че връща законността в страната.", "date": "2018.10.27", "title": "Мигранти изнасилиха групово 16-годишно момиче в Рим"}
{"url": "https://www.actualno.com/politics/cvetanov-opozicijata-se-interesuva-samo-kak-da-dojde-na-vlast-news_702513.html", "text": "   по време на осмия университет на Старейшини ГЕРБ в Сандански, предаде \"Фокус\".     Той даде пример, че във „Визия за България“ на БСП липсва темата „Строителство“.   „Може ли без развита инфраструктура да гарантираш просперитет, развитие на бизнеса и осигуряване на работни места“, попита Цветанов.\r\nСпоред него опозицията търси само конфликти по теми и проблеми, които са преекспонирани, без да предлага реални политики.  Цветанов заяви, че коалиционното управление е стабилно и има утвърдена програма, която следва. „Изпълняват се всички приоритети, като основен акцент е увеличението на доходите“, обяви той.   ", "date": "2018.10.27", "title": "Цветанов: Опозицията се интересува само как да дойде на власт"}
{"url": "https://www.actualno.com/crime/cacarov-turski-syd-izdade-razreshenie-za-ekstradiraneto-na-mitio-ochite-news_702515.html", "text": "   Това заяви днес в Пловдив главният прокурор Сотир Цацаров, предаде БГНЕС.     Кога точно ще бъде предаден Димитър Желязков    Припомняме, че на 2 август бяха арестувани 19 души, за които имаше данни, че са свързани с организирана престъпна група на несебърския бос Митьо Очите. Задържани под стража обаче останаха петима.\r\nОт всички с обвинения в неизвестност беше само общинският съветник от Несебър Пейко Янков, който се издирваше с червена бюлетина. Няколко дни след това и той беше задържан.  Димитър Желязков беше под стража в Турция от август досега.   Очаква се турският съд да реши кога точно ще бъде екстрадиран в България, за да бъде изправен пред съда.", "date": "2018.10.27", "title": "Цацаров: Турски съд издаде разрешение за екстрадирането на Митьо Очите"}
{"url": "https://www.actualno.com/asia/sauditska-arabija-e-tvyrda-shte-sydi-zapodozrenite-za-ubijstvoto-na-hashogi-news_702525.html", "text": "  Саудитска Арабия ще съди заподозрените за убийството на журналиста Джамал Хашоги. Това обяви външният министър на страната Адел ал Джубейр, предаде БГНЕС по информация на АФП.     Изказването на Джубейр дойде на фона на призивите на Турция за екстрадирането на задържаните в Анкара.   \"По въпроса за екстрадицията – тези лица са саудитски граждани. Те са задържани в Саудитска Арабия, разследването се провежда в нашата страна и съответно те ще бъдат съдени в Рияд\", категоричен е Зубеир.\r\nВчера, 26 октомври, турският президент Реджеп Таийп Ердоган призова за екстрадирането на 18-те саудитци, които според властите в Рияд са отговорни за убийството на Хашоги – журналист-дисидент, и отявлен критик на кралското семейство в Саудитска Арабия, който бе убит в консулството на родината си в Истанбул на 2 октомври.  ", "date": "2018.10.27", "title": "Саудитска Арабия е твърда - ще съди заподозрените за убийството на Хашоги"}
{"url": "https://www.actualno.com/showbusiness/djoni-dep-nikoga-poveche-njama-da-igrae-kapitan-djak-sparou-news_702492.html", "text": "   Сценаристът на филмите Стюарт Бийти потвърди новината пред DailyMail TV.     \"Той превърна героя в свой собствен. Това е ролята, с която е най-познат и децата по целия свят го обичат като капитан Джак Спароу, което е страхотно. Но Джони няма да се снима в повече филми от поредицата\" заяви Бийти.   Деп изигра Спароу в пет филма през последните 15 години. Последният излезе по кината през 2017 г. И макар те да са донесли общо над 3 млрд. долара приходи, печалбите се свиваха с всеки следващ на екрана.\r\nПреди дни бе съобщено, че студиото Disney планира да вдъхне нов живот на \"Карибски пирати\", като включи нови актьори.  Джони Деп пък ще видим съвсем скоро на голям екран в продължението на филма \"Фантастични животни и къде да ги намерим\", който е част от магичната вселена на историите за Хари Потър.       ", "date": "2018.10.27", "title": "Джони Деп никога повече няма да играе капитан Джак Спароу"}
{"url": "https://www.actualno.com/chronicles/osnovan-e-amsterdam-news_702000.html", "text": "  Амстердам е най-големият град в Нидерландия. Разположен е в западната част на страната, в провинция Северна Холандия. Градът, който с предградията си има население около 1,36 милиона души (2008), заема северната част на Рандстад, шестият по големина метрополен район в Европа с общо население от около 6,7 милиона души.     Днешното име на града идва от Амстелердам (Amstellerdam), което означава „бент на Амстел“, реката, преминаваща през града. Възникнал като малко рибарско селце в края на 12 век, в резултат на развитието на търговията през Нидерландския златен век Амстердам се превръща в едно от най-големите пристанища в света. По това време градът е водещ център в областта на финансите и търговията и обработката на диаманти.През 19 и 20 век градът се разраства и се образуват множество нови квартали и предградия.   Амстердам е финансовата и културна столица на Нидерландия. В града са разположени седалищата на множество нидерландски институции и на 7 от 500-те най-големи компании в света, сред които Филипс и Ай Ен Джи. Амстердамската фондова борса, най-старата в света, е разположена в центъра на града. Забележителностите на Амстердам, сред които историческите канали, Държавният музей, Музеят Ван Гог, Ермитажът, къщата на Ане Франк, кварталът на червените фенери и „кофишоповете“ привличат над 3,66 милиона чуждестранни посетители всяка година.\r\nНамира се в провинцията Северна Холандия, в Рандстад, на устието на реката Амстел в Ай. Асмтердамското пристанище е свързано чрез Нордзееканал със Северно море. Към 1 януари 2009 г. в града живеят 758 198 души. Градският район (Амстердам заедно с други прилежащи общини, виж Регионален орган Амстердам, Алмере и др.) наброява повече от 1,5 милиона жители. Към района може да се брои територията между Алкмаар, Занстад, Пюрмеренд, Алмере, Амстелвен, Хофддорп, Харлем, Аймойден, Димен и Абкауде.      Амстердам се намира в зоната на умерения пояс, с голямо влияние на морето върху климата на града. В града преобладават северозападни ветрове, често има шквалове и бури. През зимата температурата рядко пада под 0 °C, поледици се появяват при придвижването на студени въздушни маси от Скандинавия и Източна Европа. Лятото в града е топло, но не горещо. Средната годишна стойност на валежите е 760 mm, като по-голямата част от тях са в периода от октомври до март.", "date": "2018.10.27", "title": "Основан е Амстердам"}
{"url": "https://www.actualno.com/society/blizo-250-leva-bi-struvalo-na-edno-semejstvo-u-nas-da-se-maskira-za-helouin-news_702493.html", "text": "        Най-скъпо ще ни излезе да се нагласи с костюм под наем главата на семейството, докато за най-малките разходите са и най-малки, пише    Редовна практика при празнуващите на 31-ви е вместо сами да шият дрехи, да наемат костюми от онлайн сайтове или магазини. Сумата е за двама родители с две деца, ако решат да посетят специално организирано парти, облечени с костюми за повода. Разбира се, бюджетът може да се намали, ако само един от наставниците присъства с малките.\r\nЗа костюмите под наем започват от 60 лева и могат да стигнат до над 70, докато за максимумът да е „страшна“ на празника е 55 лева. За костюмите за кратко ползване са с начална цена от 20 лева, но за тези пари ще вземем само наметало и рокля на Червената шапчица. За момчетата две десетачки стигат за магическа пръчка и наметало за магьосник или пелерина и меч на пират.  За разлика от минали години , а не Рапунцел и Елза и избягват да са приказни герои и искат да са „зловещи поне малко“. Ако искате да облечете дъщеря си като малка вещица, то това би струвало 30 лв. в един сайт, а в друг - 45 лв., като в цената доставката не е включена. Костюм на принцеса пък, който включва рокля, перука и коронка, може да стигне и 66 лв. във физически магазин. Най-скъпо – близо 50 лв. без доставката, излиза мечтата на едно момче да е мускетар.   При наемане родителите трябва да предвидят . Повечето сайтове изрично посочват, че почистването е задължение на фирмата и влиза в наемната цена, но в случай на необратима повреда като скъсване или изгаряне, трябва да заплати тройно цената на наема.", "date": "2018.10.27", "title": "Близо 250 лева би струвало на едно семейство у нас да се маскира за Хелоуин"}
{"url": "https://www.actualno.com/politics/protest-pred-ministerskija-syvet-zaradi-minimalnata-zaplata-i-gorivata-news_702531.html", "text": "  Увеличение на минималната работна заплата от 510 лв. на 750 лв. Това поискаха протестиращи пред Министерския съвет. За да бъдат чути, представители на малкия и среден бизнес надуха свирки и размахаха лозунги: \"Не искаме Жан-Борисова зима\", \"Борисов 3 = Глад и мизерия\", предаде БГНЕС.     Зам.-председателят на Националния синдикат \"Защита\" Милена Атанасова каза, че протестът им е мирен и няма да блокират кръстовища. Атанасова добави, че това едва ли ще е единственият им протест, тъй като опитът й показвал, че властимащите не чуват от един път исканията на народа, а в същото време държавата има пари, но проблемът е в неправилното им разпределение.   \"Основното искане, което поставя бизнесът, е за достойно възнаграждение. В това число увеличение на минималната работна заплата за страната, не с 50-60 лв., а да бъде 750 лв. от началото на следващата година. Увеличение на медицинските сестри и лекари, които бягат и заради, което здравната ни система е в колапс. Искаме минимална работна заплата за сестрите 1500 лв., за лекарите – 2000 лв. Увеличение на заплатите на хората, работещи в реалния сектор- тежката индустрия, металургията, рудодобива, химията и др. минимум 1200 лв. Не на последно място поставяме искането си за увеличение на минималната пенсия от 200 лв. на 350 лв.”, обясни исканията на протестиращите Атанасова.\r\nСпоред нея всичко това е възможно да се случи, защото всяка година държавата има бюджетен излишък в размер на над 3 млрд. лева.  Сред недоволните е и Красимир Цветков, който е таксиметров шофьор. Той негодува срещу факта, че години предоставя услуга, която е под себестойност. Проблемът се задълбочил след последното повишение на цените на горивата.   \"Имаме проблем в таксиметровия бранш. Освен високата цена на горивата, имаме редица други и търсим вариант да търсим чуваемост на тези проблеми. Досега това не се получава. За нас е проблем, че вече 4-а година, Столичната община не спазва Закона за автомобилните превози. Би трябвало да има една карта, която да определи минимална тарифа на услугата, а не само максималната, както е сега. По този начин ние нямаме защита от дъмпинг и нелоялни практики. Освен това до вчера общината трябваше да определи годишния ни данък и това не направи“, заяви Цветков.\r\nНа въпрос на БГНЕС дали т.нар. „копърки“ не са проблем за бизнеса им, той каза, че е против имитиращите компании, но подкрепя колегите си, които оценяват по-адекватно труда си.    ", "date": "2018.10.27", "title": "Протест пред Министерския съвет - заради минималната заплата и горивата"}
{"url": "https://www.actualno.com/celebrate/sv-mychenik-nestor-news_702422.html", "text": "  Св. мъченик Нестор е момъкът християнин, за когото се говори в житието на св. Димитрий Мироточиви.     Преди да излезе на борба с великана Лий, императорът пожалил неговата младост и го запитал:   - Как смееш да отидеш срещу тоя борец, който е прославен в цял свят?\r\nНестор отговорил:  - Велика и непобедима е силата на моя Христос!   Като чул името Христово, императорът се разгневил и му заповядал да отиде на борба с Лий.\r\nМомъкът се прекръстил, впуснал се в борба с Лий и го победил. От високия подиум го хвърлил върху копията долу, както той по-рано хвърлял другите и особено невинните християни.    Разярил се императорът. Веднага издал заповед: Нестор да бъде обезглавен. Изложени били две основания: Нестор е християнин. Нестор е убил Лий, любимеца на императора.    © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев). ", "date": "2018.10.27", "title": "Св. мъченик Нестор"}
{"url": "https://www.actualno.com/america/ima-zadyrjan-za-podozritelnite-pratki-do-oponenti-na-trymp-v-sasht-snimka-news_702490.html", "text": "   Това съобщиха международните агенции, предава bTV.     56-годишният мъж беше арестуван във Флорида, след като през днешния ден още двама души получиха пратки със самоделни взривни устройства. Общо за два дни заподозреният е изпратил близо 12 колета до поддръжници и членове на Демократическата партия, бомба е била изпратена и в централата на CNN.     Президентът Доналд Тръмп поздрави американските служби за добре свършената работа, като заяви: „Те са най-добрите в целия свят и го доказаха. Не трябва да допускаме в страната да се внедри политическо насилие”, призова държавният глава.  По-рано през деня ФБР разкри, че всички опасни пратки са пуснати в градчето Опа-Лока в щата Флорида. В депото за Южна Флорида на американските пощи днес бяха открити още два колета с взривно устройство, подготвени за изпращане.   Според ФБР бомбите са сглобени по публикувани в интернет чертежи, като нито една от тях не избухна.\r\nСред хората, получили подозрителни пакети, бяха Барак Обама, Хилари Клинтън, Джо Байдън, Джордж Сорос и Робърт де Ниро.    ", "date": "2018.10.27", "title": "Има задържан за подозрителните пратки до опоненти на Тръмп в САЩ (Снимка)"}
{"url": "https://www.actualno.com/healthy/uvelichava-se-brojat-na-bylgarite-koito-poluchavat-insult-news_702491.html", "text": "        420 са тромболизите, а едва 32 - тромбектомиите, които дават възможност за излекуване на пациента, заяви един от най-добрите неврохирурзи у нас - д-р Нурфет Алиоски, пред \"Дарик\".   Специалистът, който завежда Отделението по ендоваскуларна неврохирургия в болница \"Св. Анна\", допълни, че а причината за това е във факта, че населението ни застарява.   „Броят хоспитализирани пациенти с исхемичен мозъчен инсулт са 52 446. Броят на извършените интравенозни тромболизии за цялата страна са 407. Това означава, че това са пациенти, които са пристигнали до 4-ия час в лечебното заведение и влизат в т.нар. „златни часове“, в които е възможно да се направи тази интравенозна тромболиза. Броят на извършените механични тромбектомии за миналата година е само 32. Тоест това е периодът до 6-ия час. От началото на симптоматиката до провеждането на механична тромбектомия. В сравнение с колосалната цифра от над 52 000 честно казано бройката е много малка“, каза д-р Нурфет Алиоски.   По думите му това, което ни липсва, е комплексност.\r\n„Целият този етап на обгрижване на такъв тип пациент е колективен „спорт“. То е свързано с дейността на 112, хората, които са на телефона, колегите от Спешната помощ, колегите от Спешно отделение в болницата, колегите невролози и ние включително. Защото всичко това трябва да става в един определен период от време. Всичко, което е след шестия час просто няма смисъл от бързане“, допълни той.    Според него трябва инвестиция във всичко изброено, за да не се стигне до този момент да се брои часът.   „Нека инвестираме в здравето си, за да бъдем по-здрави“, каза още от най-добрите неврохирурзи у нас д-р Нурфет Алиоски.", "date": "2018.10.27", "title": "Увеличава се броят на българите, които получават инсулт"}
{"url": "https://www.actualno.com/society/prognoza-za-vremeto-26-oktomvri-sybota-news_702471.html", "text": "  Днес ще е предимно слънчево с разкъсана висока облачност. Ще духа слаб до умерен вятър от юг-югозапад. Затоплянето ще продължи. Минималните температури ще са от 4° до 9°, а максималните ще са между 21° и 26°. Атмосферното налягане ще е близко до средното за месеца и ще остане без съществена промяна. Такава е прогнозата за времето на Националния институт по метеорология и хидрология (НИМХ), съобщи за  „Фокус“ дежурният синоптик Боряна Маркова.     По Черноморието ще бъде предимно слънчево. Ще духа слаб до умерен вятър от юг-югозапад. Максималните температури ще са 20-23°. Температурата на морската вода ще е 17-18°. Вълнението на морето ще е 1-2 бала.\r\nВ планините ще е предимно слънчево, сутринта по билата временно мъгливо. Ще духа умерен, временно силен вятър от запад-югозапад. Максималната температура на височина 1200 метра ще е около 16°, на 2000 метра – около 9°.\r\nПрез следващите дни до вторник вятърът ще остане югозападен, слаб до умерен, в Източна България - и временно силен. Затоплянето ще продължи и дневните температури ще надхвърлят 20°, на места в припланинските райони и в Източна България ще достигат 26°-27°. Минималните също ще се повишат. В неделя и понеделник над Западна България ще има разкъсана облачност, предимно висока и средна, а на отделни места в югоизточните райони и по Черноморието преди обяд ще бъде с ниска облачност или мъгла. През нощта срещу вторник и във вторник на отделни места ще превали слаб дъжд, но впоследствие облачността ще намалее.  ", "date": "2018.10.27", "title": "Прогноза за времето - 26 октомври (събота)"}
{"url": "https://www.actualno.com/sciencelogy/facebook-iztri-desetki-stranici-i-profili-svyrzani-s-iran-news_702507.html", "text": "   става ясно от нейно съобщение.     Изтрити акаунти има и в приложението за споделяне на снимки и видеа Instagram, което е притежание на Facebook.   Цел на профилите и групите са били американски и британски граждани, който получавали фалшиви информации от уж свои сънародници по теми като междурасовите отношения и опозицията срещу президента Доналд Тръмп.\r\nТова е вторият случая в последните месеци, при който Facebook провежда мащабна \"чистка\" на регистрации от Иран. Първият бе през август, когато бяха свалени стотици страници, както от близкоизточната страна, така и от Русия.  ", "date": "2018.10.27", "title": "Facebook изтри десетки страници и профили, свързани с Иран"}
{"url": "https://www.actualno.com/balkani/sled-vsichki-trusove-vmro-dpmne-skoro-moje-da-e-i-bez-centralata-si-news_702529.html", "text": "  Ръководството на ВМРО-ДПМНЕ търси начини за раздяла с партийната централа в центъра на Скопие, предаде БГНЕС.     \"Бялата къща\", както е известна популярно сред гражданите на столицата, бе построена по време на управлението на Никола Груевски. Тя е в стил барок и бе част от тоталната промяна на града в рамките на проекта \"Скопие 2014\". Сегашният лидер на ВМРО-ДПМНЕ Християн Мицкоски признава, че \"обсъждат варианти за оптимизация на разходите на партията\". \"Ако получим адекватно предложение може да продадем или да го отдадем под наем\", признава Мицкоски пред портала \"МКД\".   В момента партията се намира в тежка криза. ЦК миналата седмица изключи осем депутати от парламентарната група, защото подкрепиха конституционните промени съгласно Договора от Преспа за разрешаване на спора за името. Мицкоски изгони и своя заместник Митко Янчев.\r\nВ същото време от партията бяха изключени бившият директор на контраразузнаването и братовчед на Груевски Сашо Миялков, както и бившият здравен министър и втори човек в партията Никола Тодоров. В партията вече се оформят множество фракции, които се противопоставят на антизападната политика на Мицкоски.  Изгонените депутати вече сформираха собствена парламентарна група, която ще се ръководи от Елизабета Камчевска-Милевска, дългогодишен министър на културата.   Самият Груевски най-късно до 8 ноември трябва да започне да изтърпява двегодишната си присъда поради злоупотреба с власт и закупуването на луксозен \"Мерцедес\" за над 650 000 евро по делото \"Танк\".", "date": "2018.10.27", "title": "След всички трусове, ВМРО-ДПМНЕ скоро може да е и без централата си"}
{"url": "https://www.actualno.com/society/sedmichna-prognoza-za-vremeto-za-29-oktomvri-4-noemvri-news_702482.html", "text": "  Новата седмица започва с топло време. В над по-голямата част от страната ще има променлива облачност. По Черноморието ще бъде слънчево и само над София и Перник се очаква облачно време. Максималните температури ще са между 15 и 26 градуса.     Във времето остава без промяна, а ще ни зарадва със слънчево време над цялата страна. Максималните температури ще достигнат 26 градуса. Валежи не се очакват.   В облачността ще се вплътни и над цялата страна ни очаква облачно време. Температурите ще се понижат и максималните ще бъдат между 19 и 24 градуса.\r\nВ ще бъде предимно облачно, но валежи не се очакват. Очаква ни понижение на температурите и максималните ще бъдат между 16 и 19 градуса.  В над цялата страна ще има предимно слънчево време. Температурите обаче няма да се повишат и ще достигнат максимум 16-19 градуса.   ", "date": "2018.10.27", "title": "Седмична прогноза за времето за 29 октомври - 4 ноември"}
{"url": "https://www.actualno.com/moresport/eto-koja-televizija-shte-predava-mega-sblysyka-kubrat-pulev-hui-furi-news_702539.html", "text": "  В един от най-интересните двубои в световния бокс за 2018 година българският титан в тежка категория се изправя срещу британския представител Хюи Фюри в един изключително равностоен сблъсък, който гарантира бой с Антъни Джошуа за световната титла.     Мачът е в събота вечер, като за радост на цяла България е на родна земя. Зала \"Арена Армеец\" се очаква да бъде изпълнена до краен предел за невероятната гала вечер, организирана от Ивайло Гоцев и \"EPIC Sports and Entertainment\". В нея и Тервел Пулев ще се боксира, и то за европейската титла в полутежка категория, но събитие №1 със сигурност е двубоят на Кубрат Пулев.    Преди черешката на тортата има 9 двубоя, които ще се изиграят на ринга, като със сигурност мачът на Кобрата започва след 22:00 часа. .  Докато чакате началото на двубоя, не пропускайте !   ", "date": "2018.10.27", "title": "Ето коя телевизия ще предава мега сблъсъка Кубрат Пулев - Хюи Фюри"}
{"url": "https://www.actualno.com/literature/adskata-sedmica-kak-da-promenish-jivota-si-za-7-dni-news_702009.html", "text": "   „Адската седмица” (издание на „Персей“) е ръководство за успех, вдъхновено от тренировките на военноморските тюлени. Световноизвестният ментален треньор и бивш военен от спецчастите Ерик БертранЛарсен показва на практика как да рестартираш живота си само за седем дни.  Книгата предлага широк спектър от техники за самоусъвършенстване, практични съвети и една напълно нова перспектива в живота. Човек наистина може да промени живота си само за седем дни.       Представи си живота си като дълга права времева линия. Раждаш се, живееш живота си, а след много години умираш. Живееш в страна, където има достатъчно от всичко. Борбата за съществуване, която представлява значителна част от ежедневието на толкова много хора на планетата, не е нещо, за което мислиш особено често.   Но годините минават и започваш да осъзнаваш, че всеки един ден прилича на предишния. Всяка една седмица е като предишната. Всяка една година. Може би дори вече не ги различаваш, толкова са еднакви.  Имаш всичко, от което се нуждаеш. Всъщност нещата са си съвсем добре, нямаш от какво да се оплачеш.\r\nЖивотът ти се е подредил горе-долу така, както го искаш.\r\nИмало е и възходи, и падения, но като цяло равносметката е добра.       И все пак има нещо, което ти липсва. Може би.\r\nОтново си представи живота си като дълга права линия. Представи си, че решаваш да нарушиш тази линия, да завържеш здрав възел в нишката, да създадеш примка, представляваща една седмица, в която да се измъкнеш от рутината на всекидневието, от всички привички и представи, според които живееш. Може би именно от това имаш нужда – от нещо различно, от предизвикателство, което да те накара да положиш повече усилия, отколкото по принцип ти се налага. Вероятно би било хубаво да обогатиш ежедневието си с нещо, което после ще си спомняш, от което има какво да научиш, с което можеш да се гордееш, което да ти дава ориентир в бъдеще. Нещо, което ще ти даде повече, отколкото досега си успявал да получиш. Често се случва човек, макар и несъзнателно, да повтаря един и същи модел, рутинно да извърша едни и същи действия.\r\nАз, изглежда, съм късметлия, защото съм имал възможността да работя на различни места, в разнообразни среди, да се запозная с немалко отрасли на индустрията и прослойки на обществото. Бил съм служител в компании в областта на телекомуникациите и финансите, бил съм и „ловец на глави“.Работил съм със състезатели и треньори от 15 различни национални отбора в Норвегия и по света – от борба, голф и ветроходство до ски бягане и таекуондо. Работил съм с Военноморските тюлени, Британските специални въздушни сили (SAS, двайсет и втора група) и норвежките спецчасти. Работил съм най-вече в Норвегия, но в последните години и в други държави. В качеството си на ментален треньор пътувам по целия свят, за да споделя познанията си по ментален тренинг. Всяка седмица разговарям с мениджъри и специалисти от различни области.\r\nСредата на повечето места, в които съм работил и съм придобил опит и познания, се състои от хора, отличаващи се с достойнство и гордост. Хора, горди с професията и уменията си, с нагласата си към работата, към самите себе си, към колегите и шефовете си. Професионалисти, уверени в собствените си качества и действия. Въпреки това има едно-единствено място, където средата се отличава от всички останали, и това място са специалните части – както в Норвегия, така и по света. Само там човек може да види нещо, което според моите представи е уникално. И самите индивиди, и културата на цялата организация са белязани от него, а причината до голяма степен е фактът, че тези хора напълно осъзнават огромното значение на това, което аз наричам ментален тренинг.   Един от основните елементи на тази уникална култура е адската седмица. Случвало се е да разговарям с офицери с висок ранг от специалните части на Великобритания и след няколко бири, когато настроението е приповдигнато, те започват да споделят различни истории от личния си опит. Удивително е колко много от тези истории всъщност водят началото си именно от адската седмица. Изумително е колко често се случва хората да си припомнят адската седмица, дори много години след като са я преминали. Почти винаги говорят за нея с чувство за хумор, с радост, смях и доволство. И с гордост. Ако започнеш да им задаваш въпроси, повечето от тях със сигурност ще потвърдят, че тя им е донесла нещо повече от физическо предизвикателство. Дала им е нещо, в което всички ние можем да се включим, от което да се поучим и да имаме полза. Нещо по-задълбочено и важно.   Бих искал да създам вариант на адската седмица на въоръжените сили, но предназначен за цивилни. Адска седмица, през която всички могат да преминат, независимо от това с какво се занимават. Период, в който не спират с обичайните си задължения и занимания, но се справят с всичко много по-добре.\r\nЩе нарека тази седмица „Адската седмица на Бертран“. Тя започва в 5.00 часа в понеделник сутрин. Тогава трябва да станеш. Приключва в 22.00 часа в неделя вечер, когато си лягаш. Във времето между тези дни и часове ти ще успееш да смениш старото си Аз с една по-добра, по-осъзната версия на самия теб. Ще бъдеш най-добрата версия на себе си в продължение на една седмица. Не се надявай или заблуждавай, че всичко ще се нареди от само себе си, без усилия от твоя страна. Препоръчвам ти да проведеш такава седмица колкото е възможно по-скоро. По този начин ще можеш да видиш, да научиш, да създадеш моменти и преживявания, които после да си спомняш и да прилагаш по безброй различни начини. Толкова много, че ще се радваш, че си преминал през тази седмица.\r\nВсички ние сме съвсем наясно какво трябва да направим, за да живеем по-добре, да имаме по-високи постижения, да се чувстваме по-добре. Но не го правим. Моят опит показва, че ако преминеш през адската седмица, ще установиш, че съвсем не е толкова трудно да направиш нещата в живота си, които преди са те плашили. Съвсем простички мисли и действия ще станат част от ежедневието ти в продължение на една седмица. Ще се храниш здравословно. Ще имаш физическа тренировка всеки ден. Ще си почиваш качествено. Ще изслушваш околните. Ще бъдеш концентриран, докато работиш. Ще ставаш рано. Ще си лягаш рано. Ще бъдеш прецизен във всичко, с което се захващаш. Ще отсяваш маловажното от значимото. Ще имаш правилни приоритети. Ще бъдеш добър към ближния си. Ще се научиш да даваш. Ще бъдеш позитивен и с бодър дух. Ще гледаш напред, ще бъдеш деен, енергичен, предприемчив. Ще бъдеш най-добрата версия на самия себе си в продължение на една седмица. Само една седмица. Това дълго време ли е, или кратко? Едно е сигурно – това преживяване ще ти послужи за цял живот.", "date": "2018.10.27", "title": "Адската седмица – как да промениш живота си за 7 дни"}
{"url": "https://www.actualno.com/starazagora/su-maksim-gorki-igra-fizichesko-s-bk-beroe-news_702487.html", "text": "  На Димитровден в инициативата „В час по физическо с баскетболен клуб Берое“ се включиха второкласниците от СУ „Максим Горки”.     В 40-минутната тренировка с децата работиха треньорите от школата на тима Мартин Раднев и Николай Колев и баскетболистите на мъжкия отбор Адонис Файлър и Станислав Ваклинов. Децата направиха задължителната за всеки професионален играч загрявка, дрибъл с топка и щафетни игри.з\r\nСУ „Максим Горки“ е третото Старозагорска училище, след IV ОУ „Кирил Христов“ и II ОУ „П. Р. Славейков“, което се включи в кампанията на “Берое” за популяризиране на баскетбола сред подрастващите, която има за цел да открие скритите баскетболни таланти.  ", "date": "2018.10.27", "title": "\"СУ \"Максим Горки\" игра физическо с БК\" Берое\""}
{"url": "https://www.actualno.com/balkani/zakintos-se-vyzstanovjava-sled-silnoto-zemetresenie-news_702494.html", "text": "        В района на Йонийско море последваха поредица от вторични трусове. За последните 24 часа има регистрирани над 60, вторични труса, с магнитуд около 4 по скалата на Рихтер. Жертви няма, но земетресението предизвика паника, а материалните щети са сериозни. Трима души са откарани в болница, двама от тях - с леки наранявания, предава Нова телевизия.   Земетресението предизвика и мини цунами в залива на Кипарисия. Вчера училищата и всички държавни учреждения на острова останаха затворени. От пристанището бяха изтеглени всички превозни средства, тъй като силната вибрация разцепи кея. В българското посолство в Атина няма постъпили сигнали за пострадали българи.\r\nЕкип от сеизмолози бяха изпратени на мястото. Те поставиха специални сеизмографи, които да следят вторичната активност, на земните недра, в района. Властите предупредиха хората да обезопасят всеки опасен предмет в домовете си, който би могъл да падне, и да предизвика наранявания. Възможно е вторичните трусове да продължат със затихваща сила.  Островът е зона с висока сеизмична активност. През 1953-та земен трус го разрушава почти напълно.   ", "date": "2018.10.27", "title": "Закинтос се възстановява след силното земетресение"}
{"url": "https://www.actualno.com/europe/ruskata-fsb-e-zalovila-6-teroristi-ot-spjashta-kletka-na-isljamska-dyrjava-news_702536.html", "text": "  Федералната служба за сигурност на Русия (руска абревиатура е ФСБ) е пресякла в Москва дейността на спяща клетка на международната терористична организация Ислямска държава, участниците, в които са планирали терористични атаки. Това съобщава ТАСС, позовавайки се на Центъра за връзки с обществеността към ФСБ.     „Федералната служба за сигурност на Русия заедно с Министерство на вътрешните работи и Руската гвардия в резултат на проведени оперативни мероприятия и следствени действия на територията на Московски регион пресече незаконната дейност на шест члена от организирана, дълбоко законспирирана клетка на международната терористична организация „Ислямска държава“, са заявили от Центъра за връзки с обществеността.\r\n„Ръководството на посочената терористична клетка се е осъществявало от емисари в Сирийската арабска република – имигранти от Централна Азия.\r\n„Задържаните лица са планирали извършване на терористични атаки в Москва с използване на огнестрелни оръжия, както и на самоделни взривни устройства. По време на обиските е иззето автоматично оръжие, открити са комуникационни средства с данни за подготовка на терористични атаки, схема за изготвяне на самоделни взривни устройства, а също така и пари“, съобщава още ФСБ.  От спецслужбата отбелязват, че клетката се е обезпечавала от „целеви трансфери от чужбина и извършване на сериозни престъпления“. Освен това „членовете на групата са прилагали повишени мерки за конспирация“. В рамките на повдигнатото наказателно дело се извършват и последващи следствени и оперативно проучвателни действия за документиране на противоправната дейност.\r\nПрез април бяха задържани четири члена на „спяща клетка“ на Ислямска държава от Нови Уренгой, планиращи терористични акции в Московски регион. Тогава в хода на оперативните мероприятия беше открита спомагателна база за терористи, а също така и връзки с радикално настроени жители от Нови Уренгой. По време на превантивната спецоперация бяха задържани 20 души, допълва агенцията.", "date": "2018.10.27", "title": "Руската ФСБ е заловила 6 терористи от \"спяща клетка\" на \"Ислямска държава\""}
{"url": "https://www.actualno.com/business/bnb-oficialno-razreshi-na-investbank-da-pridobie-tb-viktorija-news_702495.html", "text": "   става ясно от съобщение на сайта на институцията.     \"Инвестбанк\" АД ще стане универсален правоприемник на всички права и задължения, включени в имуществото на Търговска банка \"Виктория\" ЕАД, от момента на вписване на вливането в Търговския регистър и регистъра на юридическите лица с нестопанска цел, се посочва в съобщението.   През юли банка \"Виктория\", която бе дъщерна на фалиралата КТБ, стана част от \"Инвестбанк\". Тогава Комисията за защита на конкуренцията одобри сделката и остана днешното произнасяне на централната банка по вливането.\r\nАнтимонополната комисия е установила, че след сделката групата ще управлява 2.41% от депозитите на домакинствата, 0.75% от ипотечните кредити и 1 процент от потребителските.  ", "date": "2018.10.27", "title": "БНБ официално разреши на \"Инвестбанк\" да придобие ТБ \"Виктория\""}
{"url": "https://www.actualno.com/europe/francija-shte-naznachava-policai-v-uchilishtata-news_702503.html", "text": "   Това пише Evening Standard, цитиран от \"Фокус\".     Министърът на вътрешните работи Кристоф Кастанер заяви, че се очаква правителството да представи плановете си следващата седмица.   Решението е взето след показването на видеоклип, показващ, как ученик заплашва учителя си с пластмасов пистолет.\r\n15-годишният е бил ядосан, че е отбелязан като отсъстващ, когато е закъснял. Той е бил обвинен в упражняване на насилие при утежняващи обстоятелства.  Инцидентът бе осъден от президента Макрон, който се обърна от своятя стрaница в социалната мрежа Twitter за да предупреди, че заплахата на учител е \"неприемлива\". Той добави, че е наредил на министрите да вземат \"всички необходими мерки\", за да предотвратят повтарянето на инцидента.   Според местните медии други четирима гимназисти са обвинени, че са заплашили двама учители с фалшиви оръжия по-рано този месец в училище в Хавър. След показването на видеоклипа учителите в страната се изразиха недоволство в социалните мрежи.", "date": "2018.10.27", "title": "Франция ще назначава полицаи в училищата"}
{"url": "https://www.actualno.com/society/protesti-sreshtu-visokite-ceni-na-gorivata-shte-se-provedat-v-njakolko-grada-news_702499.html", "text": "   предава БНР.      Вчера граждани протестираха във Велико Търново срещу високите цени на горивата.   В Пазарджик протестите ще започнат в 15 часа  с автошествие  от  стадион „Георги Бенковски“, което ще премине през централната част на града. В момента най-популярният бензин в района, А-95 се продава 2,44 лв/л, а  дизелът за 2,50. лв/л.\r\nЗа 15 часа са насрочени блокади и в Пловдив. В Хасково, протестиращите се събират в 17 часа, на площад „Свобода“. Предварително  участие в социалните мрежи са заявили 1000 души.      В Бургас шофьорите се организират през социалните мрежи в  група, която се казва „Шофьори Бургас“.\r\nСборният пункт на протеста е паркингът на магазин от голяма търговска верига, които се намира на изхода на града в посока София. От дни във фейсбик групата“ Шофьори Бургас“ се отправят призиви за бойкот на монополна верига бензиностанции в града, заради поредното повишение на цените на горивата.    „Цените на горивата в последния месец буквално са полудели. Най-масовият бензин А95 е поскъпнал с около 11 стотинки, а дизелът с около 13 стотинки, само за месец. Сравнението от началото на годината е още по-шокиращо. От януари бензинът и дизелът са нагоре  средно с 30 стотинки“, обясни Росинка Бъчварова от организаторите на протеста.   В Бургас за последните 3 години това е втория протест срещу високите цени на горивата.", "date": "2018.10.27", "title": "Протести срещу високите цени на горивата ще се проведат в няколко града"}
{"url": "https://www.actualno.com/politics/karajancheva-pravitelstvoto-ne-se-krepi-na-valeri-simeonov-news_702512.html", "text": "   заяви председателят на парламента Цвета Караянчева по повод обидите на вицепремиера Симеонов по адрес на протестиращите майки на деца с увреждания. Припомняме, че той ги нарече \"кресливи жени\" с \"уж болни деца\".      , уточни Караянчева пред bTV.   Думите на Валери Симеонов предизвикаха остро възмущение в обществото, протести и призиви за неговата оставка. Премиерът Бойко Борисов обаче така и не му я поиска, защото това щяло \"да счупи\" коалицията. Самият Симеонов обяви, че не смята да напуска поста си и се извини, като изрично уточни, че го прави \"по искане на Коалиционния съвет\".\r\nОтносно , които бяха във Франция по обвинение за данъчни и документни престъпления, както и за пране на пари и думите на Евгения Банева преди години, че са дали милиони за корупция, Цвета Караянчева коментира:   „ДПС е опозиция и е нормално да говорят такива неща ( партията поиска оставка на правителството - бел.ред ). ”, обяви още председателят на парламента.   ", "date": "2018.10.27", "title": "Караянчева: Правителството не се крепи на Валери Симеонов"}
{"url": "https://www.actualno.com/curious/6-syveta-koito-shte-vi-pomognat-da-spazvate-semejnija-budjet-news_702496.html", "text": "  Имате проблем със семейния бюджет и често харчите повече, отколкото можете да си позволите? Спокойно, не сте сами. Планирането на разходи само по себе си е трудно занимание, но още по-трудно е да се придържаме стриктно към него. Ето тези съвети обаче ще ви улеснят значително.         Както се казва, „Рим не е бил построен за един ден”. Разпределяйте бюджета си „на едро” и не се опитвайте да обхванете всички пера. Примерно, този месец трябва да пазарувате перилни и почистващи препарати, а за другия оставете покупката на „онази” чанта, например.   Психолозите твърдят, че след дълъг ден преценката ни е склонна да бъде не особено печеливша, защото бързате да се приберете, изморени сте и в главата ви се въртят куп неща. За сметка на това, сутрин мозъкът е отпочинал, а вие сте енергични и освежени. Дори да нямате възможност да пазарувате сутрин, правете списъците си тогава.    Имате ли проблем с импулсивните покупки на хранителни стоки? Ако е така, вероятността да пазарувате, докато сте гладни, е огромна. Тогава всичко изглежда адски апетитно и можете да се увлечете. Ако перото за храна е най-голямо за вашето семейство, направете план какво ще готвите през седмицата и се придържайте само към тези продукти.     Останалите , които придържането към , вижте ", "date": "2018.10.27", "title": "6 съвета, които ще ви помогнат да спазвате семейния бюджет"}
{"url": "https://www.actualno.com/europe/faz-otmeneni-sa-na-nad-100-poleta-zaradi-stachka-na-letishteto-v-bruksel-news_702544.html", "text": "  Стачка на международното летище в Брюксел доведе до отмяната на над 100 полета. Това съобщава германският национален ежедневник Die Frankfurter Allgemeine Zeitung.     Съгласно разпространената информация, 110 от общо 550 полета, обслужвани дневно от летището, са отменени заради стачните действия на персонала, отговарящ за обработването на багажите на пасажерите. До края на деня броят им може да се увеличи, предупредиха летищните власти.   Стачката започна в четвъртък и се очаква да продължи до 6:00 часа местно време (7:00 часа българско време) в неделя, поясняват от редакцията.  ", "date": "2018.10.27", "title": "FAZ: Отменени са на над 100 полета, заради стачка на летището в Брюксел"}
{"url": "https://www.actualno.com/crime/ikonomicheska-policija-i-danychnite-hvanaha-psiholaboratorii-podpravjali-testove-za-shofiori-news_702538.html", "text": "  За данни за фиктивни тестове, \"правени\" от две психолаборатории в София, съобщиха от \"Икономическа полиция\" ГДНП, ИАА и Националната агенция за приходите (НАП). Става въпрос за теоритични и практически тестове за психологическа годност на професионалните и таксиметрови водачи.     В една от лабораториите са намерени протоколи от завършени психологически изследвания на различни лица от цялата страна. При анализ на фактите са възникнали основателни съмнения за фиктивно провеждане на тестовете.   Допълнително са установени данни за преотстъпване на дейността на психолабораторията от страна на медицинския център, което е законово нарушение. При първоначалната проверка не е представен договор от юридическото лице, наело помещението, и договор за съпътстваща и/или посредническа дейност с медицинския център. Не са представени и трудови договори на специалистите, извършващите психологическите изследвания, както и необходимите документи, свързани с експлоатацията на фискалното устройство.\r\nСъщевременно данъчните са открили, че макар на хартия в деня на проверката да има проведени психологически тестове, те не са били заплатени - нямало е пари в касата. По данни на ИААА за календарната 2017 г. през въпросния кабинет са преминали общо 3170 души при обявена цена за услугата 20 лева. За същия период декларираната сума пред НАП е в пъти по-малка – данни, които дават основателно предположение за избегната регистрация на дружеството по ЗДДС.  При проверка в другата лаборатория на адреса, на който е регистрирана и на този на медицинския център, към който е прикрепена, било установено, че същите реално не функционират и не извършват никаква дейност.   ", "date": "2018.10.27", "title": "\"Икономическа полиция\" и данъчните хванаха психолаборатории, подправяли тестове за шофьори"}
