{"url": "https://www.actualno.com/society/novinite-naj-vajnoto-za-denja-7-septemvri-news_693788.html", "text": "  Редакционният екип на ви представя най-важните новини за изминалия ден, 7 септември.      Общо 20 са дружествата с легална дейност, който са свързани помежду си и участват в данъчните измами по случая „Карнобат”. Това стана ясно на брифинг на ръководителя на спецпрокуратурата Даниела Начева, цитирана от bTV.   Служители на МВР не са декларирали, че над тях е имало политически натиск при инцидента в Харманли с участието на бащата на президента. Това каза началникът на сектор \"Пътен контрол\" към Главна дирекция „Национална полиция“ гл. инспектор Росен Рапчев на редовен месечен брифинг в заседателната зала на МВР. Психичното здраве на отстранения кмет на „Младост” Десислава Иванчева е критично и то може да доведе до психологическа смърт. Това каза адвокатът ѝ Димитър Марковски, позовавайки се на психиатри, минути след като Специализираният наказателен съд не даде ход на разпоредителното дело, предаде БГНЕС.     Общият размер на отпуснатите средства по проекти в реалната икономика на държавите от Европейския съюз вече достигна 303 милиарда евро – това представлява нарастване с 42 милиарда евро от края на 2017 г. до юни 2018 г. Румен Радев няма никакъв политически ресурс, за да започне свой проект, смятат анализатори. Според Румяна Коларова и Първан Симеонов той няма дори ресурс за ясно политическо противопоставяне.    Дали оставките ще оправят нещата, аз дълбоко се съмнявам, защото като гледам тримата министри - те са професионалисти. Това заяви в ефира на БНТ председателят на Парламентарната комисия по култура и медии Вежди Рашидов. Президентът на Русия Владимир Путин заяви, че страната му разполага с неопровержими доказателства, че терористите готвят провокация с химическо оръжие в Сирия, предаде ТАСС, цитирана от агенция \"Фокус\". Сигнал за пътното произшествие е получен малко след 14.00 часа. По първоначални данни лек автомобил „Ситроен“ се е врязал във витрина на търговски обект на столичните булеварди „Монтевидео” и „Президент Линкълн”, съобщиха от пресцентъра на МВР. Русия временно спря вноса на свинско месо от България, предава РИА Новости. Следва да се отбележи, че решението за налагане на временна забрана е свързана с идентифицирането на вируса на африканската чума по свинете (АЧС) в България.", "date": "2018.09.07", "title": "Новините: Най-важното за деня, 7 септември"}
{"url": "https://www.actualno.com/society/bchk-shte-otbeleji-s-obuchenija-i-demonstracii-svetovnija-den-na-pyrvata-pomosht-news_693793.html", "text": "  По предложение на Международната федерация на Червения кръст и Червения полумесец, от 2000 г. всяка втора събота на месец септември се чества Световният ден на първата помощ. Събитието има за цел да акцентира върху приноса на доброволците, обучени по първа помощ, които спасяват човешкия живот, без да правят разлика между хората по пол, етническа принадлежност, раса, възраст, образование, съобщиха от БЧК.     На 8 септември 2018 г., под мотото „Първи действия при пътнотранспортни произшествия”, Българският Червен кръст за 18-и пореден път ще отбележи с обучения и демонстрации Световния ден на първата помощ.   Столичната организация на БЧК организира в Центъра за обучение по първа помощ (бул. „Дондуков” № 61), от 10 часа, безплатен опреснителен курс по Първа долекарска помощ за водачи на МПС. Доброволци на БМЧК-София, членове на Младежкия авариен екип ще демонстрират техники и умения в оказването на първа помощ.\r\nВ 12 часа всички участници в обучението, хванати за ръце, ще образуват традиционната за този ден спасителна верига при оказване на първа помощ. На Централна автогара София, от 10 часа, доброволци ще раздават на водачите на автобуси и на пътниците информационни материали със съвети как да помогнем при пътнотранспортно произшествие.  В парк ”Гео Милев”, от 10,30 до 12,00 часа, доброволци на БМЧК-София ще направят демонстрации по оказване на първа помощ за спасяване на пострадали и ще раздават информационни материали.   Темата за злополуките на пътя е изключително актуална – всяка седмица в България загиват повече от 15 души, а над 150 са пострадалите с тежки травми, някои от които остават инвалиди за цял живот. Първата помощ е основно умение, което може да осигури ефективна и бърза интервенция при различни наранявания, да намали страданията и да подобри шансовете за оцеляване на пострадалия. Всеки един от нас малко или повече има потенциал да се обучи по първа помощ и да спасява човешки живот.", "date": "2018.09.07", "title": "БЧК ще отбележи с обучения и демонстрации Световния ден на първата помощ"}
{"url": "https://www.actualno.com/society/bylgarija-e-takava-i-zaradi-simeon-sakskoburggotski-news_693731.html", "text": "   След като съдът му отне \"Врана\", бившият цар публикува емоционално изявление, в което дава доста неласкава оценка за състоянието на днешна България. Но няма ли и самият той принос за изграждането на точно тази България, пита в коментар за .      Септември започна с изявление на бившия цар Симеон Сакскобургготски. Поводът: съдът му отне двореца „Врана“ край София, в който той живее от завръщането си в България. Думите са емоционални: „заслужавам ли да ме лишат от моя дом и заставят да напусна Родината “, „след 75 години (...) да бъда принуден към второ изгнание“. Но най-важното изречение е това: „Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства\".\r\nОт което разбираме, че според Сакскобургготски България днес е държава, в която правото на собственост не е защитено, а правосъдието може да се използва за „политически продиктувани посегателства“. Тази оценка звучи познато - споделят я много български граждани, изричат я често и политици. Въпросът е каква е ролята на самия Сакскобургготски в изграждането на точно такава държава. И не се изисква чак слонска памет, за да си спомним какво се случи, след като бившият цар спечели изборите през 2001 и зае за четири години най-овластения пост в републиката - този на министър-председателя.      Ето историята накратко: през 1947 година е приет Закон за обявяване в държавна собственост на имуществото на царете Фердинанд и Борис и техните наследници, като преди това Министерският съвет на комунистическа България е изготвил опис с разграничени частни и държавни имоти, използвани от царското семейство. Сред частните е например дворецът „Врана“, а сред държавните - дворецът в центъра на София, където днес се помещава Националната художествена галерия. На това разграничение се позовава едната страна във все по-политизирания спор. През 1998 година Конституционният съд отменя цитирания закон и държавата започва да връща имотите. През 2009 година Народното събрание приема мораториум над разпореждането с царските имоти до приемането на специален закон, какъвто все още няма. А без закон няма и основание за връщане на имотите - това пък е сред основните аргументи на другата страна. Липсата на закон е и мотив за държавата да отправи искове, след които съдът започва да отнема един по един имотите, за да стигне накрая до „дома на царя“.\r\nСега Симеон Сакскобургготски се уповава „само на това, че посегателствата над мен няма да останат незабелязани в чужбина, където частната собственост е неприкосновена“. Отвъд България са насочени надеждите и на неговите юристи, и на набързо събраната „група за реакция“ от бивши негови министри и депутати. Едните ще съдят държавата в Европейския съд по правата на човека в Страсбург, другите обсъждат да информират чужди посланици и европейски политици. Предстои съдът в Страсбург да се произнесе по мораториума и отнемането на двореца „Ситняково“ и на ловната хижа „Саръгьол“. Позицията на държавата по тези жалби е една и съща - те са „нeдoпycтими и нeocнoвaтeлни“. Очевидно темата няма да приключи дотук. Но вече мина достатъчно време, за да разбере и Симеон в каква държава реши да се върне през 2001 година. И в какво я превърна и той.        Правителството на Сакскобургготски продължи част от реформите на Иван Костов, успешно завърши започналите преговори за ЕС и НАТО, а икономиката не спря да расте. Това е голямата картина, която не бива да се забравя. Но има и други факти, които също не бива да бъдат забравяни. След идването на Сакскобургготски олигарсите на прехода отново станаха публични фигури и започнаха да влизат в парламента. Буквално. Бившият цар опита да назначи за свой съветник генерала от комунистическото разузнаване Бриго Аспарухов. На високи позиции започнаха да се появяват кадри на ДС. За вицепремиер бе избран покойният вече бивш кмет на Русе Димитър Калчев, обвързан с „Мултигруп“. Правителството на Сакскобургготски прие решение за отваряне на проекта „Белене“. В Правец бе тържествено открит паметник на Тодор Живков, като на церемонията присъстваше и Бойко Борисов, който няколко седмици по-късно бе назначен за главен секретар на МВР. ДПС за първи път влезе официално във властта - тоест, цялата власт бе прехвърлена в ръцете на Ахмед Доган. Делян Пеевски пък застана начело на младежката организация на „царската партия“, а на 21-годишна възраст оглави борда на „Пристанище Варна“. И така нататък. В резултат от всичко това България тръгна по хибридния път хем да е европейска страна, хем да прилича на „Троянски кон“ на Русия; хем да е демократична и западна, хем бившите ченгета да надигат глави, а комунистическите символи да ни гледат отвсякъде; хем да е правова държава с работещи институции, хем нещата да се решават от някакви скрити сили, далеч от очите на гражданите. Всичко това започна активно тъкмо по времето, когато Сакскобургготски беше министър-председател. Да, несправедливо е да бъде обвиняван за всичко това, но е справедливо да се припомни, че именно той го легитимира и не се противопостави. На всички критики Сакскобургготски отговаряше с призива „да гледаме позитивно“. Дано днес вече е осъзнал ролята си в изграждането на точно такава България.", "date": "2018.09.07", "title": "България е такава и заради Симеон Сакскобургготски"}
{"url": "https://www.actualno.com/kustendil/intenziven-e-trafikyt-po-avtomagistrala-struma-v-oblastta-kustendil-news_693795.html", "text": "  Интензивен е трафикът по автомагистрала „Струма” в Кюстендилска област. Това съобщи за „Фокус” дежурният в Областно пътно управление – Кюстендил.     Интензивен е трафикът и по път Е-79, както и по направлението София – Кюстендил.\r\nСлаб трафик има в посока от и за ГКПП „Гюешево”.\r\nПовишена е опасността от падащи камъни във високопланинските райони.  Водачите трябва да шофират с повишено внимание по пътя Кюстендил – София, през Конявската планина и в участъците Бобошево – Четирци и Ваксево – Друмухар. Участъци от пътя Смоличано – Пелатиково е ограничено движението на моторни превозни средства, поради пропадане на пътното платно. Срокът за възстановяване на участъка е 31 октомври.", "date": "2018.09.07", "title": "Интензивен е трафикът по автомагистрала „Струма” в областтa Kюстендил"}
{"url": "https://www.actualno.com/europe/ankara-osydi-na-4-g-zatvor-partien-lider-news_693789.html", "text": "  Турски съд даде на бившия съпредседател на прокюрдската Народна демократическа партия (НДП) Селахаттин Демирташ присъда от 4 г. и осем месеца по обвинение за извършване на терористична пропаганда.     Демирташ, който е зад решетките от ноември 2016 г. по обвинения във връзки с поставента извън закона Кюрдска работническа партия (ПКК), бе осъден за извършване на пропаганда за кюрдски бойци, съобщиха от партията му.   Съдът в Силиври извън Истанбул също осъди бившия депутат от НДП Сири Сурея Ондер на три години и шест месеца за същото обвинение.\r\nТе бяха осъдени за изказвания, които бяха направили по време на Новогодишния фестивал Невруз през март 2013 г., съобщи служител на НДП пред АФП.  \"Защото защитиха мира, те бяха ... осъдени на затвора\", написаха от партията в Туитър.   През февруари 2017 г. Демирташ беше осъден на пет месеца в затвора за оклеветяване на турската държава и нейните институции.\r\nПонастоящем Демирташ се намира в затвора в Одрин, откъдето е участвал в кампания като кандидат за НДП на президентските избори на 24 юни.    Той спечели 8,4% от гласовете и се нареди на трето място след президента Реджеп Тайип Ердоган и основният кандидат основната опозиционна Републиканска народна партия (РНП) Мухарем Индже.", "date": "2018.09.07", "title": "Анкара осъди на 4 г. затвор партиен лидер"}
{"url": "https://www.actualno.com/curious/dneven-horoskop-za-8-septemvri-news_693663.html", "text": "        Днес не се подавайте на тъгата. Винаги може да се хванете за лошите примери, но това не води до нищо резултатно и ефективно.  До вас може да достигнат някои слухове. Проверявайте всяка информация, която получите, не вярвайте на сплетни.    Това е ден за баланс. В общуването не използвайте обвиненията и упреците към хората, с които ще общувате. Положителното отношение и толерантност ще прокара един много по-лек път в задачите ви.     Този ден може да е критичен относно отношенията ви с останалите. Най-добре забравете за обвиненията и упреците към хората, с които ще общувате. Положителното отношение ще ви донесе много повече. Днес може да чуете някои претенции от страна на половинката ви. Един сериозен и добронамерен разговор може да направи чудеса с връзката ви. Заложете на удоволствията, но нека това не е нещо, което сте правили, а трябва да откриете област, в която до сега не сте изявявали. Ще бъдете приятно изненадани от новото си хоби.   Сблъсъкът e често срещано явление. Важното е да излезете с достойнство от него. Бъдете готови за това да обяснявате търпеливо и обстоятелствено идеите си. Не се колебайте да опитвате нови неща. Сега е моментът за изследователска дейност във всяка сфера, която ви хрумне. През този ден имайте повече доверие на наученото, отколкото на интуицията си. Опитът сега е по-важен и не бива да се подценява. Това е ден за активни дейности сред природата. Ако се предвижда дъжд - подсигурете с дъждобран и гумени ботуши, но не отлагайте разходката.    Днес ще се запознаете с нова и интересна дейност. Нека затрудненията не ви отказват. Нормално е да има неравности, както във всяко ново нещо. Това е ден за дълбок душевен релакс. Опитайте се да намерите нов начин на общуване с природата. Есента може да ни даде толкова много.", "date": "2018.09.07", "title": "Дневен хороскоп за 8 септември "}
{"url": "https://www.actualno.com/crime/kola-se-vrjaza-vyv-vitrina-na-tyrgovski-obekt-v-sofija-snimki-news_693777.html", "text": "  Сигнал за пътното произшествие е получен малко след 14.00 часа. По първоначални данни лек автомобил „Ситроен“ се е врязал във витрина на търговски обект на столичните булеварди „Монтевидео” и „Президент Линкълн”, съобщиха от пресцентъра на МВР.     Връщайки назад, той е ударил с колата си друг автомобил и бус и е спрял в стена. При инцидента е пострадала клиентка в търговския обект, a две деца са с уплаха. Те заедно с шофьора на „Ситроена“ са откарани в болница.    Изясняват се причините и обстоятелствата за инцидента. По сведения на свидетели шофьорът е бил във видимо нетрезво състояние.  ", "date": "2018.09.07", "title": "Кола се вряза във витрина на търговски обект в София (СНИМКИ)"}
{"url": "https://www.actualno.com/yambol/pchelarite-v-jambolsko-otchetoha-naj-loshata-godina-news_693796.html", "text": "  Най-лошата година от десетилетия отчитат пчеларите в Ямболско. Прогнозите са за увеличаване на цената както на меда, така и на всички пчелни продукти.     Семейството на Мария Сандева се грижи за 400 кошера:   \"40 години сме пчелари, такова чудо не е било. Въобще не отделя нектар\".\r\nПричините, според пчеларите, са неблагоприятните климатични условия през пролетта и лятото. По време на събирането на акациевия мед е било суша, а когато е дошъл ред на слънчогледовия, дъждовете са станали ежедневие. Пръскането с инсектициди също е огромен проблем:  \"Пчеличките отиват, консумират и същевременно там се отравят и остават по блоковете\".   Цената на меда на дребно вече се вдигна с около 30 процента. Очаква се да се увеличи още:\r\n\"Девет лева е тук и ще скочи, защото няма\".    ", "date": "2018.09.07", "title": "Пчеларите в Ямболско отчетоха най-лошата година"}
{"url": "https://www.actualno.com/business/sasht-predlagat-da-vnasjat-vtechnen-gaz-v-bylgarija-vbydeshte-news_693798.html", "text": "   Това е коментирал на среща в Солун с българския министър на енергетиката зам.-секретарят на Департамента по енергетика на САЩ , съобщи пресцентърът на министерството на енергетиката.     Той е изразил подкрепа за предприетите от българска страна действия за реализацията на интерконектора Гърция-България, както и за намерението на страната да участва в проекта за изграждане на терминала за втечнен природен газ до Александруполис.   Петкова е в Солун за участие в енергийния форум за Югоизточна Европа, в рамките на който се е състояла среща на енергийните министри на България, Гърция, Сърбия и Израел.\r\nРегионът на източното Средиземноморие би могъл да е един от стратегическите източници на алтернативни доставки на природен газ за Европа, е общото мнение на Петкова, гръцкия й колега Георгиос Статакис, министъра на Сърбия Александър Антич и Ювал Щайниц от Израел.  Петкова е коментирала, че като възможни източници на природен газ България разглежда новооткритите офшорни газови находища в Израел – Тамар и Левиатан, както и това в Кипър – Афродита\" и е призовала липсващата инфраструктура да се изгради.   Тя е прогнозирала, че към 2020 г. България и регионът ще имат алтернативни източници и маршрути за доставка на природен газ. Дотогава тя се надява да е готова газовата връзка с Гърция. \"В момента проектната компания активно работи за приключване на тръжните процедури за доставка на тръбите и за строителството, като очакваме тези дейности да приключат успешно през втората половина на годината. Планираме строителството да започне до края на тази година и да приключи през 2020 г.\", посочи Петкова.", "date": "2018.09.07", "title": "САЩ предлагат да внасят втечнен газ в България вбъдеще"}
{"url": "https://www.actualno.com/crime/specprokuraturata-shte-poiska-postojanen-arest-za-minio-stajkov-news_693802.html", "text": "   20 легални фирми са препирали парите от незаконната дейност на групата, твърди прокуратурата. От МВР разпространиха видео от претърсванията.     Това се налага от фактическата и правна сложност и големия обем на материалите и доказателствата по досъдебното производство, както и заради изчакване на материали от партньорски служби по линия на международното сътрудничество. Делото по мерките за неотклонение ще бъде насрочено след внасяне на искането на Специализираната прокуратура.   Припомняме, че прокуратурата проведе акция в офиси на „Винпром Карнобат“, „Сис индустрийс“ и „Топаз мел“. При акцията бяха задържани 10 лица, сред които Миньо Стайков и сина му. На 6 септември Специализираната прокуратура повдигна обвинения на М.С., С.С., И.Д., Ц.К., М.К., Б.Х., А.Т. и Д.Д. за участие в организирана престъпна група, създадена с цел продажба на акцизни стоки без бандерол, извършване на данъчни престъпления и пране на пари.\r\nНа едно от лицата са повдигнати обвинения за вторични престъпления – избягване плащането на ДДС и възстановяване на неследващ се данъчен кредит в размер на общо 1 016 139 лв., на други трима - за държане на акцизни стоки без бандерол в големи размери.  ", "date": "2018.09.07", "title": "Спецпрокуратурата ще поиска постоянен арест за Миньо Стайков"}
{"url": "https://www.actualno.com/society/dvijenieto-v-remontiranija-uchastyk-kraj-svoge-shte-byde-pusnato-dnes-no-bez-markirovka-news_693797.html", "text": "        За да не се затруднява трафикът днес движението се пуска без пътна маркировка и шофьорите трябва да карат внимателно.   Утре отсечката ще бъде маркирана с шумяща маркировка с цел повишаване безопасността на движение. При полагането й превозните средства няма да се спират, но трябва да се кара със съобразена скорост и да се спазват указанията на \"Пътна полиция\".\r\nДнес е подменен износващият асфалтов пласт в отсечката от водостока - преди пътния инцидент, до моста над река Лесковдолска.     Направените анализи показват, че основният асфалтов пласт - биндер, е изпълнен съгласно изискванията и вложените в него материали отговарят на утвърдените технически норми.\r\nМатериалите и рецептурата, които сега са използвани в полагания асфалт, са одобрени от Института по пътища и мостове. Коефициентът на полируемост е по-висок от одобрените от инженера на проекта при основния ремонт на участъка.       През следващата седмица започва одит по пътната безопасност и преглед на цялостното състояние на близо 82-километров участък на второкласния път през Искърското дефиле от лицензирани външни одитори по пътна безопасност. Въз основа на техните заключения ще бъдат взети решения какви допълнителни ремонтни дейности трябва да се предприемат, включително какви допълнителни ограничителни системи и знаци да се поставят.\r\nпоред Правилника за прилагане на Закона за пътищата - чл. 48, т. 1, \"б\", в урбанизираните територии за населените места до 100 000 души, каквато е и община Своге, агенция \"Пътна инфраструктура\" отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на населените места, напомня пътната агенция.", "date": "2018.09.07", "title": "Движението в ремонтирания участък край Своге ще бъде пуснато днес, но без маркировка"}
{"url": "https://www.actualno.com/asia/cnn-smeni-erdogan-s-putin-news_693800.html", "text": "        Отразявайки срещата на върха в Техеран на държавните ръководители на Русия, Турция и Иран, под кадъра на CNN се появи надпис:“Путин, Рухани, Путин коментират след техеранската среща на върха за Сирия“.   По този повод от RT написаха в Twitter: „На CNN само Путин им е в главите“.", "date": "2018.09.07", "title": "CNN \"смени\" Ердоган с Путин"}
{"url": "https://www.actualno.com/balkani/gryckite-medii-otbeljazvat-poddryjkata-na-dogovora-ot-prespa-news_693801.html", "text": "   Голяма част от тях коментират, че ЕС и НАТО изразяват подкрепа за Договора от Преспа.     \"Тръмп: исторически договор от Преспа\"; \"Съединените щати, НАТО и Германия настояват за Договора от Преспа\"; \"Съединените щати, ЕС и НАТО подкрепят Заев за референдума\"; \"Подкрепата на Заев в навечерието на референдума\"; \"Интензивното ангажиране в Скопие и Атина\" са част от заглавията на гръцките медии.\r\n„През последните 24 часа се забелязва подкрепата на ЕС и НАТО за Договора от Преспа и премиера на съседната страна Зоран Заев“ коментира радио \"Атина 984\".   „ САЩ, ЕС и НАТО подкрепят Заев и Преспа, исторически кръстопът за БЮРМ“, коментира гръцката телевизия \"Скай\" и добавя, че през последните 24 часа \"се наблюдава вълна от международна подкрепа за положителен резултат от референдума\".  „Паралелно с \"парад\" на западните лидери в Скопие и кампанията в подкрепа на Зоран Заев на \"хорото с интервенции\" се хвана и самият американски президент. Доналд Тръмп изпрати съобщение до скопския президент Георге Иванов за необходимостта от одобрение на договора на референдума на 30 септември“, пише онлайн изданието на гръцкия вестник \"Прото тема\".\r\n„Характеризирайки като исторически Договора от Преспа, американският президент Доналд Тръмп в писмото с картичка, адресирано до неговия колега от БЮРМ по повод Деня на независимостта, в Скопие се чества на 8-ми септември“, съобщи гръцката агенция АНА-МПА.   „ Договора от Преспа ще подкрепят и канцлерът на Австрия, Себастиан Курц, който днес посети Скопие и канцлерът на Германия Ангела Меркел, която утре ще бъде в столицата на БЮРМ“, пише \"Катимерини\" и добавя, че Меркел ще присъства на тържествата за Деня на независимостта.    Договорът от Преспа са обсъждали снощи генералният секретар на НАТО, който от Скопие пристигна в Атина на работна вечеря с Алексис Ципрас. Срещата от около 2 часа завърши без съобщения за пресата.\r\n„ Генералният секретар и премиерът Ципрас обсъдиха и историческото споразумение за името със Скопие. Столтенберг подчерта, че това е голямо постижение за двете страни, добавяйки, че предстоящият референдум в Скопие е възможност, която получава веднъж в живота“, съобщават от НАТО.", "date": "2018.09.07", "title": "Гръцките медии отбелязват поддръжката на Договора от Преспа"}
{"url": "https://www.actualno.com/society/sedmicata-v-absurdi-3-7-septemvri-news_693133.html", "text": "         В хронологичен порядък, седмицата в абсурди изглежда така:  Понеделник, 3 септември    НФСБ остава във властта, но ще гласува против оставките на министрите Николай Нанков, Валентин Радев и Ивайло Московски. \"Кадри, изграждани с години, се жертват с лека ръка поради криворазбрано поддържане на политически рейтинг. Това е пореден случай, в който премиерът Борисов действа като едноличен управник, в разрез с договореното коалиционно споразумение и в нарушение на нормалните колегиални коалиционни отношения\", заяви Симеонов. Ъъъ, как стават едновременно двете работи? Хем премиерът лош, хем като цяло ще си управляваме с него, че нещо ни се осладиха постовете...За такива ситуации Ъпсурт пееха \"Некои ку*ви направиха много пари...\"      Все по-често се питам заслужавам ли да ме лишат от моя дом и заставят да напусна Родината. Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства. Тези въпроси задава в специално изявление цар Симеон II, публикувано на сайта му. Поздрави с , в което нашия обичан цар обявява, че никога не би имал материални претенции към имуществото си. Ама хубаво, ние ще му върнем имотите, но той как ще върне 800-те дни?  Камион засипа с брашно част от магистрала \"Хемус\", като трафикът се осъществява само в активната лента, докато платното бъде почистено, съобщиха от Агенция \"Пътна инфраструктура\".\r\nЗа секунди магистралата се оказала обвита в гъста \"димна\" завеса, а пътното платно било осеяно с хартиени чували и изсипаното брашно от тях.   Коментар на Трябваше да е със захар да му се невиди! Край на катастрофите и \"войната по пътищата\"!  Министърът не можа да отговори категорично на няколко възлови въпроса в интервю за bTV. Той беше попитан защо срокът за завършване на пътя е бил на практика удължен двойно и думите му бяха \"трудно мога да ви отговоря\" Коментар на  За какво му е да знае на човека, той да не е там, за да може да отговаря на важни въпроси. Оставете го на мира, стига сте го тормозили, станало каквото станало.   \"Коалицията е стабилна. Продължаваме с изпълнението на програмата си. Всичко е наред!\" Това заяви председателят на парламентарната група на ГЕРБ Цветан Цветанов. Коментар на  Абе супер е всичко! Нищо, че няма един въпрос, по който да сте на едно мнение и нищо, че дори Валери и Волен искат да се развеждат.  Министерството на регионалното развитие и благоустройството предлага в Агенция \"Пътна инфраструктура\" (АПИ) да бъдат назначени нови 921 служители, които да управляват тол-системата за плащане на пътни такси по републиканските пътища. Коментар на  Колкото повече администрация, толкова по-добре. През годините е доказано, че раздуването на чиновниците прави така, че държавата да просперира.  Дневният ред на парламента не може и не бива да се различава от дневния ред на хората. Това заяви председателят на Народното събрание Цвета Караянчева при откриването на есенната сесия на парламента. Коментар на  Така е, не бива. Ама е така от 20-30 години, но на Караянчева сега й направи впечатление.  Чужди дипломати и видни личности ще бъдат информирани за решението на Софийския градски съд, че дворецът \"Врана\" не е на цар Симеон II, а на държавата. Това ще са част от действията, които царисти ще предприемат в подкрепа на Симеон II. Те са били обсъдени на тайна сбирка във \"Врана\", където са се събрали над 20 души, за да решат как да подкрепят царя и да положат усилия да възтържествува справедливостта. Коментар на  Най-добре е да се сезират всички международни институции и НАТО, ООН и ЕС да почнат да мислят по цял ден как да върнат на горкия човек това, което му се полага. Макар че честно казано можеше да му дадем и една панелка в Обеля, на фона на работата, която свърши за държавата.  Сряда, 5 септември  Бившият министър на културата Вежди Рашидов е кандидат за академик на Българската академия на науките (БАН), става известно от сайта на институцията. Рашидов, който е чл.-кор на БАН, е допуснат до конкурса за избор на академици и член-кореспонденти в отделение \"Творци на изкуството и изкуствознание\". Коментар на  Нас ако питате академици много, но главен мултак на републиката е само един.  Ако оставките на тримата министри бъдат внесени и това е мнението на ГЕРБ, би следвало те да бъдат подкрепени. Но не трябва да се бърза. Такова мнение изрази пред журналисти в парламента вицепремиерът и министър на отбраната Красимир Каракачанов, който е и председател на ВМРО. Коментар на  Може да се помисли месец-два и примерно да видим дали ще стане още една тежка катастрофа, щото ако е само една, то може да е просто случайност и без да са виновни да ги махнем тия министри.  \"Пенсията ми стига точно за 10 минути. Тя е 366 лв. – в момента, в който я получа, плащам всички сметки и вече нямам пенсия.\" Това каза за bTV Грета Аспарухова, която се движи с количка и е много активна при протестите на хората с увреждания. Коментар на  Времето е пари, казват. Така е в Абсурдистан - 10 минути, но пък какви минути само!  Индия винаги е била приятелска страна за България. Това каза президентът Румен Радев, предаде БГНЕС. -0:26 По негова покана президентът на Индия Рам Натх Ковинд е на държавно посещение у нас. В присъствието на двамата президенти в Гербовата зала на „Дондуков“ 2 бяха подписани двустранни документи. Коментар на  Наясно сме с дипломатическия протокол, но представяте ли си най-сетне да има среща на високо ниво, на която някой политик да каже: \"Като цяло не сме имали кой знае какви отношения, това е защото сме много далеч, Индия си е в Азия, ние на Балканите, общо взето няма какво толкова да се случи между нас, благодаря за вниманието\".  Четвъртък, 6 септември   ", "date": "2018.09.07", "title": "Седмицата в абсурди (3-7 септември)"}
{"url": "https://www.actualno.com/starazagora/spored-vmro-v-stara-zagora-ne-trjabva-da-se-strojat-obshtinski-jilishta-za-romi-news_693799.html", "text": "         То е заради изказване на кмета на Стара Загора в ефира на bTV, в което той казва, че за жителите на циганския квартал \"Лозенец\" се очаква да бъдат построени общински жилища и чак след това незаконните им постройки ще бъдат съборени.   \"Ако това действително е вярно, ще попитаме дали подобни жилища ще бъдат осигурени за хора и от други етноси. Водещият тази сутрин например носи арменско име (Антон Хекимян б.р.). Ако той например се нуждае от общинско жилище в родната си Стара Загора, дали би получил, или преди това трябва да е доказал, че е циганин, който има незаконно построена, респ. съборена къща, и да се позове на тълкуванието на неизвестна наднационална съдебна инстанция, че незаконното строителство се толерира\", питат се от ВМРО.\r\n\"Патриотите\" не приемат , че \"едно циганско семейство, което понякога е от малолетни и непълнолетни, т.е. в нарушение на Наказателния, Семейния кодекс и още няколко закона, може да получи жилище \"на тепсия\", докато едно младо семейство на студенти или току-що дипломирали се висшисти, които работят и внасят данъци в хазната, да плаща свободни наеми и буквално да живее на кредит и накрая да напусне страната\". Това било обратна сегрегация.  За това от ВМРО съобщават, че работят над промени в Закона за административните нарушения и наказания и създаване на наказание \"обществено полезен труд\" \"за дисциплиниране на контингента от хора, които са най-честите извършители на административни нарушения и престъпления – т.нар. циганска престъпност\" и т.н.", "date": "2018.09.07", "title": "Според ВМРО в Стара Загора не трябва да се строят общински жилища за роми"}
{"url": "https://www.actualno.com/europe/pentagonyt-izprashta-v-germanija-oshte-1500-svoi-vojnici-news_693808.html", "text": "   Това става въпреки непрекъснатите критики от страна на прези4дента Доналд Тръмп към съюзника си в НАТО, че Берлин харчи твърде малко за отбраната.     Новият контингент ще пристигне на американска земя през 2020 г. Увеличението на вече наличната американска бойна сила в Германия според САЩ е „демонстрация на нашия постоянен ангажимент към НАТО и колективната ни решимост да подкрепим европейската сигурност\".   Американският посланик Ричард Гринел заяви, че \"американците са поели ангажимент да укрепят трансатлантическия съюз и обещанието на президента Тръмп да увеличи американските отбранителни способности означава, че днес съюзът е по-силен\".\r\nГерманският министър на отбраната Урсула фон дер Лайен определи новото решение като \"добре дошъл знак за жизнеността на трансатлантическите отношения\" и \"ангажимент за обща сигурност\".  Тръмп отдавна се оплаква, че европейските членове на НАТО не плащат достатъчно за собствената си защита, като подлага Германия за особена критика.   На срещата на високо равнище на НАТО през юли Тръмп нарече Германия \"пленник от Русия\" поради енергийните връзки между двете държави.", "date": "2018.09.07", "title": "Пентагонът изпраща в Германия още 1500 свои войници"}
{"url": "https://www.actualno.com/asia/kompanii-ot-rusija-i-iran-shte-vyzstanovjavat-sirija-news_693810.html", "text": "        „Отчитайки, че по време на войната срещу тероризма ние се оповавахме на приятели от Ислямската република Иран и Руската Федерация, естествено е в процеса на възстановянате да отдадем приоритет на приятелите от Иран и Русия и техните компании. Това означава преданост за жертвите, които те дадоха в Сирия, а също и отчитайки, че те имат съответните възможности за участие в процеса по възстановяването“, каза Муалем в интервю за сп. „Международная жизнь“.   „Съществува също и група страни-приятели на Сирия като Китай, Индия, Малайзия, Бразилия и Южна Африка. Компании от всичките тези държави изразиха желание да вземат участие в програмата по възстановяването на Сирия“, допълни Муалем.", "date": "2018.09.07", "title": "Компании от Русия и Иран ще възстановяват Сирия"}
{"url": "https://www.actualno.com/politics/radan-kynev-pytjat-kym-evropa-e-samo-kym-federalno-upravlenie-news_693737.html", "text": "  \"Аз мисля, че всеки разумен десен европейски политик не само в България, а и много хора от левицата и политическия център, си дават сметка, че Европа има само два пътя - превръщане във федерална, суверенна единица или пълен разпад. Колко време ще отнеме едното или другото - не сме врачки, за да предвиждаме, но тенденциите са очевидни, а някой трябва да има смелостта да го каже и шепа европейски политици вече имат тази смелост.\"     Това бившият лидер на реформаторите Радан Кънев.   \"По същия начин българското дясно, ако иска да изпълни функцията си да запази и засили европейското бъдеще на България, да я превърне в реална част от Европа - от социалния статус на отделния българи, през сигурността му, до възможностите му за развитие да са европейски, защото нито едно от тези неща не е, то трябва да бъде ясно, че и българската десница има нужда от единно бъдеще\", добави той.", "date": "2018.09.07", "title": "Радан Кънев: Пътят към Европа е само към федерално управление"}
{"url": "https://www.actualno.com/politics/ne-e-imalo-natisk-vyrhu-slujiteli-na-mvr-zaradi-incidenta-s-bashtata-na-rumen-radev-news_693745.html", "text": "   . Това каза началникът на сектор \"Пътен контрол\" към Главна дирекция „Национална полиция“ гл. инспектор Росен Рапчев на редовен месечен брифинг в заседателната зала на МВР.     Според него най-голямото нарушение от служителите на МВР при инцидента на 17 август в Харманли с участието на бащата на президента Румен Радев - Георги Радев, е че те не са събрали очевидци, които са необходими свидетели, за да се разреши произшествието.\r\n„Комисията установи, че са допуснати обстоятелства и нарушения при установяване на пътнотранспортното произшествие на 17 август в Харманли, в които участва и бащата на президента Румен Радев, Георги Радев“, посочи Рапчев, цитиран от агенция \"Фокус\".   „ \", обясни той. По думите му друго нарушение от служителите на МВР при инцидента в Харманли е, че служители не са обезопасили и не са регулирали движението след пътния инцидент.  \"На мястото на инцидента е имало граждани, които са наблюдавали процеса, което е грубо нарушение. Най-големият проблем е, че при толкова свидетели, служителите на МВР не са набрали необходимите свидетели, за да се установи произшествието“, каза Рапечев.\r\nПо думите му има измяна на първоначалните данни от инцидента, служителят, който е отстранен от длъжност не е изискал сведения и не е прегледал видеозаписи. По думите му няма информация за това, как е изтекло видеото в медийното пространство.     припомня, че на кръгово кръстовище в Харманли Георги Радев удари с колата си мъж с електрическа триколка. Инцидентът е станал на 17 август, но информация за него се появи няколко дни по-късно.      Уволненият служител на МВР Митко Станков има 26 години стаж. Пред Нова телевизия той заяви, че ще обжалва освобождаването си от длъжност и посочи, че съвестта му е чиста.  И двамата участници в инцидента твърдят, че са невинни. След катастрофата дори си станали близки. Наказани заради случая са и още четирима колеги на уволнения полицай. ", "date": "2018.09.07", "title": "Не е имало натиск върху служители на МВР заради инцидента с бащата на Румен Радев"}
{"url": "https://www.actualno.com/goodnews/bylgarski-momcheta-specheliha-medali-na-olimpiada-po-informatika-v-japonija-news_693747.html", "text": "  Четири медала - един златен и три бронзови, спечелиха българските ученици на 30-тата Международна олимпиада по информатика, която се провежда от 1 до 8 септември в Япония.     В надпреварата тази година участваха 339 състезатели от 87 страни.   Александър Кръстев от 11 клас на Математическа гимназия „Д-р Петър Берон“във Варна завоюва златен медал, а Виктор Терзиев от 12 клас на Софийската математическа гимназия, Мартин Копчев от 8 клас на Природо-математическата гимназия \"Акад. Иван Гюзелев\" в Габрово и Радослав Димитров от 11 клас на Математическа гимназия \"Акад. Кирил Попов\" в Пловдив, спечелиха бронзови медали.\r\nРъководители на отбора са гл. ас. Емил Келеведжиев от Института по математика и информатика при БАН, и Антон Шиков, преподавател в школата по информатика „Шикови“ в Ямбол.  Инициативата за провеждане на Международна олимпиада по информатика е българска. През 1989 г., по предложение на акад. Благовест Сендов до ЮНЕСКО, в България се провежда първата Международна олимпиада по информатика. Състезанието се провежда в Правец от 16 до 19 май , а първи председател на олимпиадата е проф. др. Петър Кендеров.   До 2017 година българските ученици са спечелили общо 100 медала – 25 златни, 41 сребърни и 34 бронзови, което класира страната ни на пето място в света.\r\nОтборът се завръща с полет на Австрийските авиолинии на 8 септември (събота) в 23:00 часа на терминал 2 на летище София.    ", "date": "2018.09.07", "title": "Български момчета спечелиха медали на олимпиада по информатика в Япония"}
{"url": "https://www.actualno.com/asia/putin-teroristite-gotvjat-provokacija-s-himichesko-oryjie-v-sirija-news_693781.html", "text": "  Президентът на Русия Владимир Путин заяви, че страната му разполага с неопровержими доказателства, че терористите готвят провокация с химическо оръжие в Сирия, предаде ТАСС, цитирана от агенция \"Фокус\".     „Смятаме за недопустимо, когато под предлог защита на гражданското население терористите искат да се измъкнат от ударите, а също така да нанесат вреда върху правителствените войски на Сирия“, заяви Путин. „Именно срещу него са насочени опитите да се инсценира употребата от страна на сирийските власти на отровни вещества“, допълни той. „Имаме неопровержими доказателства, че терористите подготвят подобна операция, такива провокации“, посочи руският лидер.   Путин съобщи, че в тази връзка е информирал своите колеги за провеждана от руската страна работа в рамките на Съвета за сигурност на ООН и ОЗХО. „Ще отбележа, че към антитерористичните усилия са се присъединили и отрядите на въоръжената опозиция в Сирия, което се приема за нещо извънредно важно“, подчерта Путин и уточни, че този факт ще способства за повишеното равнище на доверие между страните в страната.\r\nСтопанинът на Кремъл заяви още, че той и неговите колеги от Иран и Турция Хасан Роухани и Реджеп Ердоган са обсъдили възможността на стабилизация „стъпка по стъпка“ в сирийската провинция Идлиб с възможността за сключване на мир с някои опозиционни групировки.  По-рано преди срещата на върха за съдбата на Идлиб, специалният представител на САЩ за Сирия Джеймс Джефри заяви, че се подготвят от сирийския режим, който се кани да започне офанзива в северозападната провинция.", "date": "2018.09.07", "title": "Путин: Терористите готвят провокация с химическо оръжие в Сирия"}
{"url": "https://www.actualno.com/europe/nad-300-mlrd-evro-ot-es-sa-investirani-v-proekti-na-dyrjavite-chlenki-news_693770.html", "text": "  Общият размер на отпуснатите средства по проекти в реалната икономика на държавите от Европейския съюз вече достигна 303 милиарда евро – това представлява нарастване с 42 милиарда евро от края на 2017 г. до юни 2018 г.     Това показват актуализираните данни на портала за Европейските структурни и инвестиционни фондове, съобщиха от пресофиса на ЕК в София, цитиран от БГНЕС.   Изпълнението на бюджета по политиката на сближаване за периода 2014-2020 г. вече достигна 62% от целия планиран бюджет, като към края на миналата година този дял беше 54 на сто. Плащанията по отделни проекти също се увеличиха до 15% от общия размер на планираните за периода, като вече са приключени инвестиции в проекти на стойност 75 милиарда евро.\r\nБългария, Кипър, Унгария, Италия, Латвия, Литва, Португалия, Румъния, Словакия и Испания са сред водещите държави членки по ръст на избрани проекти.  “Получените нови данни от държавите членки показват, че изпълнението на политиката на сближаване продължава с ускорени темпове, подпомагайки икономическия растеж навсякъде в Европа\", заяви комисарят по въпросите на регионалната политика Корина Крецу.   ", "date": "2018.09.07", "title": "Над 300 млрд. евро от ЕС са инвестирани в проекти на държавите членки"}
{"url": "https://www.actualno.com/society/mvr-podkrepi-decata-na-zaginali-i-postradali-slujiteli-za-nachaloto-na-novata-uchebna-godina-news_693780.html", "text": "  Със заповед на министъра Валентин Радев деца на загинали и пострадали при изпълнение на служебните си задължения служители на МВР получиха финансова подкрепа за първия учебен ден. 100 деца бяха подпомогнати с по 500 лева от средствата, набрани в рамките на Националната благотворителна кампания, съобщиха от МВР.     Отправяме искрена благодарност към всички дарители, които подкрепят каузата на МВР. Тяхната ангажираност е безценна помощ в стремежа да изградим атмосфера на приятелство и отзивчивост за децата на наши колеги.   Националната благотворителна кампания в подкрепа на децата на загиналите и пострадалите при изпълнение на служебните задължения служители от системата на МВР се провежда под патронажа на министъра на вътрешните работи.\r\nСредства се набират целогодишно чрез кратки номера, специално открити от телекомуникационните компании за целите на благотворителната кампания на МВР, и по банков път. От февруари 2016 г. в полза на децата се набират средства и чрез удържане на суми от месечното възнаграждение на служителите, които са попълнили съответната декларация за това. Всеки месец на сайта на МВР се публикува финансов отчет за постъпленията.  ", "date": "2018.09.07", "title": "МВР подкрепи децата на загинали и пострадали служители за началото на новата учебна година"}
{"url": "https://www.actualno.com/burgas/lukojl-neftohim-burgas-praznuva-55-godini-ot-proizvodstvoto-na-pyrvija-bylgarski-benzin-news_693776.html", "text": "  Днес в Бургас в рамките на тържествените мероприятия по повод 55-та годишнина от основаването на българската нефтопреработвателна промишленост, бяха представени резултатите от дейността на ПАО  „ЛУКОЙЛ“  в областта на устойчивото развитие. В събитието взеха участие Общественият съвет за партньорство на „ЛУКОЙЛ  Нефтохим Бургас“ АД, представители на „ЛУКОЙЛ България“ ЕООД, на държавната и местната администрация, бургаската академична и културна общественост, депутати и журналисти. Участниците в срещата се запознаха с Програмите на Групата „ЛУКОЙЛ“ и някои интересни проекти, насочени към социално-икономическо развитие на регионите, в които работи компанията.     Изграждането на нефтохимическия комбинат край Бургас през 60-те години на 20 век изиграва решаваща роля за икономическия облик на страната през следващите десетилетия. В развитието на завода винаги са търсени иновативни технологични и управленски решения, благодарение на които България става значим участник в европейската нефтопреработка.\r\nДнес „ЛУКОЙЛ Нефтохим Бургас“ е модерно нефтопреработвателно предприятие, внедрило най-добрите достъпни технологии в отрасъла, осигуряващо висока ефективност на производството,  покриващо най-високите стандарти за промишлена безопасност, екология и корпоративна социална отговорност. Дружеството реализира благотворителни и дарителски инициативи, като инвестира в изграждането на социална инфраструктура в общините Бургас и Камено и подкрепя проекти с голяма обществена значимост.\r\n„ЛУКОЙЛ България“ ЕООД стъпва на същите здрави традиции и ценности и провежда социално отговорна политика в сферите на екологията, промишлената безопасност и охрана на труда, персонала, работната среда, социалното партньорство. Дружеството подкрепя българския спорт, култура и образование. От 1999 г. насам двете дъщерни дружества на „ЛУКОЙЛ“ в България са вложили в благотворителни и спонсорски проекти над 76 млн. лева.  За справка: ПАО „ЛУКОЙЛ“ публикува отчети в областта на устойчивото развитие от 2005 година и  е сред първите руски компании, присъединили се към Глобалния договор на ООН, насърчаващ бизнеса в световен мащаб да възприема социално отговорни, устойчиви политики и да докладва за тяхното изпълнение. Съответствието на Отчета за устойчиво развитие на „ПАО „ЛУКОЙЛ“ на изискванията на Ръководството в рамките на Глобалната инициатива по отчетност (GRI) и достоверността на представените сведения се потвърждават от един от водещите независими одитори - KPMG. ", "date": "2018.09.07", "title": "\"ЛУКОЙЛ Нефтохим Бургас\" празнува 55 години от производството на първия български бензин"}
{"url": "https://www.actualno.com/plovdiv/trima-postradaha-pri-incident-v-zavoda-za-hartija-kraj-stambolijski-news_693741.html", "text": "  Трима са пострадалите при инцидента в завода за хартия в района на Стамболийски, а изгарянията им са шокови. Това съобщиха от пресцентъра на университетската болница „Свети Георги“ в града, цитирани от агенция \"Фокус\".     Пострадалите са настанени в клиниката по изгаряния на лечебното заведение. Те са на възраст от 21, 26 и 44 години, а изгарянията им са съответно 57%, 65% и 10%. „Раните им са обработени, получават необходимите медицински грижи, но все още е рано да се дават прогнози“, уточняват от болницата.   Припомняме, че инцидентът е станал на 5 септември при рутинни ремонтни дейности на вакуумна изпарителна станция на територията на завода. Получило се е изтичане на черна луга с много висока температура и тримата работници са пострадали.\r\nОт Инспекцията по труда извършват проверка, която да установи дали са били спазени всички необходими изисквания за безопасност на труда и дали пострадалите да били с нужната екипировка.  ", "date": "2018.09.07", "title": "Трима пострадаха при инцидент в завода за хартия край Стамболийски"}
{"url": "https://www.actualno.com/europe/katar-shte-investira-10-mlrd-evro-v-germanskata-ikonomika-news_693743.html", "text": "  Катар планира да инвестира 10 млрд. евро в германската икономика. Това съобщи емирът на Катар Тамим бин Хамад Ал Тани на икономическата конференция на Германия-Катар в Берлин, цитиран от телевизия Ал Джазира.     Според медията Германия ще получи тези инвестиции през следващите пет години, пише още БГНЕС.   Катар вече има дял в множество големи немски компании, сред които \"Фолксваген\", \"Дойче банк\" и \"Сименс\" за общо 20 милиарда долара.", "date": "2018.09.07", "title": "Катар ще инвестира 10 млрд. евро в германската икономика"}
{"url": "https://www.actualno.com/society/ivan-bakalov-benovska-se-lee-obilno-gerb-ni-pravjat-terapija-s-neja-news_693738.html", "text": "  \"Нетърпимо е на всяка пресконференция с политици да унижават цяла България с Илиана Беновска.     Тя не задава 1-2 въпроса, каквито са правилата, а превръща пресконференциите в семинар, впуска се в разсъждения, прекъсва и спори от микрофона с онзи, който се опитва да й отговори, все едно е в своето предаване\", колегата й Иван Бакалов.   \"Понеже Беновска сега е рупор на Борисов, вместо някой да я спре, я пускат да се лее обилно. Изглежда ни прилагат терапия с нея\", допълни той.", "date": "2018.09.07", "title": "Иван Бакалов: Беновска се лее обилно, ГЕРБ ни правят терапия с нея"}
{"url": "https://www.actualno.com/europe/florencija-shte-globjava-turistite-koito-hapvat-na-ulicata-news_693748.html", "text": "  Властите в италианския град Флоренция, който е като магнит за туристите, смятат да въведат глоби за всеки, който е решил да хапне на улицата между 12-15 часа и 18-22 часа.     Глобите ще се отнасят за посетителите, които решили да седнат на тротоара, улицата или на прага на някоя обществена институция и да си похапнат парче пица, сандвич или някой плод. Нарушителите ще бъдат глобявани с 500 евро, предаде БГНЕС.   Забраната влиза в сила тази седмица и ще се отнася само до определени улици в ренесансовия град, като на пример тези намиращи се до музея Уфици.\r\nМярката ще е валидна до 6 януари 2019 г. когато приключва туристическия сезон в Италия. Обикновено туристите във Флоренция се хранят по улиците за да не плащат по ресторантите  ", "date": "2018.09.07", "title": "Флоренция ще глобява туристите, които хапват на улицата"}
{"url": "https://www.actualno.com/politics/deputatite-ot-gerb-shte-podkrepjat-vnesenite-ministerski-ostavki-news_693753.html", "text": "  След коалиционния съвет с „Обединени патриоти“ ще има повече яснота за министерските оставки. Парламентарната група на ГЕРБ ще подкрепи внесените в парламента министерски оставки. Колко ще бъдат те и кои ще бъдат те, ще бъде решено на коалиционния съвет. Това заяви пред журналисти в село Драгиново председателят на ПГ на ГЕРБ и зам.-председател на партията Цветан Цветанов, съобщиха от пресцентъра на партията.     „Правителството е стабилно. Имаме висок икономически растеж и 2,5 млрд. лв. повече приходи в републиканския бюджет. Ако се запази тенденцията за добра събираемост на приходите, очаквам бюджетът да достигне 120 млрд. лв., което ще даде възможност отново да увеличим минималното работно възнаграждение и да запълним други дефицитни сектори“, съобщи Цветанов.   Председателят на ПГ на ГЕРБ благодари на кмета на Велинград д-р Костадин Коев и на неговата администрация за активната им работа, въз основа на която днес община Велинград е пример. „Днес община Велинград е финансово стабилна, инфраструктурата се развива, а това е гаранция за привличането на още повече туристи“, сподели задоволството си Цветанов.\r\nТой благодари и на жителите на община Велинград за силната им гражданска позиция, която не позволи реализирането на потенциалното инвестиционно намерение за разработването на мина за волфрам в общината. „Впоследствие бяха организирани много срещи, включително и с мое участие, като в крайна сметка успяхме да защитим интереса на велинградчани и бъдещето на туризма в региона“, подчерта Цветан Цветанов.  ", "date": "2018.09.07", "title": "Депутатите от ГЕРБ ще подкрепят внесените министерски оставки"}
{"url": "https://www.actualno.com/crime/advokatyt-na-ivancheva-psihichnoto-zdrave-e-kritichno-i-moje-da-dovede-do-psihologicheska-smyrt-news_693758.html", "text": "   . Това каза адвокатът ѝ Димитър Марковски, позовавайки се на психиатри, минути след като Специализираният наказателен съд , предаде БГНЕС.     По делото обвиняеми са и бившият заместник на Иванчева - Биляна Петрова, и бившият районен кмет Петко Дюлгеров. Процесът не можа да започне, тъй като Иванчева и Петрова и техните адвокати не са получили навреме обвинителния акт и една от експертизите – ендокринологичната все още не е изготвена. Следващото заседание е на 13 септември.   На днешното си заседание обаче, съдът реши да инициира преразглеждане на мярката на Иванчева и реши . Въпреки това адвокатът на Иванчева Димитър Марковски каза, че .\r\n\"Докато моята клиентка невинна е в затвора, аз не съм доволен от развоя. Аз се надявах, че прокуратурата ще прояви кураж и ще прекрати делото. Вместо това тя внесе обвинителен акт. Искам да подчертая, че психическото ѝ състояние ( на Иванчева - бел. ред. ) се е влошило в ареста заради стреса и лошите условия в него\", заяви Марковски. Той изказа възмущение от съдържанието на обвинителния акт и изрази недоумение как може да се изготвя такъв сериозен документ без доказателства.  „Простото подозрение не е доказателство“, отсече адвокатът на Иванчева. Няма следи по пръстите на Иванчева от този прах, беше категоричен той и уточни, че по дясната длан на отстранената кметица е имало следи, но те са в резултат на подписания протокол, каза в отговор на въпрос дали по ръцете на Иванчева има следи от белязаните пари.\r\nПред залата беше и строителният предприемач Александър Ваклин, който заяви, че разговорите от специалните разузнавателни средства ще покажат кой е крив и кой прав.   „За първи път ми искат подкуп. Не бих дал и 200 лв. на катаджия. А разговорите с Иванчева бяха като с лош катаджия, който те гледа многозначително и пита – ще пишем ли? На няколко пъти ми забрави името, постара се да ме унижи възможно най-много. Затова се свързах с разследващите\", заяви Ваклин. Той разказа, че дал парите на бившия кмет на района Петко Дюлгеров половин час преди арестите и уточни, че е разговарял само с него. „Дюлгеров ми предаде условията на Иванчева. Потърсих именно него, защото разбрах, че е близък с доскорошния кмет на \"Младост\". Каза ми, че от парите за себе си няма да вземе нищо. Свързах се с Иванчева по Viber и предадох сумата“, добави Ваклин.     Бизнесменът каза, че е завел дело в Административния съд като опит да се справи с оказания му натиск от районната администрация, но не дочакал решението на съда. Подавал жалби и в Столичния общински съвет, но и от там не успели да решат проблема му. Ваклин добави, че Иванчева му казала, че трябвало да даде, за да получи. Той подчерта, че отстраненият кмет не е искал той да направи детска площадка, а да вземе пари.\r\nНа тези думи бившият ПР на Иванчева Петър Кърджилов каза, че е лъжа и взе думата. „Това е лъжа. Говорили сте именно за площадка. Понеже тази площадка е била обещана от вас. В деня на тази долна акция тя се е обадила на секретарката Стоянова и ѝ е казала да придвижи преписката, защото в този ден вие сте декларирал, че ще направите тази площадка. Това е бил целият ключ в заговор да се получи това обаждане именно в същия ден, минути преди бруталния арест. Вие сте лъжец, г-н Ваклин, и ще си го получите рано или късно”, закани се Петър Кърджилов в присъствието на медии в съда.   Строителният предприемач заяви, че твърдението на Кърджилов не е вярно и не пожела да влезе в полемиката за площадката. Той добави, че пари за детски площадки са дарени на общината, но те не са използвани затова.\r\nСтана ясно още, че бившият ПР на Иванчева е внесъл . В него настоява президентът Румен Радев да ангажира свои юристи, които да следят делото, което според Кърджилов е опорочено и добави, че .   ", "date": "2018.09.07", "title": "Адвокатът на Иванчева: Психичното ѝ здраве е критично и може да доведе до психологическа смърт"}
{"url": "https://www.actualno.com/sofia/kevr-iziska-ot-sofijska-voda-rezultatite-ot-proverka-za-nachisleni-visoki-smetki-v-kv-krasno-selo-news_693757.html", "text": "  Във връзка с изнесени твърдения в телевизионен репортаж от 7 септември със заглавие „Рекордни фактури: 3800 лв. сметка за вода“, както и в други национални информационни медии, КЕВР изиска „Софийска вода“ АД да предостави информация по случая. Това съобщиха от пресцентъра на КЕВР.     Според потребители от блок №200 в столичния квартал \"Красно село\", за 5-месечен период „Софийска вода“ АД е фактурирала на домакинствата суми от 1000 до 3800 лв. за ползвани ВиК услуги. В информацията се посочва, че след извършена наскоро подмяна на водомерите в блока от служители на ВиК дружеството новите сметки на потребителите са в нормални граници.   По този повод с писмо до ръководството на „Софийска вода“ АД КЕВР изиска след приключване на извършваната от дружеството проверка регулаторът да бъде информиран за резултатите от нея. След получаването на доклада от проверката и необходимата документация, в съответствие със своите законови правомощия, Комисията ще се произнесе относно спазването на Общите условия на Софийска вода“ АД и дали във фактурите е приложена одобрената от Комисията пределна цена на ВиК услуги. КЕВР счита, че обективното изясняване на подобни случаи е в интерес както на потребителите, така и на самите дружества.", "date": "2018.09.07", "title": "КЕВР изиска от \"Софийска вода\" резултатите от проверка за начислени високи сметки в кв. \"Красно село\""}
{"url": "https://www.actualno.com/burgas/burgas-posreshta-rajna-kabaivanska-i-naj-dobrite-uchenici-na-1-oktomvri-mejdunarodnija-den-na-muzikata-news_693763.html", "text": "  Голямата българска оперна актриса и почетен гражданин на Бургас - Райна Кабаиванска, се завръща по покана на кмета Димитър Николов в родния град след близо 10-годишно отсъствие. Това съобщиха от пресцентъра на община Бургас.     На 1 октомври, Международен ден на музиката, от 19.00 часа в залата на Държавна опера - Бургас и в акомпанимента на нейния симфоничен оркестър тя ще представи Галаконцерт на лауреатите на своя XVIII Международен майсторски клас в Нов български университет и стипендиантите на фонд \"Райна Кабаиванска” за 2018 година. На събитието ще прозвучат арии и ансамбли от прочути опери под диригентството на маестро Найден Тодоров. Билети за концерта ще бъдат пуснати в продажба през следващата седмица.   За последно Райна Кабаиванска посети Бургас на 26 септември 2009 г., отново по покана на кмета Димитър Николов. \"Желая на моя град един дълъг и светъл път в бъдещето\" - това послание остави тя след себе си тогава.", "date": "2018.09.07", "title": "Бургас посреща Райна Кабаиванска и най-добрите ѝ ученици на 1 октомври- Международния ден на музиката"}
{"url": "https://www.actualno.com/politics/rumen-radev-njama-resurs-da-zapochne-svoj-politicheski-proekt-smjatat-analizatori-news_693710.html", "text": "  Румен Радев няма никакъв политически ресурс, за да започне свой проект, смятат анализатори. Според Румяна Коларова и Първан Симеонов той няма дори ресурс за ясно политическо противопоставяне.     „Той говори като анализатор повече, отколкото като политик”,  смята Коларова. Тя определи настоящата позиция на Радев като „ключов кадровик”, защото някои назначения не могат да минат без неговото съгласие, но не разполага с ресурс във външната политика, например.   „Радев експлоатира публичния образ и неговият екип произвежда едни поетични текстове, които имат високи качества, но такава политика не се прави”, категорична бе Коларова в ефира на bTV.\r\nСпоред Първан Симеонов президентът се опитва да обедини в един образ всички опозиции в страната, което е невъзможно. „Той се опитва да каже на хората, разбира се деликатно, че ще имат вероятно възможност в идните години, през него, да мислят за промяна в политическия модел”, каза Симеонов.  Коларова коментира, че не е възможно Радев да се превърне в обединител на опозициите в страната. „Всеки един опит да говориш от името на толкова разнолики и противопоставени политически субекти прилича на президента да го прави, но вътрешно това е куха работа. Няма как да стане това”, заяви Коларова.   Според нея президентът разчита на „микромениджмънт”, като говори за отделните проблеми в държавата.\r\n„Когато президентът реши да задълбае в тези проблеми, той трябва да посочи системния проблем, а не неговите микропроявления. Него го е страх да говори за протекция на властта, защото веднага ще се сетят за баща му. За клиентелните практики също, защото голяма част от клиентите на БСП са спонсорирали неговата кампания”, каза още Коларова.    ", "date": "2018.09.07", "title": "Румен Радев няма ресурс да започне свой политически проект, смятат анализатори"}
{"url": "https://www.actualno.com/smolyan/gordi-zagrajdenci-na-protest-sreshtu-api-blokirat-pytja-plovdiv-smoljan-news_693707.html", "text": "        Гражданското неподчинение на селата Загражден, Давидково, Вълчан дол, Глогино, Планинско, Рибен дол и др. е насочено срещу Агенция „Пътна инфраструктура“ (АПИ). Негодуванието им е заради твърде дълго отлаганата реконструкция на пътя Белица – Загражден, който, въпреки че е третокласен, отчасти е черен.\r\nПротестът се организира от сдружение „Горди загражденци“.\r\nЗа да бъдат чути, те смятат да блокират движението от и към Смолян на 14 септември от 10 часа, при отбивката за град Лъки, до ресторант „Юговско ханче“.     Исканията на протестиращите са следните: „Ясен отговор от Министерството на регионалното развитие, Агенция \"Пътна инфраструктура\" за неизпълнените обещания от преди 1 година и 2 месеца“; „Точен отговор за датата за довършване на отсечката Загражден-Белица“. „Огорчени, разочаровани и обидени сме от отношението на АПИ и лично инж. Дончо Атанасов, който в продължение на 1 г. и 2 м. след срещата в Загражден с населението, продължи да ни лъже, че наесен ще бъде отрязана лентата на отсечката Загражден-Белица!“, се казва в публично обръщение на инициативния комитет.    Хората недоумяват с какво са заслужили това отношение от инж.Атанасов.   „Трудолюбиви сме, изпълнителни данъкоплатци сме, съзнателни гласоподаватели сме, какво още искате от нас? Общината и Областта ни подкрепят в исканията ни, кого Вие слушате и кой Ви командва, та така жестоко ни лъжете? Ние не сме вече някогашните бедни, презрени родопчани, ние сме ГОРДИ ЗАГАЖДЕНЦИ и ще търсим отговорност за неизпълнени обещания!!! Искаме среща на 14.09. 2018г. на Юговско ханче, за да разговаряме очи в очи!!! Настояваме!!!“, се сочи още в него.\r\nКакто наскоро писа, от една година АПИ е обявила процедура за възлагане на инженерингова поръчка на стойност 3 785 000 лв. за въпросния път, но още няма избран изпълнител.\r\nОт 11 септември 2017 г. до днес в сайта на АПИ е публикуван само един протокол от отваряне на оферти. Ясни са кандидатите, но ценовите им предложения все още не са известни. Макар процедурата да не е обжалвана, провеждането й е впечатляващо дълго.\r\nКогато преди повече от година местните жители тръгнаха на протест, шефът на АПИ тогава инж. Дончо Атанасов отиде да се срещне с тях. Огледа обекта и обеща в най-скоро време да стартира процедура. Два дни след това министърът на регионалното развитие Николай Нанков свика спешна среща по въпроса и съобщиха, че обектът ще се изпълни през следващата 2018 г.      Поръчката към онзи момент е обявена пет дена по-рано.\r\nНа 13 февруари т.г. бяха отворени първите пликове на кандидатите за участници в процедурата: „ИСА 2000“ ЕООД; ДЗЗД „Ела инженеринг“ (с участници „Ела“ ЕООД и „Пътстрой“ ООД; „ПСТ груп“ ЕАД; „Галчев Инженеринг“ ЕООД; „Мегаинвест – холд“; ДЗЗД „АПП Белица“ (с участници „Агромах“ ЕООД и „Пътища Пловдив“ АД).   Процедурата обаче замръзна до там.\r\nПреди по-малко от месец попита АПИ защо се бавят, има ли отговорни длъжностни лица за това протакане, дали обектът е финансово обезпечен, кога ще бъде завършена процедурата и кога ще започне работата на терен.\r\nОт АПИ отговориха, че ще спазят поетите ангажименти за извършване на проучвателно-проектантски работи и строителство на участъка, които ще бъдат извършени през 2019 г., че обектът е включен в програма „Ново строителство“ и за него ще бъдат осигурени средства от бюджета на агенцията за 2019 г.\r\nПредвиждат до края на тази година да бъде подписан договор с избрания изпълнител, а строително-монтажните работи да стартират през първата половина на 2019 г.", "date": "2018.09.07", "title": "\"Горди загражденци\" на протест срещу АПИ, блокират пътя Пловдив - Смолян"}
{"url": "https://www.actualno.com/europe/evropejskite-strani-prizovaha-rusija-i-iran-da-podkrepjat-primirieto-v-idlib-news_693750.html", "text": "  Европейските държави призоваха Русия и Иран да се придържат към постигнатото спиране на огъня в Сирия, предаде bTV.     В общо обръщение Великобритания, Франция, Швеция, Полша и Холандия предупреждават, че нови военни действия в района на Идлиб ще доведат до катастрофални хуманитарни последици. Декларацията е подкрепена също от Германия, Белгия и Италия.   Припомняме, че днес в Техеран президентите на Русия, Турция и Иран обсъждат ситуацията в Идлиб. Турция иска да възпре нова голяма офанзива на сирийските военни сили, защото се опасява от нова бежанска вълна. Русия и Иран подкрепят режима на Башар Асад.   ", "date": "2018.09.07", "title": "Европейските страни призоваха Русия и Иран да подкрепят примирието в Идлиб"}
{"url": "https://www.actualno.com/asia/silno-zemetresenie-e-registrirano-v-iran-news_693708.html", "text": "  Земетресение с магнитуд 5.3 по скалата на Рихтер е регистрирано в югоизточната част на Иран, показва справка на интернет страницата на Европейския средиземноморски сеизмологичен център (EMSC).     Земетресението е регистрирано в 11:23 часа местно време (09:23 часа българско време) на дълбочина от 10 км. Епицентърът е на 134 км югоизточно от град Бам и на 193 км югозападно от град Захедан.   Засега няма данни за жертви и материални щети, допълва агенция Фокус.", "date": "2018.09.07", "title": "Силно земетресение е регистрирано в Иран"}
{"url": "https://www.actualno.com/smolyan/mylnija-udari-detsko-leglo-v-smoljansko-4-ma-turisti-se-zagubiha-news_693713.html", "text": "        Инцидентът е станал завчера малко преди 14 часа. Мълнията проникнала през покрива на сградата. Сградата е спасена, с опушени около 100 квадрата стени, съобщиха от полицията.\r\n„Действително има изгорено детско легло, но за щастие децата ги е нямало. Младото семейство имат три деца и всички са в София. Там работят. Собственичката на къщата се казва Ани. Били са със съпруга й на почивка в Гърция и са се прибрали. По време на инцидента само тя си е била вкъщи. Мъжът й е американец, бил е навън“, каза кметът на селата Еленска и Селище Юлиян Нейков.   По думите му сложената за изолация вата на плочата до голяма степен е помогнала да не се разгори целият покрив.  „Комшиите са се намесили много бързо и не са позволили на огъня да се разраства. Тогава дойдоха пожарните коли от Мадан и Смолян. С малкия дявол се е разминало.  Добре, че жената си е била там, та е реагирала бързо и с помощта на комшиите са овладели ситуацията, докато дойдат пожарните“, коментира Нейков.\r\nЗа четирима изгубили се в гората туристи вчера съобщава още полицията в Смолян.   В 16.37 ч. на тел. 112 е получен сигнал за изгубени хора в гората. Две жени на 32 и на 33 г. от Пловдив се отклонили от маркирана еко-пътека в района на Девин. Екип на пожарната ги спасил с въжета за парапети да преминат през опасните места.    Другият сигнал постъпил снощи в 20.54 ч. за изгубена двойка туристи в района на село Ягодина. Мъж на 31 г. и жена на 30 г. от гр.София се отклонили от маркирана еко-пъктека и попаднали в  труднодостъпна скалиста местност, от където не могли да се придвижат безопасно.\r\nТе били спасени от пожарникарите в Девин с помощта на четиризвенна сглобна стълба и спасително въже.", "date": "2018.09.07", "title": "Мълния удари детско легло в Смолянско, 4-ма туристи се загубиха"}
{"url": "https://www.actualno.com/america/strelecyt-v-shtata-vashington-se-predade-news_693712.html", "text": "  Полицията в щата Вашингтон задържа въоръжения мъж, който се опита в четвъртък вечерта да вземе заложници в един от търговските обекти в град Паркленд, съобщи Fox News, цитирана от БГНЕС.     Според информация на телевизията първоначално мъжът е смятал да извърши грабеж, но когато този опит се провалил и на място са пристигнали органите на реда, той заловил няколко души. По-късно всички бяха освободени, като никой от тях не беше ранен. Престъпникът се укри на територията на търговския обект и периодично откриваше огън в отговор на призивите на полицаите да се предаде. Последните в крайна сметка бяха принудени да открият ответен огън. Предполагаше се, че мъжът има значителен запас от боеприпаси и няколко огнестрелни оръжия, включително и автомат.   Сблъсъкът най-накрая приключи с предаването на стрелеца, който, както се оказа, не е имал толкова голям запас от огнестрелна техника, но е бил облечен с бронежилетка.\r\nВластите не разкриват засега нито името, нито възрастта на нападателя.  ", "date": "2018.09.07", "title": "Стрелецът в щата Вашингтон се предаде"}
{"url": "https://www.actualno.com/asia/erdogan-zamina-za-iran-za-tristrannata-sreshta-na-vyrha-za-sirija-news_693714.html", "text": "  Президентът на Турция Реджеп Тайип Ердоган в петък отлетя от летище Есенбога в Анкара, за да присъства на тристранната среща на върха, посветена на Сирия, в иранската столица Техеран, предаде Anadolu Agency.     По време на срещата Ердоган, заедно с руския и иранския си колега, Владимир Путин и Хасан Роухани, ще обсъди съвместните усилия като част от Астанския мирен процес и политическите усилия за намиране на дълготрайно решение на сирийския конфликт.   Първата тристранна среща беше проведена в сирийския курорт Сочи на 22 ноември миналата година. Втората среща беше домакинствана от Ердоган през април в турската столица Анкара, отбелязва още агенция \"Фокус\".\r\nВ делегацията на турския президент влизат още министърът на отбраната Хулуси Акар, министърът на финансите Берат Албайрак и директорът на комуникациите в президентството Фахретин Алтън.  ", "date": "2018.09.07", "title": "Ердоган замина за Иран за тристранната среща на върха за Сирия"}
{"url": "https://www.actualno.com/asenovgrad/pochina-edin-ot-naj-silnite-myje-dostignal-400-kg-klek-news_693724.html", "text": "   Внезапно у дома си, в предиобедните часове на вчерашния ден почина притежателят на титлата „Майстор на спорта” и републикански шампион в щангите Гюрсел Исмаилов.     Асеновградчанинът е печелил немалко титли с името на Спортен клуб по вдигане на тежести „Асеновец”.   Бат Гюрсо, както го наричат местните, е започнал спортната си кариера на около 10-12-годишна възраст. Първият му треньор е Йордан Митков, а последният – Лъчезар Кишкилов. Исмаилов беше активен спортист почти 15 години. Непрекъснато участваше в големи и по-малки републикански първенства и почти винаги се прибираше със заслужен медал. Негови близки приятели и колеги в спорта припомнят, че той е известен в страната и извън нея, като българинът, който достигна 400 кг Клек. С това си постижение, Исмаилов си е заслужил място сред най-силните мъже. „Беше много добър състезател и човек. Ползваше се с голям авторитет и уважение, от страна на нашия колектив. Гюрсо започна да тренира още в 4-ти клас при нас. Винаги беше силна опора на клуба ни и допринесе много за щангите в Асеновград.”, каза пред екип на последният треньор на Исмаилов от Спортен клуб по вдигане на тежести „Асеновец” – .\r\nИзразявайки съболезнования към близките, той разказа, че асеновградският спортист до скоро все още е посещавал залата по вдигане на тежести в града. Напоследък щангистът работеше, като дисководещ в местно заведение.  Той е бил на работа и в последната си нощ, след която се е прибрал направо вкъщи. Няма информация да е боледувал или да е имал притеснения, относно здравето си. Гюрсел е женен и има дъщеря, която тази година ще бъде студентка в I-ви курс на Медицинския университет в Пловдив.   „Ползваше се с добро име в Асеновград, имаше много приятели и огромно сърце.”, споделят негови близки.\r\nЕкипът на изказва съболезнования към семейството на Гюрсел Исмаилов.    ", "date": "2018.09.07", "title": "Почина един от най-силните мъже, достигнал 400 кг Клек"}
{"url": "https://www.actualno.com/crime/sluchajat-karnobat-20-drujestva-s-legalna-dejnost-uchastvali-v-danychnite-izmami-na-vinproma-news_693721.html", "text": "  Общо 20 са дружествата с легална дейност, който са свързани помежду си и участват в данъчните измами по случая „Карнобат”. Това стана ясно на брифинг на ръководителя на спецпрокуратурата Даниела Начева, цитирана от bTV.     Обвинените след спецакцията са осем, сред които собственикът на „Винпром Карнобат” Миню Стайков, за когото прокуратурата иска постоянен арест, синът му Стайко и синът на кмета на Карнобат Иван Димитров.\r\nСпоред изнесените от Начева данни разследването по случая е започнало още през юли 2018 г., когато е открита фабриката за производство на цигари. „На място открихме цех с машини и помещения за работници. Машините към момента на операцията не работеха и работници там нямаше”, уточни Начева. На място са открити цигари на стойност 3 млн. лв.\r\nРазследването на спецпрокуратурата е установило също, че цигарите от фабриките в Карнобат са продавани както у нас, така и на територията на други държави в ЕС.     „Става въпрос за чуждестранни марки. Назначени са експертизи, за да се установи конкретният вид тютюн, който се използва. Не е сигурно дали тези цигари не са доста по-вредни от въведения стандарт”, коментира прокурор Ангел Кънев по време на брифинга. Фабриката е работила две години, като сред служителите ѝ има и такива с чуждестранен произход.\r\nПо повод арестуваните и обвинени 8 лица, Начева коментира, че всички са свързани по един или друг начин с търговските дружества – като управители или служители.\r\n„След цялостен анализ стигнахме до данни, че освен всичко друго се извършват и данъчни престъпления”, коментира Начева. „Проследихме дейността на дружествата и след изземвания във „Винпром Карнобат” сме сезирали агенция „Митници”, която в момента извършва инвентаризация на всички складови помещения”, поясни още Начева.       Тя допълни, че са установени и потоци от пари с неясен произход, което сочи за извършване на нелегална дейност. „Тези пари се влагат в легалната икономика чрез различните връзки между фирмите”, допълни Начева. От бюджета на две от фирмите са спестени 1,6 млн. лв. от данъци, установи още спецпрокуратурата.\r\nДо момента са заложени 40 данъчни ревизии на различни дружества, претърсени са 38 адреса. Открити са и печати на кухи фирми, сред които и една банка, която оперира на територията на страната ни.\r\nПечатът на банката е открит в дома на счетоводител на една от фирмите, който пред разследващите заявил, че не е експерт и нищо не разбира от счетоводство. Мъжът е със средно образование.", "date": "2018.09.07", "title": "Случаят \"Карнобат\": 20 дружества с легална дейност участвали в данъчните измами на винпрома"}
{"url": "https://www.actualno.com/education/izljazoha-rezultatite-ot-popravitelnite-maturi-news_693720.html", "text": "        Всеки зрелостник може да провери оценките си с въвеждане на входящия си номер и кода за достъп.   На матурата, която се проведе на 28 август, се явиха 4591 младежи.", "date": "2018.09.07", "title": "Излязоха резултатите от поправителните матури"}
{"url": "https://www.actualno.com/society/5-godishno-dete-e-s-opasnost-za-jivota-sled-padane-ot-karuca-v-selo-karapelit-news_693742.html", "text": "  5-годишно дете е с опасност за живота след падане от каруца в село Карапелит, съобщиха отОДМВР – Добрич.     Установено е, че детето е оставено без надзор, като същото пада от каруцата и получава фрактура на черепа. Вследствие на инцидента детето е настанено в МБАЛ „Св. Марина” в град Варна с опасност за живота. По случая е образувано досъдебно производство.   ", "date": "2018.09.07", "title": " 5-годишно дете е с опасност за живота след падане от каруца в село Карапелит"}
{"url": "https://www.actualno.com/sofia/smetka-ot-nad-3-hil-lv-za-voda-poluchiha-jiteli-na-kv-krasno-selo-news_693687.html", "text": "  Жители на столичния квартал \"Красно село\" бяха шокирани от рекордни сметки за вода.     Фактурите са получени в двата входа на блок 200 в квартала. Сред сметките има такива за 3400 лв., 2700 лв., 1740 лв., както и 3800 лв. Те са за период от пет месеца.   При такава сметка човек би казал, че хората от блока имат плувен басейн в мазето, съобщи Нова телевизия. \r\nХората не могат да си обяснят рекордно високите сметки. По думите им е невъзможно толкова много кубици вода да минат през тръбите на апартаментите. Според тях това е очевидна техническа грешка, която трябва да бъде установена.  От \"Софийска вода\" коментираха, че това е прецедент и са започнали проверки. Разчитат и на съдействието на хората от блока.   ", "date": "2018.09.07", "title": "Сметка от над 3 хил. лв. за вода получиха жители на кв. \"Красно село\""}
{"url": "https://www.actualno.com/books/aleja-na-knigata-sofija-s-naj-goljamo-izdanie-dosega-news_693715.html", "text": "  На 11 септември, вторник от 17:00 ч. на пешеходната зона на бул. \"Витоша\" до паметника на Алеко Константинов ще бъде открито шестото и рекордно голямо издание на „Алея на книгата“.     Книжното изложение на открито вече успешно премина през градовете Пловдив и Варна, като в столицата белите шатри традиционно ще ни очакват на пешеходната част на булевард „Витошка“, от пресечката с бул. „Патриарх Евтимий“ до ул. „Узунджовска“. Алеята ще продължи до неделя, 16-и септември, с работно време всеки ден от 10:00 до 20:00 ч.\r\nПовече от 60 от водещите български издателства ще представят новите си заглавия в общо 23 шатри, а както всяка година, сцена на богата културна програма, включваща премиери на книги, срещи с поети, писатели и преводачи, игри и работилници за деца, ще бъде Литературният кът на Алеята.  В сряда, 12-и септември, от 18:00 ч. той е домакин на литературно четене в памет на българския поет Евтим Евтимов и официално награждаване на лауреатите на Националния конкурс за любовна лирика „Горчиво вино“ – 2018.\r\nЧаст от гостите в Културната програма тази година са Атанас (Наско) Атанасов, Галина Вълчева, Георги Господинов, Димитър Тонин, Елисавета Логинова, Елица Виденова, Нели Нановска, Палми Ранчев, Петя Александрова, Светлозар Жеков, Татяна Костова, а също чешкият писател Мартин Райнер, др. Събития ще се проведат както в Литературния кът, така и в книжарници, партньорски локации в градския център.  Изложението ще се проведе от 11-и до 16-и септември, 10:00 - 20:00 ч. Шатра 1 – Артлайн Студиос, Вакон, Сиби    Шатра 2 – ICU, АМГ, Книжарници „Приятели“\r\nШатра 3 – Фют\r\nШатра 4 – Книжен център „Гринуич“\r\nШатра 5 – Кибеа, Клевър Бук, Пан, Хелиопол\r\nШатра 6 – Асеневци, Еднорог, Хартиен свят   Шатра 7 – Бяло Братство, Захарий Стоянов, Списание 8, Тип-Топ Прес\r\nШатра 8 – Атеа, Ергон, Коала Прес, Труд\r\nШатра 9 – Бард, Хермес\r\nШатра 10 – Агата-А, Дамян Яков, Лексикон\r\nШатра 11 – Алтера, Букохолик, Парадокс   Шатра 12 – Колибри, Пергамент Прес, Фондация „Калпатару“\r\nШатра 13 – Емас, Фама\r\nШатра 14 – Прозорец, Просвета\r\nШатра 15 – Жанет 45, Милениум, Шамбала   Шатра 16 – Анубис, Булвест 2000, Клет България, Сиела\r\nШатра 17 – Лира Принт, Издателство на НБУ, Прес\r\nШатра 18 – Жар - Жанет Аргирова, Изида, Персей, Посоки\r\nШатра 19 – Ера, Рива   Шатра 20 – Вакон, Ина, Локус, Наука и изкуство\r\nШатра 21 – Жануа’98, Ибис, Инле, Плеяда\r\nШатра 22 – Рибка, Унискорп\r\nШатра 23 – Кръгозор, Лабиринт, Про Бук", "date": "2018.09.07", "title": "\"Алея на книгата\" - София с най-голямо издание досега"}
{"url": "https://www.actualno.com/politics/ivajlo-kalfin-smjata-che-zaradi-sluchaja-skripal-shte-ima-natisk-nad-bylgarija-news_693689.html", "text": "  При всички случаи ще има натиск върху България. Натискът да се покаже солидарност с британската позиция и позицията на САЩ и Запада със сигурност ще го има. Това заяви в ефира на БНТ бившият външен министър Ивайло Калфин по темата \"Скрипал\" и позицията на страната ни по случая.     Аз не мисля, че трябва да влизаме в тази история, тя крие много рискове, изрази мнение Калфин. По думите му дипломатическите усилия са насочени към това Великобритания да излезе от този случай.   Обвиненията, че Русия има програма за разработване на химическо оръжие за мен са една подготовка за това, което ще се случи в Сирия, коментира и ситуацията в Близкия изток Ивайло Калфин. Според него със свързването на използването на химическото оръжие и нарушаването на международното право се цели оправдаване на бъдещи действия в разрушената страна.\r\nСтудената война беше по-различна, по-мащабна. Сега имаме няколко центъра на противопоставяне, като имаме силно противопоставяне между Запада и Русия, каза Калфин.      Не за първи път се вдига подобна пушилка, включително със същите бизнесмени. Така Калфин отговори на въпрос за семейство Арабаджиеви, които се издирват с европейска заповед за арест. В България от високо до ниско равнище много се оценяват личните контакти и връзки в държавата. От една или две акции тази принципна връзка няма как да се скъса, поясни бившият външен министър.", "date": "2018.09.07", "title": "Ивайло Калфин смята, че заради случая \"Скрипал\" ще има натиск над България"}
{"url": "https://www.actualno.com/politics/rashidov-skeptichen-che-ostavkite-na-radev-nankov-i-moskovski-shte-opravjat-neshtata-news_693690.html", "text": "   . Това заяви в ефира на БНТ председателят на Парламентарната комисия по култура и медии Вежди Рашидов.     Но какво ще свърши тая оставка, какво решаваме с нея? Ако шофьорът е виновен, той не е искал това да се случи, самият той е нещастен и страда от тази ситуация. И Корнелия Нинова да не вземе да дежури по магистралите?! Ние сме поели тази позиция - да се мърсим, коментира още Рашидов по повод трагичната катастрофа край Своге, при която загинаха 17 души.    . Едно невнимание, станала е белята. За съжаление, тежка беля. . \"Дайте да се обединим, хора\", призова Вежди Рашидов и отново заяви, че никой не може да приватизира мъката на обществото. . Така Вежди Рашидов отговори на въпрос за акциите на специализираната прокуратура от последните дни. Как да се оправим? Ще се оправим, когато всички си стъпим на краката. Една добра новина няма, вие какво искате да се случи с това общество? Всеки ден бълваме негативи.  Кой ограничии свободата на медиите или те са корпоративни медии? Грантаджиите свободни ли са? Аз като политик не съм забранил свободата. , изрази мнение Рашидов по повод темата с негативните новини в медиите. Свободата на словото е необходимост за нас и за вас. Манипулацията не е свобода за словото, каза още председателят на Парламентарната комисия по култура и медии.   ", "date": "2018.09.07", "title": "Рашидов скептичен, че оставките на Радев, Нанков и Московски ще \"оправят нещата\""}
{"url": "https://www.actualno.com/asia/sasht-podgotvjat-se-himicheski-oryjija-v-sirija-news_693718.html", "text": "  Химически оръжия се подготвят от сирийския режим, който се кани да започне офанзива в северозападната провинция Идлиб. Това заяви специалният представител на САЩ за Сирия Джеймс Джефри в четвъртък, пише електронното издание на турския вестник Yeni Safak, цитирано от агенция \"Фокус\".     Ситуацията в Идлиб е „много опасна“ и има „много доказателства, че химически оръжия биват подготвени“, заяви Джефри пред журналисти във Вашингтон.   На 21 август САЩ, Великобритания и Франция обещаха да отговорят подходящо на всякакво по-нататъшно използване на химически оръжия от Сирия, припомня вестникът.\r\nСпоред Джефри офанзива от сирийските и руските сили в региона би била „безразсъдна ескалация“.  Наскоро сирийският режим обяви планове за започването на голяма военна офанзива в района, който е контролиран от различни въоръжени опозиционни групировки.   Джефри заяви, че сирийският лидер Башар Асад „няма бъдеще като управник“, но че не е работа на Вашингтон да се отърве от него. САЩ ще останат в Сирия, докато „Ислямска държава“ бъде победена, което според дипломата ще отнеме известно време.\r\nСпециалният представител добави, че президентът на САЩ Доналд Тръмп „все още държи“ на ангажимента да остане в Сирия, за да бъде победена терористичната групировка.     Днес в иранската столица Техеран започва тристранната среща на върха за Сирия, на която ще вземат участие руският президент Владимир Путин, турският му колега Реджеп Ердоган и иранският лидер Хасан Роухани. ", "date": "2018.09.07", "title": "САЩ: Подготвят се химически оръжия в Сирия"}
{"url": "https://www.actualno.com/america/obama-kakvo-stana-s-republikanskata-partija-news_693821.html", "text": "        „Какво стана с Републиканската партия?“, попита Обама в реч в университета в Илинойс.   \"Те подкопават нашите съюзи, създавайки комфорт на Русия\", каза той.\r\n„Основният организационен принцип на партията в областта на външната политика е борбата срещу комунизма и сега те създават комфорт на бившия началник на КГБ. \"  Забележките на бившия президент, които отбелязаха пълното му завръщане на политическата сцена, предшестваха поредица от изяви, които да помогнат на колегите му демократи да се кандидатират в ключови предстоящи междинни избори.   Демократите се надяват да яхнат \"синя вълна\" срещу Доналд Тръмп, за да спечелят места и да осигурят контрол над Камарата на представителите, долната камара на Конгреса,а се борят и за места в Сената.\r\nРечта на Обама в Илинойс беше предварителен преглед на аргументите, които се очаква той да използва в кампанията.    Той критикува причиняващата разкол политика в епохата на Тръмп и неотдавнашните стъпки в политиката на републиканците, като например 1,5 трилиона долара орязване на данъците, с което се наду бюджетния дефицит на страната.   \"Предполагаше се, че това е партията ... на фискалния консерватизъм. Внезапно се оказа, че дефицитите са без значение\", каза Обама.\r\nБившият президент призова аудитория от студенти да гласуват в предстоящите избори. Исторически погледнато, на междинните избори не се обръща много внимание и Обама припомни на аудиторията си, че само един от всеки петима младежи е гласувал в междинните избори през 2014 г.\r\n\"Най-голямата заплаха за нашата демокрация е цинизмът\", каза Обама. „Трябва да направите повече, отколкото да предавате нататък хаштага, трябва да гласувате.“", "date": "2018.09.07", "title": "Обама: Какво стана с Републиканската партия?"}
{"url": "https://www.actualno.com/crime/ne-dadoha-hod-na-sydebnija-proces-sreshtu-desislava-ivancheva-news_693729.html", "text": "  Специализираният наказателен съд не даде ход на разпоредително заседание с подсъдими Десислава Иванчева, Биляна Петрова и Петко Дюлгеров, а даде ход на дело по изменение на мярката \"задържане под стража\" на Иванчева, предаде БГНЕС.     Припомняме, че процесът срещу отстранената от поста кметица на \"Младост\" Десислава Иванчева, бившата ѝ заместничка Биляна Петрова и бившият районен кмет Петко Дюлгеров стигна до Специализирания наказателен съд (СНС) по-малко от пет месеца след показните арести на двете жени в центъра на София по обвинение, че са поискали половин милион евро от строителния предприемач Александър Ваклин.   Делото трябва да се гледа от съдия Иво Хинов, който след като изслуша становищата на прокуратурата и на адвокатите на тримата подсъдими за качеството на обвинителния акт, ще реши да започне ли то по същество или обвинението да бъде върнато на прокуратурата.\r\nДържавното обвинение твърди, че Десислава Иванчева, с помощта на Биляна Петрова, и с посредничеството на Петко Дюлгеров, изнудвала бизнесмена Александър Ваклин, срещу пари да получи необходимото му разрешение, за да строи в „Младост“.  Обвинителният акт описва как е бил договарян размерът на целия подкуп и предаването на първата вноска, колко да е комисионната на Дюлгеров, как да стане получаването и предаването на белязаните 70 000 евро, как са били задържани тримата и какво е било намерено при обиските, които специално за Иванчева и Петрова продължиха с часове на едно от най-натоварените столични централни кръстовища.   Обвинителният акт твърди, че кметицата на „Младост“ приела толкова лично случая на Ваклин, че си водела бял тефтер със суми и инициали. По делото доминират записаните разговори между тримата подсъдими с изнудвания от тях бизнесмен. Според огласеното от Иванчева и Петрова, в СРС-тата имало инициали, съвпадащи с имена на действащи политици.", "date": "2018.09.07", "title": "Не дадоха ход на съдебния процес срещу Десислава Иванчева"}
{"url": "https://www.actualno.com/europe/rusija-uchenijata-iztok-2018-shte-se-provedat-dalech-ot-stranite-na-nato-news_693727.html", "text": "  Ученията „Изток-2018“ ще се проведат далеч от страните на НАТО, няма да повлияят на безопасността им и твърденията за подготовка от страна на Русия за конфликт са неоснователни, заяви говорителят на руското външно министерство Мария Захарова, предава РИА Новости.     \"Относно изявленията, че Русия се готви за някакъв мащабен конфликт, които чухме от представителите на НАТО и няколко страни-членки, вече сме им свикнали. На Запад все още има настройка за търсене на руска заплаха във всяко събитие, макар и да няма основания за такава. Ученията „Изток-2018“ ще се проведат далеч от зоната на НАТО и никак няма да повлияят на безопасността на страните-членки на Алианса\", заяви тя по време на брифинг, съобщи агенция Фокус.   Ученията „Восток-2018“ ще се проведат между 11 и 17 септември на пет полигона и в акваторията на Японско, Берингово и Охотско море, припомня РИА.", "date": "2018.09.07", "title": "Русия: Ученията \"Изток-2018\" ще се проведат далеч от страните на НАТО"}
{"url": "https://www.actualno.com/asia/v-teheran-zapochna-reshavashtata-sreshta-za-sydbata-na-idlib-news_693760.html", "text": "  В Техеран започна тристранна среща на върха между лидерите на Русия, Турция и Иран. На нея ще се решава съдбата на последната бунтовническа крепост в Сирия – Идлиб, предаде БГНЕС.     Руският президент Владимир Путин пристигна малко след турския си колега Реджеп Тайип Ердоган. Домакин на срещата е иранският президент Хасан Роухани.\r\nЕрдоган се опитва да бъде избегната или поне ограничена очакваната офанзива на сирийските войски, подкрепяни от руски и ирански сили, срещу Идлиб. Има опасения, че подобна мащабна военна операция ще предизвика нова бежанска вълна през южната турска граница.   По-рано европейските държави Русия и Иран да се придържат към постигнатото спиране на огъня в Сирия, предаде bTV.  В общо обръщение Великобритания, Франция, Швеция, Полша и Холандия предупреждават, че нови военни действия в района на Идлиб ще доведат до катастрофални хуманитарни последици. Декларацията е подкрепена също от Германия, Белгия и Италия. ", "date": "2018.09.07", "title": "В Техеран започна решаващата среща за съдбата на Идлиб"}
{"url": "https://www.actualno.com/america/myj-se-opita-da-vzeme-zalojnici-i-se-skri-v-tyrgovski-centyr-vyv-vashington-news_693697.html", "text": "  Полицията във Вашингтон е обградила добре въоръжен мъж, опитал се вчера късно вечерта да вземе заложници в един от търговските обекти в град Паркленд, съобщи Fox News, цитирана от БГНЕС.     Първоначално похитителят е смятал да извърши грабеж, но когато този опит се провалил и на място пристигнали органите на реда, той хванал няколко заложници. По-късно всички са били освободени, като никой от тях не е бил ранен. Престъпникът се е укрил на територията на търговския обект и периодично открива огън в отговор на призивите на полицаите да се предаде. Полицията предполага, че мъжът има значителен запас от боеприпаси и няколко огнестрелни оръжия, включително автомат.   Службите за сигурност отцепиха близките улици и евакуираха всички живущи и работещи хора наоколо. Към момента полицията се опитва да преговаря със стрелеца и да го убеди да се предаде.", "date": "2018.09.07", "title": "Мъж се опита да вземе заложници и се скри в търговски център във Вашингтон"}
{"url": "https://www.actualno.com/europe/syprugata-na-boris-djonsyn-go-izgoni-okonchatelno-news_693685.html", "text": "  Бившият министър на външните работи на Великобритания и бивш кмет на Лондон Борис Джонсън вече не живее заедно със съпругата си Марина Уилър, пише британският таблоид Sun.     Според изданието съпругата на Джонсън го е изгонила от семейното жилище след поредната му изневяра. Двойката, която има четири пълнолетни деца, се разделя за трети път в рамките на 25-годишното си съжителство.   Уилър, която е от смесен британско-индийски произход, е успешен адвокат и правозащитник. Според „Сън“ тя е натирвала Джонсън и през 2004 и 2010 година. И в двата случая причината за гнева ѝ са били негови изневери. Според слуховете Джонсън има незаконно дете от изкуствоведа Хелън Макинтайър.\r\nНай-голямата дъщеря на Джонсън Лара обаче смята, че този път няма да има прошка за баща ѝ.  Поредният семеен скандал може да коства скъпо на 54-годишния политик от Консервативната партия, който е определян като един от най-сериозните вътрешнопартийни противници на премиера Тереза Мей.   ", "date": "2018.09.07", "title": "Съпругата на Борис Джонсън го изгони окончателно"}
{"url": "https://www.actualno.com/business/izticha-srokyt-v-kojto-kfn-trjabvashe-da-vnese-doklad-za-olimpik-v-parlamenta-news_693699.html", "text": "        Кипърската компания фалира, а над 200 хил. застраховки на автомобили се оказаха невалидни.   Докладът трябва да съдържа информация за собствеността на компанията и направените от нея вноски в Гаранционния фонд, както и данни за състояние на фонда.\r\nНа извънредно заседание на парламента през август депутатите поискаха от надзора да изясни какви суми е внасяла „Олимпик” в обезпечителния фонд, който покрива щети при фалит на застраховател. Това е задължение само на компаниите с български лиценз, но кипърското дружество все пак е внесло над 2 млн. лв.  Депутатите възложиха на финансовия министър Владислав Горанов да проучи всички възможности за възстановяване на сумите на засегнатите.   ", "date": "2018.09.07", "title": "Изтича срокът, в който КФН трябваше да внесе доклад за \"Олимпик\" в парламента"}
{"url": "https://www.actualno.com/viewpoint/ne-myrsha-a-narod-news_693694.html", "text": "   \"Малките свои честолюбия и разлики на мнения да оставиме на страна и да пожертваме пред олтара на Отечеството си!\"      Стефан Стамболов   След 133 години Съединението на Княжество България с Източна Румелия е политически и географски живо, но все по-имагинерно в реалността на 21-и век за един народ. Може би днес вече не говорим за „малки честолюбия и разлики на мнения“, а за непреодолими разграничения, в следствие на безброй разочарования. След 1989 г. българският парламентаризъм деградира успешно, рисувайки сюрреалистичната картина на родната демокрация, раждайки един деформиран политически елит. Този политически елит успя да противопостави класите, да фрагментира социалните и културни връзки, крепящи чувството за единност на една нация, подменяйки значението на думите „морал“ и „етика“. Сраствайки се частния бизнес, политическата класа на прехода разви корупцията до нечувани нива, насаждайки усещането за нормалност и примиримост с тази реалност. Невъзможността на държавата да се справи с ключовите реформи в образованието, здравеопазването и съдебната система, вече десетки години, не е просто оръжие за политически нападки на различни опоненти- тя е качествена, морална и функционална импотентност на един изфабрикуван политически елит, за който, когато завесите се спуснат, съществува единствено основния принцип на съглашението.\r\nДвадесет и девет години по- късно, наред с многобройните равносметки, които се правят, касаещи редица политики, един проблем стои като дамга, по-ярък и по-силен от всички останали. Демографската криза, наричана от голяма част от обществото „геноцид“, засяга целият политически елит, без изключения. Силата на контрола над държавността идва от населението, неговият брой, образование, социален статут и икономически потенциал, с което демокрация и демография са неразривно свързани.  Случайно или пък не, нивото на демокрация, у нас, можем да кажем, че е абсолютно съизмеримо с нивата на демографията, сиреч и в двете може да открием бушуващи кризи, които се задълбочават с всеки изминал ден. Все пак защо свързвам демокрацията с демография?Освен чисто етимологическия произход, който е общ ( и двете думи идват от старогръцки), демокрацията и демографията са двете водещи понятия, касаещи просперитета на дадена нация.\r\nДемокрацията в България, доколкото реално съществува, е способ на политическия елит да безчинства от името на народа. Колкото по-голям процент от хората са недостатъчно образовани, социално зависими и икономически подчинени, толкова по-добре за управляващите, без значение кои са те ( партия, цвят и т.н.). Всъщност политиката и демокрацията не са се променили значително още от древен Рим, където сентенциите „Разделяй и владей“ и „Хляб и зрелища за народа“ са били основни механизми за власт. Българската нация е силно разединена, поставена на кръстопът, относно своето бъдеще, докато младите хора, които са реалният демографски потенциал, гарантиращ оцеляването на страната, можещ да се пребори с политическите и икономически кризи, корупцията и беззаконието, е принуден да търси препитание  в различни географски ширини. Удобно, нали?   Сега, нека за миг си представим България малко по-различна. С 9-10 милионно население, по-голямата част, от което е грамотно и трудоспособно. Едно общество, което има самочувствието и увереността да поеме отговорност за бъдещето, което не би допуснало един политически елит да се подиграва с пенсионери и инвалиди. Едно общество, което не би допуснало да убиват децата и родилките по болниците, а институциите и частните фирми да си прехвърлят вината за качеството на асфалта, след поредния ден на национален траур, заради катастрофи по пътищата. Едно общество, което би се противопоставило всячески на корупцията, политическата демагогия и на политици, за които оставката е химера, макар родовете им да са окупирали цели отрасли на властта. Тогава вече демокрацията би имала съвсем друг смисъл, различен от днешния.    Реалността, в която живеем е част от самите ни представи и докато не ги променим, тя също няма да се промени. Днес не харесваме политиците и институциите, но продължаваме да гласуваме за тях, или още по-лошо- не гласуваме въобще. Не харесваме дупките по пътищата, но когато ги асфалтират караме с 30 км над ограничението и причиняваме ПТП, не харесваме съдилищата, но често самите ние не спазваме закона.\r\nОт това да говориш за политика и да правиш политика разликата е голяма. От това просто да искаш промяна и да я носиш в себе си- също.\r\nПатриотизмът не се изразява само в таченето на обичаите и заучаването на историята. Патриот не означава „обичай родината, мрази държавата“. Патриотизмът преди всичко е отговорност, която не се състои само в това да пееш с пълно гърло народни песни, или да облечеш носия. Съединението на България не е направено по този начин, и е нито ПР ход на управляващите, нито щастливо стечение на обстоятелствата. То е дружно усилие, еманацията на жаждата за справедливост на една нация.. Отговорността пред обществото, смелостта да отстояваш себе си, човечността към ближния, познаването на историята, но и мисълта за бъдещето- това трябва да са съвременните постулати на патриотизма- същите, които накараха предците ни, преди 133 години, да се преборят с поредната несправедливост.   Ако фрагментацията в обществото е навлязла в своя апогей и всички врати на държавническо мислене са безвъзвратно затворени от обръчи фирми, политики, провеждани с години, но на парче и за определени кръгове, политици, изгубени в превода и такива, считащи себе си за „бащици“, същински Кубратовци в юрта с пръчки, но не за да ги съединят, а запалят? Ако стените на Рилския манастир паднат и свети Иван се изправи, а Левски скърши бесилото и ни погледне отново, ако се чуе викът на онези, които паднаха при  Ахелой, Клокотница, Търново и Шипка, а Охрид и Черно море забушуват? Тогава ще стихне ли саморазрущителният порив на цял един народ?Защото почитайки традициите и историята си, ние се прекланяме пред миналото, помнейки от къде идваме. Но на къде отиваме? Изборът е наш, „...времето нас обръща, и ние него обръщаме...“ Автор:    ", "date": "2018.09.07", "title": "Не мърша, а народ"}
{"url": "https://www.actualno.com/politics/ekipyt-na-ivancheva-kym-prezidenta-tova-e-politicheska-represija-news_693722.html", "text": "        Според него двете жени са набедени във вземане на подкуп от Специализираната прокуратура с главно действащо лице Иван Гешев и КПКОНПИ, с главно действащо лице Пламен Георгиев. Кърджилов пише за тях, че \"са СЪУЧАСТНИЦИ в ОРГАНИЗИРАНА ПРЕСТЪПНА ГРУПА\".\r\nВ писмото си той твърди още, че вътре в ареста на Специализирания съд, двете жени – госпожа Иванчева и госпожа Петрова, са подложени на физическо и психическо насилие.\r\n\"Вие заявихте, че авторитаризмът не е бъдещето на България и обещахте да вложите Вашите сили като президент в отстояването на българската демокрация. Всичко това, което казахте във Вашата реч се съдържа в казуса на г-жа Иванчева и г-жа Петрова. Този казус е олицетворение на мрачния път на страната ни към обикновен авторитаризъм, дори бих казал към обикновен фашизъм. Това е случаят на най-брутално и опасно потъпкване на демократичните, гражданските и общочовешките ценности след промените в България\", пише още Кърджилов до президента.   Уважаеми господин Президент,\r\nОбръщам се към Вас с този призив като към единствената държавна институция, в която все още виждам знаци за реално съхранение на демократичните ценности, за отстояване не политическия морал и човешко достойнство.    Вече близо пет месеца български държавни институции подлагат на чудовищна политическа репресия българските гражданки и политически представители - Десислава Иванчева и Биляна Петрова, кмет и заместник кмет на столичния район „Младост”.\r\nНасилието срещу тях започна с демонстративен, брутален, зрелищен и в нарушение на техните граждански и човешки права, 12-часов арест на натоварено столично кръстовище.\r\nНевижданата от времето на социализма политическа репресия продължи с активна, очерняща кампания срещу двете жени, в силно зависимите български медии, от страна на Специализираната прокуратура, КПКОНПИ и лица със сериозни финансови интереси в застрояването на район „Младост”. Вътре в ареста на Специализирания съд, двете жени – госпожа Иванчева и госпожа Петрова, са подложени на физическо и психическо насилие. Не бяха показани пред обществото безспорни доказателства, уличаващи кмета и заместник-кмета на „Младост” в престъпленията, в които ги обвиняват – „искане и взимане на подкуп“, затова и неоправдана е най-тежката поискана мярка. Специализираната прокуратура манипулира документи и говори за реплики от СРС, каквито не съществуват в протоколите от СРС по делото.\r\nВ политическата репресия участват състави и на самия Специализиран съд със своите решения да държат двете жени в шумоизолираща клетка, да ги допуснат с белезници на заседания, да държат резервни защитници при присъствие на наети адвокати, да нарушават принципа за непосредственост, правото на защита и основното право за справедлив съдебен процес.\r\nФактите за всичко, изброено дотук са изложени в приложената протестна нота със заглавие „Протестна нота. Зов за помощ”, която изпращаме до всички европейски институции, организации за защита на правата на човека и посолствата.   АБСОЛЮТНО ВСИЧКИ ФАКТИ, НАЛИЧНИТЕ И ОТСЪСТВАЩИ ДОКАЗАТЕЛСТВА, МЕТОДИТЕ НА РАБОТА И ПОВЕДЕНИЕТО НА ОТГОВОРНИТЕ ИНСТИТУЦИИ, водят до извода, че Специализираната прокуратура с главно действащо лице Иван Гешев и КПКОНПИ, с главно действащо лице Пламен Георгиев, са СЪУЧАСТНИЦИ в ОРГАНИЗИРАНА ПРЕСТЪПНА ГРУПА, извършила срещу г-жа Иванчева и г-жа Петрова престъпление по набеждаване в „искане и взимане на подкуп“!\r\nУважаеми господин Президент,\r\nОбръщам се към Вас като към български президент\r\nВ речта си на 3-ти септември Вие говорихте за пробивите в държавността, за системния проблем в държавата, за двата системни порока на днешна България: несправедливостта и корупцията, за управлението, което се реализира повече през телевизиите, отколкото през институциите. Вие заявихте, че авторитаризмът не е бъдещето на България и обещахте да вложите Вашите сили като президент в отстояването на българската демокрация. Всичко това, което казахте във Вашата реч се съдържа в казуса на г-жа Иванчева и г-жа Петрова. Този казус е олицетворение на мрачния път на страната ни към обикновен авторитаризъм, дори бих казал към обикновен фашизъм. Това е случаят на най-брутално и опасно потъпкване на демократичните, гражданските и общочовешките ценности след промените в България!\r\nЗащо това е точно така?\r\nЗАЩОТО, Г-Н ПРЕЗИДЕНТ, Г-ЖА ИВАНЧЕВА Е ЕДИНСТВЕНИЯТ НЕПАРТИЕН КМЕТ (никога преди да бъде избрана за кмет на район „Младост” тя не е била фризьорка, както се тиражираше, а - отличен мениджър на транспортна фирма с клиенти Посолството на Италия, отбора на ЦСКА, и на фирма за натурални продукти за коса).\r\nГоспожа Иванчева е избрана като човек и представител на хората, отстояващи своята гражданска позиция – спиране на презастрояването на междублоковите зелени площи в „Младост”.\r\nПо време на мандата си г-жа Иванчева, заедно с г-жа Петрова, отложи застрояването на имоти с подозрителна реституция и опитваше да уговори преместването на проблемни строежи върху общински терени. За тези свои намерения тя не получи многократно исканата подкрепа от Столична община.\r\nГоспожа Иванчева е и председател на Инициативния комитет „За Зелен Младост”, който води борба в съда срещу отхвърлянето от Столична община на поискания от хората референдум против презастрояването в „Младост”.   С политическата поръчка по набеждаване за подкуп и последвалата политическа репресия срещу Иванчева и Петрова е очевидно, че управляващите имат за цел не само да угодят на обвързаните с тях икономически кръгове с интереси в строителството за стотици милиони лева, но тази политическа поръчка и репресии целят да подкопаят волята на гражданите в България за непартийно гражданско самоуправление, за пряка демокрация и осъществяване на зелени политики. Именно затова, господин Президент, нито една парламентарно представена партия, включително издигналата Вашата кандидатура за Президент, не се обяви публично и категорично срещу несправедливата политическа репресия и насилие. Очевидно партиите се страхуват от реализирането на идеята гражданите да се управляват сами. Страхуват се, защото така те губят своята клиентела.\r\nУважаеми господин Президент,\r\nОбръщам се към Вас не само като към български Президент, но като към български гражданин, воин, генерал, авиатор и мъж на честта. Призовавам Ви като такъв:\r\n1. Да се запознаете лично с всички подробности по казуса;   2. Да заявите Вашата публична позиция пред обществото;\r\n3. Да ангажирате юристи от Вашата администрация, които да разгледат произвола в досъдебното производство и отблизо да проследят съдебното производство срещу г-жа Десислава Иванчева и г-жа Биляна Петрова, което започва днес 07.09.2018 г.\r\nТака ще докажете с действия, че изреченото от Вас на 3-ти септември не са само думи.\r\nВаш дълг е да помогнете на тези жени, избрани за управляващи от десетки хиляди български граждани и защитавали гражданските им интереси според Член 55 от Конституцията на Република България!   Ваш дълг е да помогнете на един кмет и заместник кмет, които защитават гражданските интереси на избирателите си, и които бяха зрелищно набедени в престъпление, което не са извършили!\r\nГосподин Президент, Ваш дълг е да изискате справедливост и да спрете бруталната политическа репресия, на която са подложени единствения непартиен кмет на София, заместничката ѝ, и семействата им!\r\nТози случай е срамно петно за името на демократична България!\r\nПозорен прецедент за най-новата ни история!", "date": "2018.09.07", "title": "Екипът на Иванчева към президента: Това е политическа репресия"}
{"url": "https://www.actualno.com/politics/georgi-giokov-sluhovete-govorjat-che-nikolaj-nankov-shte-ostane-ministyr-news_693706.html", "text": "  \"Слуховете говорят, че единият от тримата министри в оставка ще остане, като това най-вероятно ще бъде министърът на регионалното развитие Николай Нанков. Оставките на другите двама ще бъдат гласувани”, това каза Георги Гьоков от БСП в интервю за bTV.     \"Тук имаме едно сериозно разминаване между вижданията на премиера Бойко Борисов, който има право да иска и да приема оставки, и председателя на ПГ на ГЕРБ Цветан Цветанов, който не иска оставки и смята това за слабост на правителството\",  коментира още Гьоков. Той добави, че когато има толкова много скандали в страната трябва цялото правителство да подаде оставка.   Според него предсрочните избори за \"задължителни.\"\r\nГьоков допълни, че неминуемо ще се стигне до предсрочни парламентарни избори, като това било и официална позиция на левицата.  ", "date": "2018.09.07", "title": "Георги Гьоков: Слуховете говорят, че Николай Нанков ще остане министър"}
{"url": "https://www.actualno.com/crime/myj-s-djip-napadna-jena-i-bolnija-syprug-snimki-news_693735.html", "text": "   Tя се споделя в социалната мрежа.     В случая се издирва мъж, посегнал физически не само на жена, но и на съпруга й, който в този момент бил превозван с линейка към болница.\r\nИсторията е публикувана в групата \"Пловдив\". Разказвачът е неизвестен. Писал е до групата, а администраторите й са решили да публикуват призива за издирване на собственика на BMW-то, за когото се твърди, че е посегнал на семейството.       \"Историята, която ще споделя е изключително грозна. На 01.09.2018 баща ми получава инсулт във Велинград. По лекарски нареждания, на 05.09.2018, с линейка наета с лични средства, е транспортиран от Велинград до Пловдив- изключително внимателно, с бавна скорост, отново по лекарски препоръки. Транспортира се човек в безпомощно състояние все пак.\r\nМайка ми, както можете да си представите ситуацията, е в изключителен дистрес и кара личния си автомобил плътно след линейката. Отново повтарям - по инструкции на невролог, линейката се движи бавно и внимателно; разбираемо, че може би за някои шофьори това би било изнервящо, но за последвалото няма извинение.    Вече в Пловдив, на кръстовището на Захарна фабрика, към 11:30 сутринта, джип BMW с регистрация РВ 0215 ТС засича автомобила на майка ми и застава между нея и линейката. С маневри, тя успява отново да заеме мястото си зад спешната помощ, което явно не се харесва на въпросния господин.\r\nТой я засича, прекъсвайки пътя й след линейката, излиза от автомобила си, доближава се до колата на майка ми, сама жена, която е видимо разстроена, и я удря ПО ЛИЦЕТО С ЮМРУК. Навира се през прозореца, в момента в който майка ми се опитва да обясни случая, и я удря. Не го интересували нито инсулти, нито спешни случаи.   Баща ми, в полулегнало положение на носилката, вижда всичко. Въпреки слабото си физическо състояние, той отваря вратите и защитава майка ми, при което господинът с BMW-то напада и него. Човек с инсулт, видимо в недобро състояние. От рязкото ставане и шок, баща ми припада. Разбира се, господинът пали колата и бяга.\r\nПоследвалите часове на стрес и ужас не могат да се опишат. Това, което ще помоля вас като читатели е да разгласим случая и ако е възможно някой, който е присъствал на въпросното кръстовище на Захарна фабрика, на 05.09.2018, в 11:30-11:34 сутринта и има желание да съдейства, да се свърже с полицаите на 3-о РПУ Пловдив или с редакцията Ви като свидетел.\r\nПрилагам снимки на колата на въпросния \"джентълмен\". Да се знае. Може пък и да го накараме да се срамува.\"   Разбира се, много от фейсбук потребителите поставят под съмнение достоверността на историята, други призовават към саморазправа. Има обаче и такива, които разказват, че са станали свидетели на случая като дори шофьорът на линейката се е намесил в опит да вразуми \"джентълмена\" с джипа.", "date": "2018.09.07", "title": "Мъж с джип нападна жена и болния ѝ съпруг (СНИМКИ)"}
{"url": "https://www.actualno.com/smolyan/mechka-ubi-1-ovca-v-smoljansko-2-sa-raneni-52-sa-se-zadushili-news_693733.html", "text": "        Днес Групата за бързо реагиране е проверила щетите по подаден от собственика сигнал.   Стадото от 155 овце било оставено да пренощува във външно заграждение към обора. Проверката установила 54 мъртви животни - една овца е убита от мечката,  две са ранени, а 53 са се задушили при опити да се приберат в обора.\r\nОт намерените следи експертите са категорични, че щетата е от кафява мечка.  Ще бъде изготвено предложение за обезщетяване на собствениците, допълват от РИОСВ.   ", "date": "2018.09.07", "title": "Мечка уби 1 овца в Смолянско, 2 са ранени, 52 са се задушили"}
{"url": "https://www.actualno.com/starazagora/sybarjat-nezakonni-postrojki-v-romskata-mahala-na-stara-zahora-news_693705.html", "text": "   Общината планира на същото място да бъдат построени социални жилища, а хората, останали без домове, да бъдат настанени в тях.     Лятото на 2014 г. 55 къщи в местността „Борова гора” са съборени, защото са незаконни. Акцията не минава спокойно – ранени са трима полицаи.   Четири години по-късно, квартал „Лозенец”, в който официално живеят 10 хиляди, а неофициално – около 30 000 души, е тих. Но не и спокоен.\r\nВ мизерните стаички можете да видите да живеят заедно няколко поколения – от детето до прабабата. Много от хората не искат да се местят, твърдят, че имат партиди за ток и са склонни да плащат за вода и данъци, ако ги узаконят.  По данни на общината, незаконните постройки в квартал „Лозенец” са 120. За всички тях има издадени и влезли в сила заповеди за събаряне.   В ефира на bTV кметът Живко Тодоров обясни, че ситуацията е сложна, защото по закон постройките трябва да се съборят, но така обитателите им остават на улицата и след това съдят България.\r\nЗатова ще бъдат изградени 80 социални жилища, в които да бъдат преместени тези, чиито къщи ще бъдат съборени.    Така догодина със сигурност ново събаряне ще има – но „по цивилизован начин”.", "date": "2018.09.07", "title": "Събарят незаконни постройки в ромската махала на Стара Захора"}
{"url": "https://www.actualno.com/burgas/festivalyt-voda-shte-se-provede-za-vtori-pyt-v-burgas-news_693767.html", "text": "  Младежки културен център, сдружение \"Танц БГ\" и инициативата \"Бургас харесва младите\" за втори път ще организират фестивала за съвременни изкуства \"Вода\". Toва съобщиха от пресцентъра на Община Бургас.     Фестивалът ще се проведе в периода 14 - 16 септември в изпразнения плувен басейн и съседни пространства в МКЦ. В програмата ще бъдат представени творби от български и международни визуални артисти в областите видео, инсталации, фотография и артистични трансформации.\r\nФестивалното пространство включва закритият басейн с размери 25 х 12,5 метра и множеството по-малки помещения - съблекални, бани, коридори, котелно помещение, стрелбище и други пространства, оформящи своеобразен лабиринт.\r\nПроизведенията ще бъдат разположени в помещенията на басейна и околното пространство. Зрителите ще преминават през случващи се пред тях презентации в избрана от тях последователност.  Билети за \"Вода\" можете да закупите до 31 август на промоционални цени от касата на МКЦ (етаж 2, офис \"Касиер\") на цена 15 лв. за целия период на фестивала. След това на касата на НХК и на входа в дните на събитието, цена - 10 лв. за един ден, 25 лв. за трите дни.\r\nФестивалът за съвременни изкуства \"Вода\" се организира и с финансовата подкрепа на Министерство на Културата, Община Бургас, с подкрепата на Art Council Korea, Korea Dance Abroad и ОП \"Спортни Имоти\".      18.00 ч. - ФЕСТИВАЛЕН ПЪЗЕЛ\r\n19.00 ч. - \"ХРОНОЛОГ\" - спектакъл за възрастни на Куклен театър - Видин, България и Театър \"De la massue\"- Ница, Франция. Спектакъл за възрастни по идея на Езекел Гарсия Домеу.\r\n21.00 ч. - \"ВОДА\" представя СОЛО ТАНЦ\r\n\"DEATH GIVES LIFE / СМЪРТТА ДАВА ЖИВОТ\" - хореография и изпълнение: Александра Драгова, България.   \"UNINHABITED ISLAND / НЕОБИТАЕМ ОСТРОВ \" - хореография и изпълнение: Jung Jae Woo, Южна Корея /Награда Best Dancer от Seoul International Choreography Festival 2017/\r\n21.30 ч. - ФЕСТИВАЛНО ПАРТИ с DJ Antonio Ferrarese, Италия. 18.00 ч. - ФЕСТИВАЛЕН ПЪЗЕЛ\r\n19.00 ч. - \"РОТОР\" - Перформативна Автоматична Система (ПАС) на Венелин Шурелов, България /SubHuman Theatre/\r\n20.30 ч. - \"RUNNERS HIGH / ВЪРХЪТ НА БЕГАЧА\" - съвременен танцов спектакъл, ко- продукция на Танцова компания \"ДЮН\",България и Lee Jung In Creation Dance company, Южна Корея. Хореография: Lee Jung In,, Южна Корея. 18.00 ч. - ФЕСТИВАЛЕН ПЪЗЕЛ\r\n19.00 ч. - \"TНЕ SPACE IN BETWEEN / ПРОСТРАНСТВОТО ПОМЕЖДУ\" - интерактивен пърформанс на Искра Иванова, Идея, концепция и текст: Искра Иванова и Светлозара Христова, България\r\n20.30 ч. - \"IN-BETWEEN / МЕЖДУ\" - съвременен танцов спектакъл на компания Стрийм Денс, България. Хореография: Ангелина Гаврилова и Филип Миланов, България.", "date": "2018.09.07", "title": "Фестивалът \"Вода\" ще се проведе за втори път в Бургас"}
{"url": "https://www.actualno.com/health/v-kakvo-se-krie-tajnata-na-japonskoto-dylgoletie-news_693768.html", "text": "  \"Тайната на японското дълголетие е здравно осигуряване за всички.4 Това каза президентът на Световна медицинска асоциация д-р Йошитаке Йококура по време на Деветия международен медицински конгрес, предаде репортер на Агенция „Фокус“.     Д-р Йококура обясни, че през 1947 година средната продължителност на живота в Япония е била 50 години, но през 1961 година въвеждат задължителна осигурителна система за всички, което дава възможност хората да получат медицинска грижа в ранните фази на заболяването. По думите на д-р Йококура това е увеличило средната продължителност на живота на японците с близо 30 години.   \"Всъщност няма никаква тайна или ако трябва да говорим за тайната на дълголетието на японците е именно това – когато всички са здравноосигурени, имат по-ранен достъп до медицински грижи, това веднага води до увеличаване на продължителността на живота\", заяви д-р Йококура.\r\nТой обясни, че сред целите на Световната медицинска асоциация са въвеждане на единни медицински стандарти, универсално здравно покритие, тоест достъп до здравеопазване на всички хора по света и непрекъснато подобряване на квалификацията на лекарите. По думите му идеята е да бъде осигурена точната грижа за точния човек в точния момент.  \"Първата и основна грижа на лекарите е да пазят живота на пациентите. Те трябва да се грижат за хората, които са в критична ситуация, тоест са по-уязвими в обществото. Затова е изключително важно лекарят в своята дейност да разсъждава и да действа от гледната точка на пациента, на болния\", заяви президентът на Световната медицинска асоциация.   В доклада си той посочи, че сърдечно-съдовите и онкологичните заболявания са сред най-големите проблеми в здравеопазването в световен мащаб.\r\n\"В сферата на онкологията е изключително важно да се развива и да се навлиза все повече в тайните на генните технологии. Колкото по-скоро се разберат фините механизми на взаимодействието при гените, толкова по-скоро ще има развитие в онкологията и ще се постигне напредък в овладяването на онкологичните болести\", отбеляза д-р Йококура. Що се отнася до сърдечно-съдовите заболявания, той обясни, че те могат да бъдат овладяни преди всичко с промени в начина на живот на хората, като повече физическа активност, намаляване на холестерола и тютюнопушенето.    \"Те зависят до голяма степен от човека\", подчерта д-р Йококура.", "date": "2018.09.07", "title": "В какво се крие тайната на японското дълголетие?"}
{"url": "https://www.actualno.com/asia/ima-zabavjane-na-poshtenskite-pratki-za-japonija-news_693739.html", "text": "  Пощенският оператор в Япония уведомява, че поради пораженията, нанесени от тайфуна, връхлетял страната на 4 септември 2018 г., има забавяне в обработката и доставката на пратките.     Клиентите на „Български пощи“ ЕАД ще бъдат уведомени за развитието на ситуацията чрез сайта на дружеството.   ", "date": "2018.09.07", "title": "Има забавяне на пощенските пратки за Япония"}
{"url": "https://www.actualno.com/society/delegacija-ot-bylgarija-pristigna-v-krim-za-mejdunaroden-festival-news_693700.html", "text": "  Голяма българска делегация пристигна на посещение в Крим. Тя включва представители на бизнеса и академичните среди, съобщи председателят на българската автономна културна асоциация \"Паисий Хилендарски\" в Крим Иван Абажер.     \"В делегацията участват представители на обществеността, бизнеса, науката, политически анализатори и журналисти от влиятелни издания. Те ще участват в нашия Международен фестивал на българската култура \"Български срещи\". Делегацията се състои от десет души. При завръщането си у дома, те ще могат да разкажат за реалната ситуация на полуострова“, каза за РИА Новости Абажер.   Фестивалът ще се проведе от 7 до 11 септември. В рамките му ще се проведе научно-практическа конференция \"Единен свят на кирилица\", на която ще бъде представена книгата албум \"Българите. Връщане към корените\", отбелязва още БГНЕС.\r\nАбажер подчерта, че мисията на фестивала е не само популяризирането на българската култура в Крим, но и на самия Крим сред българите, живеещи в различни страни. Тя се състои и в насърчаване на развитието на културни, туристически и икономически връзки между Крим и България.   ", "date": "2018.09.07", "title": "Делегация от България пристигна в Крим за международен фестивал"}
{"url": "https://www.actualno.com/music/pol-makkartni-izdade-nov-solov-album-news_693772.html", "text": "  Бившият член на Бийтълс Пол Маккартни издаде своя 17-ти солов албум – \"Egypt Station\". Официалната дата на излизането на албума е 7 септември, предаде ТАСС.     Според музиканта дискът е компилиран така, че да създава у слушателя усещане за музикално пътешествие.   \"Албумът започва от първата станция - първата песен, а след това всяка следваща песен се явява като като нова станция. Идеята ни беше да свържем всички песни под този знак. Мисля за него като свещено място, откъдето се появява музиката\", коментира творецът.\r\nТова е първият студиен диск на Маккартни от 2013 г., когато той представи популярния албум \"New\" Слуховете за подготовката на новия албум се появиха в началото на юни, когато музикантът публикува в Instagram снимки на микрофони в студиото си и себе си зад пианото.  ", "date": "2018.09.07", "title": "Пол Маккартни издаде нов солов албум"}
{"url": "https://www.actualno.com/balkani/vuchich-bojkotira-sreshtata-s-tachi-v-bruksel-news_693774.html", "text": "  Сръбският президент Александър Вучич няма да отиде на планираната среща с косовския президент Хашим Тачи в Брюксел. Това съобщи ръководителят на косовската канцелария Марко Джурич, предаде БГНЕС.     Според него \"властите в Белград искат да запазят мира, но не могат да приемат опитите за заплахи и забраните срещу президента на Сърбия от страна на Косово\".   Джурич подчерта, че са неприемливи опитите да се обезсмислят преговорите, както и опитите на Хачим Тачи да направи Прешевската долина, Медведжа и Бояновац част от територията на Косово. \"Единствената територия, за която може да се преговаря, е тази на Косово\", каза още Джурич и добави: \"Видяхте как действа Тачи и твърди, че се преговаря за Прешевската долина, Медведжа и Бояновац. Всичко това ни изправя пред ситуацията да няма дори минимални условия за преговори с властите от Прищина. След всички гадости, които направиха, не искаме да ги виждаме\".\r\nСтана ясно също така, че тази сутрин сръбският президент е имал среща с върховния представител на ЕС по въпросите на сигурността и външната политика Федерика Могерини. Междувременно тя заяви, че ще предложи нова среща на високо равнище за уреждане на спорните въпроси между Сърбия и Косово, която да се проведе преди заседанието на Общото събрание на ООН.  ", "date": "2018.09.07", "title": "Вучич бойкотира срещата с Тачи в Брюксел"}
{"url": "https://www.actualno.com/asia/erdogan-se-objavi-za-primirie-v-idlib-news_693771.html", "text": "  \"В Идлиб трябва да бъде обявено примирие и да се преустановят нападенията над тази сирийска провинция\", заяви президентът на Турция Реджеп Тайип Ердоган, цитиран от РИА Новости.     По думите му, срещата на върха в Техеран е последната възможност за мирно разрешаване на проблема в Идлиб в рамките на астанския мирен проце, предаде агенция Фокус.   Операцията в Идлиб и процеса на сирийско урегулиране се превърнаха в централни теми на срещата на върха между Русия, Турция и Иран, която се провежда в петък в Техеран, подчертава руската агенция.", "date": "2018.09.07", "title": "Ердоган се обяви за примирие в Идлиб"}
{"url": "https://www.actualno.com/asia/15-mln-domakinstva-v-severna-japonija-vse-oshte-sa-bez-tok-sled-zemetresenieto-news_693686.html", "text": "  Повече от 1,5 млн. домакинства в северния японски остров Хокайдо, който вчера беше разлюлян от земетресение с магнитуд 6,7 по скалата на Рихтер, остават без електричество, съобщи министърът на икономиката, търговията и промишлеността Хирошиге Секо, съобщи БГНЕС.     \"Без електричество в настоящия момент остават 1,55 млн. домакинства“, отбеляза той. Компаниите за пренос на електроенергия правят всичко възможност, за да възстановят снабдяването, но това може да отнеме няколко дни\", добави министърът и призова местните жители да бъдат пестеливи в ползването на електроенергия.   Министър-председателят Синдзо Абе обяви, че по последни данни жертвите на природния катаклизъм са 16 души, а други 26 се смятат за безследно изчезнали. Дрги над 300 души за получили различни наранявания.\r\nЗеметресението с магнитуд 6,7 бе регистрирано в 3.12 часа местно време /21.12 часа българско/. Епицентърът на подземния трус се намира в окръг Ибури, на югозападния остров Хокайдо, а огнището е на дълбочина около 37 км.  ", "date": "2018.09.07", "title": "1,5 млн. домакинства в Северна Япония все още са без ток след земетресението"}
{"url": "https://www.actualno.com/actualno/vejdi-sreshtu-kornelija-umrete-ot-skuka-2-news_693734.html", "text": "  Ние вече веднъж водихме хроника на отегчението от друг политически сблъсък - . И все по-вероятно изглежда да превърнем умиране от скука в дълга журналистическа поредица, в която авторът с помрачен поглед и приспано от досада съзнание проследява всеки сбълък на колоси в парламента. Този път \"кръстосаха шпаги\", както би се изразила обиграната в клишета вестникарска традиция, Корнелия Нинова и Вежди Рашидов.     Ето избрани извадки: Вие, госпожо, ходите като парламентарна манекенка да си правите фотосесии с мъките на хората. Вашите нападки към тези снимки няма да измият това престъпление. От първия до последния ден ще стоя при тези хора.   Взех думата по повод атаките срещу ГЕРБ - създаването на компромати, внушени от някои млади леви депутати и тяхната лидерка, които облъчват обществото с клевети, мръснишки внушения, публични изцепки Когато се изправихме не срещу вас, а срещу системата, от която сте част – олигархично-политическата мафиотска система, сме си дали сметка какво ни чака. Няма да ни уплашите, нито ще ни спрете с подобни декларации.      Не разбирам защо се обиждате, когато цитираме един от вас и при това лицето ви - г-н Антон Тодоров. Той смята, че вие сте шайка и много хубаво ви описа. \r\n...\r\nРазбира се, шайките - ГЕРБ и БСП, са две, редуват се през мандат, и двете са съставени от алкално-киселинен баланс на нещо средно между мафия, безнаказаност, корупция, обръчи от фирми и странно за иначе уж противоположната им роля благоговение пред едни и същи крупни играчи, чиито бизнес процъфтява еднакво добре и при двете партии. Материята е една, имената две, разликата нула. ГЕРБ и БСП маршируват през прехода като тъмни двойници. Различията между тях съществуват само в прекалено буквалните представи на късобойната парламентарна журналистика, свикнала да се доверява прекалено на различното местоположение на централите им. Ако човек действително би дал интелектуално превъзходство на Рашидов или Нинова в разговора им, значи е дълбоко объркан. Двамата се замярат с една и съща ла*няна пръчка, която впрочем хвърчи във въздуха още от 2014-та, когато Борисов се завърна за втори път и въдвори в системата техниката на вечното припомняне: ама аз направих това, защото БСП преди това направиха онова, което от БСП пък твърдят, че направили, защото Борисов преди това го направил. Eдна безкрайно педантична хронология на провала, при който основната разлика между политиците и хората е, че вторите са го изживели на гърба си, докато първите просто са пълнили с думи парламентарно време и банкови сметки. \r\nВ този дух - време е действително да се сбъдне слогана на Народното събрание и да стане ясно, че съединението прави, ако не силата, поне властта. Кухата игра на управление и опозиция се превърна в един безкраен копи-пейст на обвинения, който отдавна не е интересен и служи единствено за изкуствен пълнеж на сутрешен блок. И двете партии все повече приличат на изморителните задачки от вида на \"Открийте 10-те разлики\", в които едната каишка на кученцето в пейзажа е малко по-дълга от другата. Има и по-обещаващи начини човек да тренира ума си.   Райко Байчев", "date": "2018.09.07", "title": "Вежди срещу Корнелия: Умрете от скука 2"}
{"url": "https://www.actualno.com/society/petyr-volgin-georgi-markov-ne-e-ednoplanov-antikomunist-news_693736.html", "text": "  \"Георги Марков е сложна и трагична фигура. Опитът на днешните изтрещели антикомунисти да направят от него икона на собствените си истерии е абсурден и обижда паметта на писателя. Заради дисидентското битие на Георги Марков не можем, а и не бива да забравяме присъствието му сред най-близкия кръг на Тодор Живков\".     Това журналистът Петър Волгин по повод 40 годишнина от убийството на българския писател.   \"Напълно логичните му критики към авторитарния режим в тогавашна България, изобщо не неглижират и критичното му отношение към прехваления Запад. Няма по-глупаво нещо от това днес Георги Марков да бъде представян като еднопланов антикомунист и безкритичен западник\", допълни той.", "date": "2018.09.07", "title": "Петър Волгин: Георги Марков не е еднопланов антикомунист"}
{"url": "https://www.actualno.com/healthy/rjazyk-spad-na-morbili-v-bylgarija-nad-50-000-sluchaja-v-evropa-news_693701.html", "text": "  Повече от 50 200 случая на морбили са регистрирани в Европа от началото на 2018 г., съобщи ТАСС.     В страните от европейския регион са регистрирани 50 267 случая. 1 973 случая са регистрирани в Русия.   В България досега са регистрирани 9 случая от началото на годината, съобщи Националният център по заразни и паразитни болести. Това е рязък спад в сравнение със същия период на предходната година, когато са регистрирани 165 случая, допълва БГНЕС.", "date": "2018.09.07", "title": "Рязък спад на морбили в България, над 50 000 случая в Европа"}
{"url": "https://www.actualno.com/business/integrirana-programa-za-ustojchivo-razvitie-na-choveshkite-resursi-v-btk-ead-news_693321.html", "text": "  На , ще се проведе пресконференция относно изпълнението на проект „Интегрирана програма за устойчиво развитие на човешките ресурси в БТК ЕАД“, финансиран с договор № BG05M9OP001-1.008-2176-C01 от 01.06.2017 г. на процедура за безвъзмездна финансова помощ BG05M9OP001-1.008 „Добри и безопасни условия на труд“ на ОП „Развитие на човешките ресурси 2014-2020“.     Основна цел на проекта е повишаването на производителността на служителите в БТК ЕАД и подобряването на качеството на работните места чрез изпълнение на интегрирана програма за устойчиво развитие на човешките ресурси. На пресконференцията ще бъдат разгледани подробно изпълнените мерки и дейности за реализирането на посочената по-горе цел. е 240 942.10 лева, от които 163 840.63 лева европейско финансиране, 28 913.05 лева национално финансиране и 48 188.42 лева собствено съфинансиране.\r\nМожете да заявите присъствието си в пресконференцията на имейл HSEP@vivacom.bg до 11.09.2018 г.   Проектът се осъществява с финансовата подкрепа на Оперативна програма „Развитие на човешките ресурси“ 2014 – 2020, съфинансирана от Европейския социален фонд на Европейския съюз. ", "date": "2018.09.07", "title": "Интегрирана програма за устойчиво развитие на човешките ресурси в БТК ЕАД"}
