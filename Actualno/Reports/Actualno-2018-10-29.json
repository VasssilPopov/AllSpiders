{"url": "https://www.actualno.com/society/novinite-naj-vajnoto-za-denja-29-oktomvri-news_702926.html", "text": "  Редакционният екип на ви представя най-важните новиниза изминалия ден, 29 октомври.      Председателят на Държавната агенция за българите в чужбина (ДАБЧ) Петър Харалампиев и още над 20 души са задържани при акция за разследване на корупционни практики, съобщи националното радио.   Ангела Меркел ще се оттегли от поста на германски канцлер, когато мандатът ѝ приключи през 2021 г., информира агенция France Presse (AFP), като се позовава на неназован източник от партията на Меркел. Това се случва след поредица от политически кризи и гласувания на регионалните избори, разтърсили крехката коалиция в Германия. Президентът на Република Турция Реджеп Таийп Ердоган открива днес новото летище в Истанбул, което според турските власти ще се превърне в най-голямата аерогара в света, пише БГНЕС.     Новите данъци за колите, които предстои да бъдат гласувани тази седмица, няма да подобрят чистотата на въздуха. Това коментира на пресконференция председателят на „Активни потребители“ Богомил Николов, цитиран от БГНЕС. Столична община се подготвя за придобие къщата на Пейо Яворов чрез публичната продан. \"Извършва се в момента обследване за тежести. Ние сме задължени да пазим интереса на данъкоплатеца, т.е. няма как на сляпо да купим какъвто и да е имот.\" Това каза зам.-кметът на София Тодор Чобанов.    Земеделските биопроизводители гонят плащания, а не биопроизводство. Това твърдят от Сметната палата в одит на изпълнението на мярка 11 „Биологично земеделие“ от Програмата за развитие на селските райони (ПРСР) 2014-2020 г. за периода от 01.01.2015 г. до 30.06.2017 г. \"Голямата коалиция страда от проблемите в малката, а вицепремиерът Валери Симеонов трябваше да се извини веднага, а не след разговор с министър-председателя Бойко Борисов.\" Това каза вицепремиерът и министър на външните работи Екатерина Захариева. Манолова подчертава, че проектът на Закона за бюджета повтаря структурата на бюджетите от последното десетилетие, като превес отново имат разходите за болнична помощ и за лекарства, въпреки че и самият министър на здравеопазването нееднократно е обръщал внимание, че тази диспропорция трябва да се коригира и да се подкрепи извънболничната медицинска помощ. Категорично не можем да проявим толерантност към горенето на гуми и кабели, което замърсява значително въздуха. Това са нерегламентирани дейности и ние ще предложим на парламента тяхното криминализиране, заяви кметът на София Йорданка Фандъкова. Министрите на транспорта в ЕС заявиха в понеделник, че предложението на Еврокомисията за премахване на лятното и зимното време през 2019 г. не е реалистично и че разногласията остават за това как да се приложи тази идея.", "date": "2018.10.29", "title": "Новините: Най-важното за деня, 29 октомври"}
{"url": "https://www.actualno.com/curious/klimatolog-zimata-v-evropa-shte-e-topla-news_702949.html", "text": "   Това каза климатологът проф. Георги Рачев пред \"Фокус\".     „Има няколко прогнози, които са така наречените статични и не се променят напред във времето. Има и динамични сезонни прогнози, които променят своя характер с приближаването на съответния период. Очаква се зимата да бъде с половин, до градус, на някои места с градус и половина по-висока температура от нормалното. Това на пръв поглед не е много, но когато става дума за същинската зима и трите зимни месеци, това е значително. “, каза той.   По думите му ще видим целия арсенал, с който разполага зимата.\r\n„Дните с наднормални температури ще бъдат по-начесто и ще бъдат с по-голяма продължителност. Това ще доведе до тази по-висока средносезонна температура от около градус за зимата“, коментира още климатологът.  При валежите нещата стоят другояче. „Те са много трудни за прогнозиране. Прогнозата на валежите следва хаотичен характер. Засега се смята, че зимата ще бъде с нормални валежи, на Балканите, в южните части с по-ниски валежи от нормалното“, допълни още проф. Рачев.   ", "date": "2018.10.29", "title": "Климатолог: Зимата в Европа ще е топла"}
{"url": "https://www.actualno.com/asia/sirijskata-opozicija-izgotvi-pytna-karta-za-mir-news_702968.html", "text": "  Сирийската опозиция представи „пътна  карта“ за мир, включително стъпки, които да бъдат предприети преди  избори и насоки за план за написване на следвоенна конституция на  страната. Документът, изготвен от  представители на опозицията, поканени в Рим от католическата общност   Сант'Егидио, ще бъде представен на ключовите участници в конфликта - от  Русия до Турция и ЕС - през следващите няколко седмици, предава БГНЕС. Лидерите на Турция, Русия,  Франция и Германия в събота призоваха за политическо решение на  опустошителната седемгодишна гражданска война и трайно прекратяване на  огъня в последния контролиран от въоръжени бунтовници бастион – Идлиб. Тяхното изявление призова за  създаване на комисия, която да изготви следвоенната конституция на Сирия  преди края на годината, \"подготвяйки пътя за свободни и честни избори\" в  разкъсаната от войната страна. Съвместният план на ООН за  комисията за написване на конституцията се появи миналата седмица, като  специалният пратеник на ООН Стафан де Мистура каза, че Дамаск отхвърля  ролята на ООН в процеса на подбор. „Пътната карта\", представена в  понеделник от Комитета за висши преговори (HNC), главните опозиционни  сили, както и няколко незначителни групи, детайлизира формата, която  новото правителство и парламент биха могли да имат. В предложението се призовава  структурата на комисията да \"отразява устройството на страната\" и казва,  че всички \"договорености/правила/законодателство, целящи да разсеят /   възпрепятстват политическите действия на опозицията\", трябва да бъдат  отменени. Комисията, в рамките на  деветмесечен срок, трябва не само да подготви конституцията, но и да  изготви проектозакон за партиите и изборите. Ново преходно правителство  трябва да организира общи и президентски избори чрез избирателна  комисия, създадена от комисията под надзора на ООН. Той също така призова за \"обща  амнистия\" и \"премахване на всички закони, законодателства и процедури,  насочени към наказателно преследване и наказване на участниците в  събитията в Сирия\" от 2011 г., както и за безопасното и доброволно  завръщане на бежанците.     ", "date": "2018.10.29", "title": "Сирийската опозиция изготви „пътна карта“ за мир "}
{"url": "https://www.actualno.com/society/fandykova-shte-predloji-goreneto-na-gumi-da-se-kriminalizira-news_702963.html", "text": "   заяви кметът на София Йорданка Фандъкова.     Тя припомни, че освен определени начини за битово отопление, другият голям замърсител на въздуха са автомобилите. Като  мерки за справяне с проблема Фандъкова посочи закупуването и въвеждането в експлоатация на нови автобуси с електрически или газови двигатели.   \"Първите 20 електробуса вече са в София, до 1 декември ще бъдат пуснати в движение, заедно с още 60 газови автобуса\", заяви кметът пред БНТ.   По повод остро критикуваните ремонтни дейности в центъра на София, Фандъкова обеща \"В момента се изпълняват едни от най-мащабните и най-дългообсъжданите проекти за ремонти. Проектите са сложни, заради което са затруднили ежедневието на столичани, допълни тя. Друг е въпросът, че тази ситуация се използва от много наши опоненти. Предстоят местни избори, предизборната кампания отдавна вече започна\", заяви градоначалникът.   По думите ѝ по въпроса за ремонтите в публичното пространство се тиражират заблуди и фалшиви новини. За пример тя даде слухът, че падината в градината „Кристал“ ще бъде запълнена.    Веднага след като са се появили съмнения около ремонта на „Граф Игнатиев“, вътрешният одит е бил задействан, заяви Йорданка Фандъкова. Конкурсът за ремонта на трамвайните линии по бул. „Цар Борис III“ ще бъде обявен отново, като преди това проектът ще бъде прегледан, тъй като е направен от фирмата, изпълнила ремонта на „Граф Игнатиев“.\r\nЗа ремонта на пространството около площад „Неделя“ ще бъде обявен международен конкурс.\r\n\"Най-важно е да дойдат утвърдени имена - дали ще са от България, или ще са от Европа, защото това е знаковият площад, за който хвърлихме огромни усилия да затворим отвратителния паркинг, който имаше там\", посочи Фандъкова.   По думите ѝ да бъдат променяни.\r\nФандъкова не коментира дали смята отново да се кандидатира за кмет на предстоящите местни избори.   ", "date": "2018.10.29", "title": "Фандъкова ще предложи горенето на гуми да се криминализира"}
{"url": "https://www.actualno.com/crime/jena-be-ubita-v-stolichnija-kvartal-nadejda-izdirvat-sypruga-news_702970.html", "text": "   Това съобщиха от пресцентъра на МВР.     Към мястото са насочени екипи на СДВР и Второ РУ-СДВР.   Предприети са процесуално-следствени и издирвателни действия. предава БНР.  Тялото е открито в апартамент на ул. \"Бели Дунав\". Сигналът е подаден от съсед, който е чул изстрелите. По първоначална информация    Предполага се, че съпругът на жената е евентуалният извършител на престъплението и се смята, че е въоръжен и опасен. Столичната полиция е вдигната на крак, за да издирва евентуалния извършител.", "date": "2018.10.29", "title": "Жена бе убита в столичния квартал \"Надежда\", издирват съпруга ѝ"}
{"url": "https://www.actualno.com/kustendil/26-pojara-v-kustendilsko-news_702961.html", "text": "   Причината за повечето от пожарите е небрежност.      Той унищожава 10 дка широколистна гора, угасен е от 2 противопожарни екипа на РСПБЗН –  Бобов дол. Огънят е обхванал площ от 200 000 кв. м, а служителите на пожарната са успяли да спасят 35 дка широколистна гора.\r\nОще един пожар е нанесъл сериозни щети. Той възниква в плевня в с. Гюешево и унищожава 110 кв. м покривна конструкция, 10 бали фураж и 5 кокошки.   \"Не се изключва и версията, пожарът да е причинен с умисъл, но все още случаят се изяснява\",  уточни специално за кореспондент от града на Actualno.com Катя Табачка, говорител на ОД МВР - Кюстендил.", "date": "2018.10.29", "title": "26 пожара в Кюстендилско "}
{"url": "https://www.actualno.com/kustendil/anelija-gesheva-i-petyr-paunov-otkriha-shestata-rabotna-sreshta-mejdu-biznesa-i-mestnata-vlast-news_702954.html", "text": "  Днес, 29 октомври, в Парк Хотел – Кюстендил се проведе шестата работна среща между бизнеса и местните власти, която цели сътрудничество между обществения и частния сектор. Тази година Община Кюстендил е домакин на работната среща, след участие в конкурс заедно с редица общини.      Ние отчитаме кои са нашите плюсове, един от които е Празника на черешата. От  предстоящата среща очакваме да научим полезна информация, която пък ще  даде възможност да акцентираме в останалата част от сезона\", каза специално за г-н Петър Паунов, кмет на Община Кюстендил.   \" За шеста поредна година Асоциацията на българските туроператори и туристически агенти (АБТТА), организира срещата под наслов “Сътрудничеството между обществения и частния сектор – платформа за устойчиво туристическо развитие. Очакваме висок професионализъм и дух на партньорство. Очаквам всеки един от нас да си тръгне с нови идеи и нови партньори. Срещата се посещава на Годината на Културното наследство\", заяви зам.-председателят на УС на АБТТА - Ирина Найденова.\r\nГ-н Петър Паунов коментира участието на Община Кюстендил като домакин на работната среща така: \"Поласкан съм, че можем да бъдем партньори на един толкова престижен форум. Туризма - това което трябва да предложиш в този сектор е уют и много солидно партньорство. Благодаря на Асоциацията, че сте се нагърбили с толкова отговорна  Оказва се, че културните и образователни институти в община Кюстендил са развити на много високо ниво  - како ХГ “Владимир Димитров - Майстора“ , Регионалния Исторически музей, Библиотеката, училищата, театъра.    Не сме се поддавали на изкушенията агресивно да атакуваме в определени зони, които са изглеждали много примамливи, но след това бързо са затихвали. Днес ми звънна представител на законодателната власт, който ме помоли за среща – днес или утре. Става въпрос за Надявам се, че ще предложим най-доброто както на потенциални инвеститори така и на хората които ще посетят града - туристите. “\r\n17 общински администрации, над 40 участници от водещи туроператори и представители на туризма и над 40 представители на академичната общност от два образователни института ще се включат в работната среща, която ще се проведе в рамките на три дни под формата на дискусионни модули. Държавната администрация също ще се присъедини на част от панелите.        Гост на откриването на срещата беше и заместник-министърът на културата - Анелия Гешева. Гешева каза, че на срещата между бизнеса и местните власти ще присъства и Държавата. Тя е участвала във всички работни срещи до сега през годините, като представител на местната власт, за това и знае колко са важни тези срещи.   Г-жа Гешева призова участниците в форума към “Споделяне“ – на опит, проблеми, нови възможности, за да разрешат съвместно проблемите, както в сферата на опазване на културното наследство, така и в трудния път който всички извървяваме за превръщането на културното наследство в ресурс за развитието на общините и за развитието на културния туризъм в страната. Тя завърши, че е оптимист и целта в годината на културното наследство е да се ангажират повече хора – в националната политика на страната към тази кауза - да се привлекат и младежите – нещо изключително важно.   ", "date": "2018.10.29", "title": "Анелия Гешева и Петър Паунов откриха шестата работна среща между бизнеса и местната власт"}
{"url": "https://www.actualno.com/kustendil/socialnijat-ministyr-shte-poseti-centrovete-za-nastanjavane-ot-semeen-tip-v-kustendil-news_702960.html", "text": "  Утре, 30 октомври, министърът на труда и социалната политика Бисер Петков и председателят на Държавната агенция за закрила на детето Елеонора Лилова ще посетят центровете за настаняване от семеен тип „Сияние“ в град Кюстендил, кв. „Герена“, ул. „Синчец“ 11.     Центровете са изградени по съвместен проект на фондация „Сийдър“ и община Кюстендил през 2010 г.\r\nВ рамките на посещението си министър Петков ще проведе среща с кмета на община Кюстендил Петър Паунов и със структурите на Министерството на труда и социалната политика в област Кюстендил, предаде за Actualno.com кореспондент от града.", "date": "2018.10.29", "title": "Социалният министър ще посети центровете за настаняване от семеен тип в Кюстендил"}
{"url": "https://www.actualno.com/kustendil/koncert-za-denja-na-narodnite-buditeli-v-chitalishte-bratstvo-1869-news_702957.html", "text": "  На 31 октомври от 18:00ч в Голямата зала на читалище „Братство 1869” - гр. Кюстендил ще се проведе празничен концерт, посветен на Деня на народните будители. Концертът е в знак на признателност и благодарност към нашите будители и техните днешни последователи – учители, писатели, учени и творци, които пазят нашата национална идентичност и продължават святото дело на своите предци.         предаде за кореспондент на Actualno.com от града ", "date": "2018.10.29", "title": "Концерт за Деня на народните будители в читалище “Братство 1869“"}
{"url": "https://www.actualno.com/crime/eto-go-myja-izdirvan-vyv-vryzka-s-ubijstvoto-na-mlada-jena-v-nadejda-snimka-news_702981.html", "text": "         \"Във връзка с изясняването на обстоятелствата около тежко криминално престъпление, Столичната полиция издирва мъжа от снимката.       Молим гражданите, които ги забележат, да подадат сигнал на тел. 112 или в най-близкото поделение на МВР. Анонимността им е гарантирана\", съобщават от МВР.  Припомняме, че 23-годишна жена бе намерена простреляна в апартамент на ул. \"Бели Искър\" в квартал \"Надежда\".   Заподозрян за убийството е мъжът ѝ, с когото имат малко дете. Мъжът е въоръжен и опасен. Според информация на Нова телевизия той е служител на СОТ.    ", "date": "2018.10.29", "title": "Ето го мъжа, издирван във връзка с убийството на млада жена в \"Надежда\" (СНИМКА)"}
{"url": "https://www.actualno.com/balkani/promenite-v-makedonskata-konstitucija-vlizat-v-parlamenta-do-dni-news_702983.html", "text": "  Проект за предложенията  за  изменение на македонската конституция  съгласно Договора от Преспа  трябва да влязат в парламента в Скопие  до края на седмицата, заяви  македонският премиер Зоран Заев , цитиран от БГНЕС. Той проведе заедно с външния  министър Никола Димитров и министърът на правосъдието Рената Дескоска  консултативна среща с депутатите от опозицията, които вече действат като  независима депутатка група. Заев посочи, че консултациите  ще продължат с всички парламентарни групи, за да се спази законовия  срок, който беше даден на правителството. На днешната консултативна  среща бяха обсъдени всичките четири въпроса, представени от  опозиционните депутати, които подкрепиха инициирането на процеса на  изменение на конституцията. Били съгласувани конкретни  насоки - частта за укрепване на македонската идентичност, гаранцията, че  процесът ще бъде изпъден до край и няма да бъде отново блокиран от  Гърция, т.е., че конституционните промени ще влязат в сила с  ратификацията в гръцкия парламент и в сегмента на вътрешната прилагане  на новото име. Втората тема, за която днес  разговаряли Заев, Дескоска и Димитров с опозиционните депутати от новата  депутатка група, е създаването на координационен  орган, който трябва  да работи за процеса на помирение в Македония. Начело на този орган ще  бъде председателят на парламента Талат Джафери, ако той приеме. Заев допълни, че за него  въпросът за амнистия е неприемлив, след като ще се формира орган за  помиряване, през него ще трябва да се намерят механизмите това да стане.  Премиерът добави, че представителят на ВМРО-ДПМНЕ в тази институция ще  може да представи всички аспекти – според него – за помиряване.     ", "date": "2018.10.29", "title": "Промените в македонската конституция влизат в парламента до дни"}
{"url": "https://www.actualno.com/crime/izdirvanijat-za-ubijstvoto-v-nadejda-e-bivsh-prijatel-na-zastreljanata-jena-news_702985.html", "text": "   Това съобщи директорът на СДВР ст. комисар Ивайло Иванов, предаде „Фокус“.     По думите му мъжът е в ж.к. „Надежда“, Тялото й е открито от нейните родители, които не са могли да отворят вратата и затова са извикали ключар.   „В 18.31 ч. сме получили сигнал, че на адреса е открито от родителите си мъртво момиче. На място веднага са насочени екипи. 23-годишното момиче е починало от огнестрелни рани“, каза още ст. комисар Иванов.\r\nПо думите му издирваният 26-годишен мъж   През утрешния ден се очаква повече информация. \"Взети са всички мерки. Уведомена е \"Гранична полиция\", допълни той и уточни, че все още не е ясно дали 26-годишният мъж е извършител на убийството.   Проверки има във всички квартали на столицата тази вечер.\r\nОт МВР разпространиха и на издирвания мъж. Вижте я     ", "date": "2018.10.29", "title": "Издирваният за убийството в \"Надежда\" е бивш приятел на застреляната жена"}
{"url": "https://www.actualno.com/europe/velikobritanija-shte-vyvede-nov-danyk-za-internet-gigantite-news_702986.html", "text": "  От 2020 г. Великобритания ще въведе нов данък  върху дигиталните услуги на технологичните гиганти. Това каза министърът на финансите Филип Хамънд, предаде БГНЕС. \"Правилно е тези глобални  гиганти с рентабилни бизнеси в Обединеното кралство да плащат  справедливия си дял\", заяви Хамънд пред парламента, като очерта бюджета  на правителството. Данъкът ще  бъде въведен от април 2020 г. и ще се прилага само за печеливши  предприятия, които генерират най-малко 500 млн. паунда (562 млн. евро)  годишно като приходи по света. Очаква се данъкът да осигурява   400 млн. паунда годишно, каза министърът, добавяйки, че по-късно ще  бъдат разкрити повече подробности, като подчерта, че това няма да бъде  данък върху продажбите онлайн. Хамънд добави, че Великобритания също ще продължи да настоява за \"международна корпоративна данъчна реформа за цифровата ера\". Той заяви, че \"очаква с  нетърпение\" да получи обаждане от бившия заместник министър-председател  Ник Клег, който по-рано този месец бе обявен за нов ръководител на  глобалната политика на Фейсбук. Има политическо и обществено  безпокойство относно нивата на данъци, плащани от технологични гиганти  като Amazon, Apple, Facebook и Google. По-рано този месец Facebook  обяви, че неговата британска данъчна сметка се е утроила на 15,8 милиона  паунда през миналата година, в сравнение с 5,1 милиона през 2016  година. Приходите на Facebook във  Великобритания междувременно се увеличиха с 50% до 1.26 млрд. паунда  през миналата година в сравнение с 2016 г. В Англия имаше особена  загриженост относно онлайн гигантите за пазаруване като Amazon, които  подбиват традиционните търговци на дребно.     ", "date": "2018.10.29", "title": "Великобритания ще въведе нов данък за интернет гигантите"}
{"url": "https://www.actualno.com/balkani/borisov-prisystva-na-otkrivaneto-na-novoto-letishte-v-istanbul-snimki-news_702955.html", "text": "  За мен е чест и удоволствие да  участвам в тържественото откриване на новото летище в Истанбул, което се  провежда на националния празник на съседна, приятелска и съюзническа  Турция – 29 октомври. Това заяви министър-председателят Бойко Борисов  пред президента на Турция Реджеп Тайип Ердоган, който го посрещна преди  тържествената церемония, съобщиха от правителствената пресслужба. „Убеден съм, че новото летище в  Истанбул е не само огромен принос за развитието на транспортната  инфраструктура, за контактите между хората и за развитието на  търговско-икономическите отношения. То е значителна стъпка в  реализирането на инфраструктурната свързаност на региона с ЕС, която бе  сред приоритетите на българската външна политика по време на Българското  председателство на Съвета на ЕС“, подчерта  Борисов пред турския президент. Българският премиер беше категоричен, че  освен непосредствен съсед на България, Турция остава и важен партньор в  области като миграцията, борбата с тероризма, енергетиката, земеделието  и животновъдството, търговията. „Вярвам, че откриването на  новото летище символизира, както нашите досегашни съвместни успехи, така  и бъдещото ни сътрудничество, взаимно доверие, толерантност и мир“,  посочи още премиерът Бойко Борисов.        Според турските власти новият аеропорт ще бъде най-големият в света. Цената за построяването му надхвърли 26 млрд. евро. \r\nКъм момента обаче е реализирана едва първата от четирите фази от строителството, започнало през 2014 г., която е на стойност 6 млрд. евро. Останалите етапи трябва да приключат до 2023 година.  Ясни са вече и дестинациите на първите полети на новото истанбулско летище. Те ще бъдат на Turkish Airlines и ще бъдат до турската част на Кипър и до Азербайджан.   ", "date": "2018.10.29", "title": "Борисов присъства на откриването на новото летище в Истанбул (Снимки)"}
{"url": "https://www.actualno.com/society/majkite-na-deca-s-uvrejdanija-otnovo-na-protest-mariana-popova-gi-podkrepi-snimki-news_702967.html", "text": "  С песента \"Вървят ли двама\"   певицата Марияна Попова подкрепи майките на деца с увреждания, които за  поредна вечер се събраха пред стълбите на Партийния дом. Искам да знаете, че не сте  сами, обърна се тя към събралите се протестиращи, които тази вечер  бяха по-малобройни в сравнение с предните вечери, предаде  БГНЕС. Една от майките - Весела  Одажиева, заяви, че макар и в по-малък числен състав, това не  означава, че майките са се отказали. Те ще продължат да протестират,  докато не получат исканата оставка на Валери Симеонов. На въпрос как гледат на  твърденията, че са платени и зад тях стоят различни партийни интереси,  Одажиева заяви, че гледат с насмешка и ако бяха платени, щеше да има  много по-голяма численост от протестиращи. Митингът минава мирно, без  напрежение под полицейско присъствие с викове \"Валери! Позор, оставка и  затвор!\". Шествието на майките тази вечер беше до Софийския университет  „Св. Кл. Охридски“. Акциите на  майките през последните няколко вечери преминаха с дежурните шествия по  бул. „Дондуков“,  хвърляне стотинки пред Министерски съвет, обстрелване с  яйца и тоалетна хартия по централата на НФСБ. През различните дни акцията  беше подкрепена от певци, културни дейци и общественици. Шествието  срещна подкрепа от минувачи и живеещи в близките сгради. Сред тях имаше и  такива, които поискаха премиерът Бойко Борисов да вземе отношение и да  освободи Симеонов, защото според недоволните, неговото оставане в  политиката е немислимо след обидите, които им е нанесъл.   ", "date": "2018.10.29", "title": "Майките на деца с увреждания отново на протест, Мариана Попова ги подкрепи (Снимки)"}
{"url": "https://www.actualno.com/analysis/pet-kluchovi-momenta-v-karierata-na-angela-merkel-news_702917.html", "text": "  Германският канцлер Ангела Меркел заяви на пресконференция по повод оттеглянето си от ръководни постове в страната, че няма тя лично да определи като ръководител на Християндемократическия съюз (ХДС), когато напусне през декември. \"Ще приема всяко демократично решение, взето от моята партия\", каза Меркел, цитирана от агенция France Presse (AFP).      Припомняме, че по-рано стана ясно, че Меркел след като мандатът ѝ приключи през 2021 г. Освен това тя няма да се бори и за лидерския пост в своята партия, претърпяла серия от политически трусове през последно време. Често приветствана като най-могъщата жена в света и де факто лидер на Европа, поради отслабените си позиции, Меркел е изправена пред нарастващи призиви за изясняване на плановете за това кой ще я наследи след 13 години на власт като канцлер и 18 като лидер на ХДС. Досега Меркел винаги настояваше, че позицията на партиен ръководител и канцлер в най-добре развитата икономика на Европа трябва да се държи от един и същ човек.  Сега обаче Меркел е в последния етап на похода си като лидер на европейската икономика. Ето защо AFP, цитирана от БГНЕС, припомня пет ключови момента в кариерата на германския канцлер. Меркел, дъщеря на пастор и учен, израснала зад Желязната завеса, стартира своята политическа дейност едва през 1989 г. - годината, в която пада Берлинската стена. За кратко тя е официален говорител на първото демократично избрано източногерманско правителство, преди да спечели изборите през 1990 г. в обединения германски парламент като член на партията Християндемократически съюз (ХДС).    След това канцлерът Хелмут Кол, който дава на Меркел снизходителното прозвище \"das Maedchen\" (момичето), я назначи за министър по въпросите на жените и младежите през 1991 г., поставяйки началото на истинската ѝ кариера. Когато Кол затъна в скандал с източване на фондове, именно Меркел беше тази, която му каза, че е време да си тръгне. Тя бе избрана за лидер на партията през 2000 г. с повече от 95% от гласовете и през 2005 г. стана първата жена канцлер на Германия. Меркел изуми света, когато след срива на ядрената централа „Фукушима“ в Япония през 2011 г. преобърна тотално проядрената си позиция и обяви, че германските атомни реактори ще бъдат извадени от употреба до 2022 г. Дълго наричана \"климатичен канцлер\", тя също така тласна Германия към енергиен преход, който доведе до скок на вятърната и слънчевата енергия, възнамерявайки да покрие 80% от търсенето с възобновяеми източници до 2050 г.\r\nЗелените акредитиви на Меркел обаче „посиняха“, тъй като продължаващото силно упование на Германия на употребата на мръсни въглища означава, че ще пропусне целите си за редуциране до 2020 г. на емисиите на парникови газове.\r\nМеркел е наричана също \"автомобилен канцлер\" – прозвище, дължащо се на силното ѝ лобиране за мощния автомобилен сектор в Германия, след като беше засегнат от „дизелгейт“ - скандала за измами с вредни емисии и вълната от забрани за дизелови автомобили в градовете.      Всички очи се обърнаха към Меркел, когато вследствие на глобалната финансова криза през 2010 г. Гърция потъна в проблеми с държавния дълг, а оцеляването ѝ в самата еврозона изглеждаше под въпрос. Меркел и нейният тогавашен финансов министър Волфганг Шойбле поискаха болезнени бюджетни съкращения и увеличения на данъците в Гърция в замяна на подкрепата от три международни спасителни пакета на стойност над 320 милиарда евро. Твърдата ѝ позиция ѝ спечели славата на безсърдечна непреклонна кралица на Европа и дори беше окарикатурена в униформа на СС. Меркел се противопостави на призивите да опрости огромния дълг на Атина - позиция, която във Франция ѝ спечели прозвището \"Мадам Нон\". Ако мнозина я смятаха за безсърдечна по време на кризата в еврозоната, сега те я осъдиха като прекалено мека, наивна и морална в бежанската и мигрантската криза. В разгара на притока от мигранти, през септември 2015 г., Меркел се обяви против затварянето на германско-австрийската граница за хиляди, пресичащи териториите за ден - около половината, бягащи от разрушените от войните Сирия, Ирак и Афганистан.   Масовият приток с изгледи да доведе в страната до един милион души започна да обезпокоява много германци, но Меркел продължаваше да настоява: \"Можем да го направим!\" Впоследствие Меркел подкрепи усилията за затягане на правилата за убежище и затваряне на външните граници на ЕС. Но крайнодясната и антимиграционна партия, която се появи, \"Алтернатива за Германия\" (АзГ), оттогава настоява Меркел да си тръгне. Постепенно \"Алтернатива за Германия\" влезе в германския парламент и всички държавни институции, заглушавайки тона на германската политика от опозиционните си скамейки.   Христиандемократическият съюз на Меркел, както и другите основни партии, загубиха милиони гласове, отишли за АзГ през септември 2017 г., значително усложнявайки усилията за съставяне на коалиция. На консерваторите на Меркел отне половин година, за да съставят една нещастна \"велика коалиция\" със социалдемократите (СДП), притежаваща малко мнозинство, а Съюзът бе разтърсен от борбите.\r\nСчепкванията по въпроса за миграцията между Меркел и нейния баварски вътрешен министър Хорст Зеехофер два пъти доведоха Съюза до ръба на колапса. Противоречията в Берлин на свой ред навредиха на основните партии в регионалните избори през октомври в Бавария и в Хесен.\r\nДо днес, когато в Германия се заражда нова ситуация - без Меркел и като лидер на ХДС, и като канцлер на страната. ", "date": "2018.10.29", "title": "Пет ключови момента в кариерата на Ангела Меркел"}
{"url": "https://www.actualno.com/curious/kuchetata-mogat-da-nadushvat-opredeleni-bolesti-news_702973.html", "text": "  Кучетата могат да бъдат обучени да  подушат някои видове рак, хората в риск от диабетна кома, а сега и  децата с малария просто като миришат чорапите им, съобщиха изследователи. Според констатациите,  представени на годишната среща на Американското дружество по тропическа  медицина и хигиена в Ню Орлийнс, кучетата са били обучени да подушват  маларийни паразити в африкански деца, които са били положително  изследвани за болестта, разнасяна от комари, но нямат треска или други  външни симптоми, предава БГНЕС. Маларията убива около 445 000 души всяка година по света и се причинява от паразити, които се предават от заразени комари. Случаите на малария се  увеличават в световен мащаб. Световната здравна организация заяви, че  през 2016 г. има 216 милиона случая на малария, с пет милиона повече  отколкото предходната година. \"Тревожно е, че нашият  напредък в борбата с маларията е спрял през последните години, затова  отчаяно се нуждаем от иновативни нови инструменти, които да помогнат в  борбата срещу маларията\", каза съавторът на проучването  Джеймс Лоугън,  ръководител на отдела за контрол на болестите в Лондонското училище по  хигиената и тропическата медицина. \"Резултатите ни показват, че  кучетата, които подушват, могат да бъдат сериозен начин за по-бързо и  по-лесно диагностициране на хора, които не показват никакви симптоми, но  все пак са инфекциозни.\" Проведени са общо 175 проби с чорапи, включително на 30 деца с положителна малария в Гамбия и 145 от неинфектирани деца.  Те също така са в състояние да идентифицират 90 процента от пробите без паразити на малария.     Главният изследовател Стив  Линдзи, професор в отдела по биологични науки в университета в Дърам,  заяви, че това показва \"достоверна степен на точност\". Необходими са обаче още изследвания.   \"Това може да помогне да се  предотврати разпространението на малария в страни, които са обявени за  свободни от малария, и също така да се гарантира, че хората, много от  които може да не са наясно, че са заразени с малариен паразит, получават  антималарийни лекарства за това заболяване\", заяви проф. Линдзи.", "date": "2018.10.29", "title": "Кучетата могат да надушват определени болести"}
{"url": "https://www.actualno.com/crime/lazar-vlajkov-e-osyden-na-4-godini-zatvor-news_702974.html", "text": "   предаде \"Дарик\".     Местният политик беше изправен пред правосъдието, Трагедията се разигра по време на детски рожден ден на 31 август миналата година. Според обвинението Влайков извадил новия си пистолет да се похвали, той тръгнал от ръка на ръка и попаднал в ръцете на 6-годишния тогава рожденик, който неволно произвел фаталния изстрел.   През март тази година на първа инстанция съветникът получи 3 години и 4 месеца лишаване от свобода при първоначален общ режим, като беше осъден да плати и разноските по делото в размер на 7000 лева.\r\nИ двете страни в процеса обаче атакуваха това решение. Адвокатката на обвиняемия Елвира Панкова поиска оправдателна присъда или ново разглеждане на казуса от друг състав, а прокуратурата – максимално допустимото по закон наказание - 6 години, редуцирани заради съкратеното следствие до 4 години. За същото настояха съпругата и дъщерята на убития – Павлина и Деница Тонкеви, чрез адвоката си Нягол Панов.  Разразилият се след трагедията скандал принуди Влайков да подаде оставка като председател на Общинския съвет в Септември. Беше изключен и от редиците на ГЕРБ с решение на националното ръководство на партията. Запази обаче мястото си като съветник в градския парламент.   До момента той е под парична гаранция от 8000 лева. Очаква се да бъде приведен в затвора, където вероятно ще изтърпи наказанието си в общежитие.", "date": "2018.10.29", "title": "Лазар Влайков е осъден на 4 години затвор"}
{"url": "https://www.actualno.com/ruse/13-godishno-dete-zagina-blysnato-ot-vlak-v-ruse-news_702921.html", "text": "  13-годишно момче загина, след като бе блъснато от влак в Русе, съобщиха от полицията в крайдунавския град.     Сигнал за ужасяващия инцидент е постъпил в 13,35 часа днес.\r\nДетето е било блъснато на около 100 метра от ж.п.спирката на Товарна гара от композиция на бърз влак, идващ от Варна и отиващ към гара \"Разпределителна\" в града.\r\nДошлият на място екип на Спешна помощ само констатирал смъртта на детето. По непотвърдена информация то се е движело със свои съученици на прибиране от училище, които се разминали \"на косъм\" от идващия влак.  Според хората, които живеят в района, е възможно заради строителни дейности по пътя детето да не е чуло звуковата сигнализация на влака.   Мястото е забранено за пресичане, но се използва от ученици и живущи в района, тъй като е пряк път. Припомняме, че преди години, на стотина метра от мястото на трагичния инцидент, бе изграден прелез за пресичане.\r\nДвижението на влаковете в района е преустановено поради извършване на следствени действия.    До тяхното приключване е организиран превоз с автобуси за пътниците от преминаващите през участъка пътнически влакове.", "date": "2018.10.29", "title": "13-годишно дете загина, блъснато от влак в Русе"}
{"url": "https://www.actualno.com/crime/myj-hvana-kradci-v-doma-si-chrez-prilojenie-za-sledene-na-kucheta-news_702976.html", "text": "            Петър Демиров попада на кадрите, влизайки в мобилното приложение, което използва всекидневно,  за да следи поведението на кучетата си, докато са сами вкъщи. Приложението се активира и записва при всеки шум. Така Петър разбира, че освен четириногите, в дома му има неканени гости, предава bTV.\r\nДвамата търсят нещо конкретно, ровят из шкафовете, матраците, местят мебелите.  Като домоуправител, събрал наскоро таксите на входа, мъжът смята, че обирджиите са търсили тези пари.   „Имам лаптоп, други неща, камери и друга техника, въобще не са пипнати. Според мен някой комшия им е споделил, че държа пари”, смята мъжът.\r\nПолицията установява, че в апартамента не е влизано с взлом.    Демиров публикува кадрите във Facebook, където за броени часове с него се свързват и други потърпевши на обирджиите, които ги разпознават.   Двамата са от „Люлин”, Единият е на 40 г., другият на 28.\r\nПетър е повикан във Второ районно за разпознаване на извършителите. Оттам обаче все още не казват дали са заловени.", "date": "2018.10.29", "title": "Мъж хвана крадци в дома си чрез приложение за следене на кучета"}
{"url": "https://www.actualno.com/europe/es-ne-e-gotov-da-se-otkaje-ot-smjanata-na-ljatno-i-zimno-vreme-news_702937.html", "text": "  Министрите на транспорта в ЕС заявиха в понеделник, че предложението на Еврокомисията за премахване на лятното и зимното време през 2019 г. не е реалистично и че разногласията остават за това как да се приложи тази идея.     Министрите изтъкнаха предизвикателствата, свързани с прилагането на предложението, което ще доведе до края на ежегодния ритуал за преместване на стрелките на часовниците през пролетта и през есента.   \"Ако се стремим да направим това през 2019 г., както предполага Комисията, това няма да бъде подкрепено от мнозинството от държавите-членки\", каза австрийският министър на транспорта Норберт Хофер в началото на неформалната среща на колегите му от ЕС в Грац.\r\nПредседателят на Европейската комисия Жан-Клод Юнкер, чийто мандат ще приключи следващата пролет, обяви предложението през август.  Планът, разглеждан като опит за демонстриране на Комисията, че е в състояние да реагира на тревогите на гражданите, дойде след онлайн консултация, която доведе до около 4,6 милиона отговора.\r\nНо предложението може да доведе до усложнения ако съседни държави направят различен избор на какво време „да заковат“ часовниците си – на зимно или на лятно. \"Трябва да внимаваме и да не се свършим с бъркотия от часови зони\" в цяла Европа, каза Хофер в понеделник.   Хофер каза, че Австрия е предложила 2021 г. като начална дата за промяната, което било посрещнато с \"широко съгласие\". Комисарят по транспорта Виолета Булк заяви, че се надява държавите-членки да постигнат обща позиция преди официалната среща на министрите на транспорта, насрочена за началото на декември.    Хофер каза, че въпреки че повечето държави-членки са постигнали съгласие относно принципа за прекратяване на практиката и че Австрия би искала да го направи \"възможно най-скоро\", 2019 ще бъде твърде амбициозно като краен срок.\r\n\"В някои области ще е необходима техническа подготовка ... например авиационната индустрия ни казва, че се нуждаят от поне 18 месеца за подготовка\", каза Хофер, като по-късно обясни, че това се дължи на възможното въздействие на промените в часовата зона върху слотовете за кацане на авиокомпании, които вече са договорени.\r\nТой каза, че в компютърния бизнес също ще е необходимо време, за да обновяват операционните системи. Докато няколко министри изразиха ентусиазъм за прекратяване на практиката, други изразиха по-предпазливо внимание.   \"Нуждаем се от задълбочен обществен дебат за това ... все още не сме имали такова нещо, така че се нуждаем от повече време, за да получим датската позиция по въпроса\", каза министърът на транспорта на Дания Оле Бирк Олесен.\r\nХофер каза, че по време на срещата три страни са изразили скептицизъм по въпроса: Полша, Швеция и Великобритания.   ", "date": "2018.10.29", "title": "ЕС не е готов да се откаже от смяната на лятно и зимно време"}
{"url": "https://www.actualno.com/europe/makron-reshenieto-na-angela-merkel-da-se-ottegli-prez-2021-g-e-dostojno-news_702978.html", "text": "   Това предават AFP и \"Фокус\".     „Тя никога не забрави какво са европейски ценности и водеше своята страна с огромен кураж“, каза Макрон след среща с етиопския премиер Аби Ахмед.   По-рано днес стана ясно, че през 2021 г. Тя няма намерение да поема и длъжност в Европейската комисия, за която се носеха слухове.\r\nПървоначално бе обявено, че Меркел повече няма да се кандидатира за лидер на Християндемократическата партия, после стана ясно, че няма да гони и нов мандат като канцлер.  Припомняме, че традиционната десница в Германия понесе сериозни загуби на последните регионални избори, като възходът на популистите от „Алтернатива за Германия” и на \"Зелените\" застрашава стабилността на управляващата коалиция с Германската социалдемократическа партия.   Меркел е начело на ХДС от 2000 г. и е сред най-дълго задържалите се на поста. От 2005 г. тя управлява и Германия в няколко поредни мандата.    ", "date": "2018.10.29", "title": "Макрон: Решението на Ангела Меркел да се оттегли през 2021 г. е достойно"}
{"url": "https://www.actualno.com/society/bivsh-shef-na-dabch-v-agencijata-cari-organizacionen-haos-news_702950.html", "text": "   Това коментира бившият председател на ДАБЧ Ива Йорданова, след като днес в агенцията беше проведена спецакция и шефът ѝ, заедно с още 20 души, бяха арестувани.     Йорданова припомни, че още преди 4 г. публично е обявила, че над 19 000 удостоверения за български произход са издадени неправомерно, като данните са дошли от проверка на инспектората на Министерски съвет.   „Проблемите са наистина фрапантни”, подчерта Йорданова, като обаче посочи, че „В агенцията има трима експерти и председател, които се занимават с удостоверенията, няма ясни критерии, по които тези удостоверения се издават. Удостоверението се издава на база на личната преценка на председателя на агенцията”, обясни тя.\r\nПо думите ѝ нужният набор от документи включва акт за раждане, копие от документ за самоличност, заявление за българско самосъзнание и документ за българин в рода, издаден от държавен орган, православната църква или регистрирана в агенцията организация на българи в друга държава. Йорданова подчерта, че трябва да има по-ясно разписани критерии.  Тя допълни, че в процеса на получаване на гражданство ангажимент имат и правосъдното министерство и ДАНС, но ДАБЧ е ключовата първа стъпка и поради тази причина е с голяма важност за националната и европейска сигурност.   „Тя е единственото държавно звено, което е натоварено с комуникирането с българите в чужбина. Агенцията няма дори функциониращ профил в социалните мрежи”, отбеляза Йорданова, която напусна поста си на и.д. директор на ДАБЧ след скандал.\r\nБългари в чужбина се обявиха срещу назначаването й, като видяха връзка между него и факта, че     ", "date": "2018.10.29", "title": "Бивш шеф на ДАБЧ: В агенцията цари организационен хаос"}
{"url": "https://www.actualno.com/crime/podrobnosti-za-arestite-v-dabch-shte-ima-naj-rano-v-srjada-news_702922.html", "text": "  Задържано е част от ръководството, в това число и председателят и главният секретар на Държавна агенция за българите в чужбина (ДАБЧ). Това заяви заместник-главният прокурар Иван Гешев, който заедно с Антон Славчев, зам.-председател на КПКОНПИ, направиха кратко изявление по повод , предаде БГНЕС.     Гешев уточни, че разследването продължава и в момента. Подробности ще бъдат дадени най-рано в сряда 31 октомври. Води се наказателно досъдебно производство на спецпрокуратурата, съвместно с КПКОНПИ.\r\nСтава дума за организирана престъпна група, занимаваща се с длъжностни, документни измами и подкупи, подчерта Гешев. Според него се разследват 20-ина души.   Припомняме, че тази сутрин Специализираната прокуратура влезе в Държавната агенция за българите в чужбина . Председателят на агенцията Петър Харалампиев, за който вече официално е заявено, че е задържан, е разследван за продажба на неистински документи за български произход на граждани главно на Украйна и Молдова за сумата от 5 хил. евро броя.  Още в 07:44 часа сутринта пресцентърът на прокуратурата информира, че следователи от СО-СП на Специализирана прокуратура извършват процесуално следствени действия на адреси в София, Кюстендил и Плевен - претърсвания и изземвания, обиски на лица и разпити на свидетели в рамките на образувано досъдебно производство за извършени престъпления по чл. 321,301,308,282 НК. Разследването е свързано с дейността на Държавната агенция за българите в чужбина (ДАБЧ) с председател Петър Харалампиев. Разследването е започнало по сигнал, получен в Комисията за противодействие на корупцията и за отнемане на незаконно имущество, преди около четири месеца.\r\nНа място в централния офис на Агенцията, който се намира в сградата на президентството, влязоха разследващи следователи, служители на Комисията за противодействие на корупцията, пристигна екип и на криминалистична лаборатория.   Според Наказателния кодекс чл. 321 се отнася за образуване и ръководене на организирана престъпна група, наказва се с лишаване от свобода от три до десет години; чл. 301 - за подкуп, което се наказва с лишаване от свобода до шест години и глоба до пет хиляди лева; чл. 308 - документни престъпления (подправка на документ се наказва с лишаване от свобода до три години) и чл. 282 - престъпления по служба (лишаване от свобода до пет години или пробация).    В групата освен представители на Агенцията за българите в чужбина имало и посредници, които намирали хора, желаещи да получат българско гражданство, без обаче да имат български корени. По информация на БНР именно заради тези посредници освен в София,  са били направени и обиските в Плевен и Кюстендил. Търсели са се хора от Украйна, Молдова и Македония, на които са били издавани неистински документи за българския им произход. Така, без да имат право на това, те са получавали българско гражданство и свободно движение на територията на целия Европейски съюз. Тепърва ще се изчислява каква е генерираната печалба, както и колко граждани на Украйна, Македония и Молдова неправомерно са получили българско гражданство.\r\nПетър Харалампиев пое ръководството на Агенцията през май 2017 година. Преди това, от декември 2014 г. до май 2017 г., той бе заместник областен управител на област София, а преди това изпълнителен директор и член на Управителния съвет на фондация „Българе“.", "date": "2018.10.29", "title": "Подробности за арестите в ДАБЧ ще има най-рано в сряда"}
{"url": "https://www.actualno.com/lovech/jitel-na-teteven-navyrshi-97-godini-news_702920.html", "text": "  Днес дядо Павел Цветанов от град Тетевен навърши 97 години. Той и неговата съпруга баба Лалка са най – възрастната двойка на Балканите. Те са пример за истинска обич, уважение и разбирателство. Едно обикновено семейство, което съхранява любовта си необикновено дълго време. Нито радостите, нито трудности са успели да променят връзката помежду им. Напротив – още повече са затвърдили дадените обещания от преди повече от половин век. С нестихваш дух и усмивки, баба Лалка не пропусна да каже: ,,Дай Боже, да ни стигат младите“! Свилен Русинов – Зам.-кмет на Община Тетевен, поднесе поздрави както от свое име, така и от името на д-р Мадлена Бояджиева – Кмет на Община Тетевен. Той бе посрещнат от гостоприемната баба Лалка, с която дядо Павел повече от 70 години споделя празничния си ден. Поздрави бяха поднесени и от Иван Гетов – Председател на Съюза на ветераните от войните, който връчи и Грамота на дядо Павел. Един от емблематичните жители на Тетевен - Павел Цветанов, днес навърши 97 години. Той и неговата съпруга Лалка са . Те са пример за истинска обич, уважение и разбирателство. Едно обикновено семейство, което съхранява любовта си необикновено дълго време. Нито радостите, нито трудности са успели да променят връзката помежду им. Напротив – още повече са затвърдили дадените обещания от преди повече от половин век. С нестихваш дух и усмивки, баба Лалка не пропусна да каже: Свилен Русинов, зам.-кмет на община Тетевен, поднесе поздрави както от свое име, така и от името на кмета - д-р Мадлена Бояджиева. Русинов бе посрещнат от гостоприемната баба Лалка, с която дядо Павел повече от 70 години споделя празничния си ден. Поздрави бяха поднесени и от Иван Гетов – Председател на Съюза на ветераните от войните, който връчи и Грамота на дядо Павел.      ", "date": "2018.10.29", "title": "Жител на Тетевен навърши 97 години"}
{"url": "https://www.actualno.com/tennis/grigor-dimitrov-zapochva-sreshtu-truden-sypernik-v-parij-news_702918.html", "text": "  Вече е ясно кой ще е първият съперник на Григор Димитров на Мастърса в Париж, който ще бъде и последният турнир за Димитров за годината. Той ще се изправи срещу испанеца Роберто Баутиста Агут в турнира на сингъл.     27-годишният Димитров, десети в света в момента, започва директно от втория кръг, тъй като е поставен под номер 9 в основната схема. Баутиста Агут, 25-и в класацията на АТP, пък елиминира в първия кръг днес Стийв Джонсън (САЩ) с 6:4, 7:6 (2).   Хасковлията води с 2:1 победи срещу 30-годишния испанец, като за последно те се срещнаха през миналата година в Пекин и българинът надделя със 7:6 (5), 4:6, 6:2. Двамата имат по 8 титли, като два от трофеите на Баутиста Агут са от този сезон, докато през кампанията досега Димитров има само един финал в Ротердам през февруари\r\nДимитров по-рано днес напусна надпреварата на двойки, след като с партньора му Фабио Фонини загубиха от Жан-Жулиен Ройер и Хориа Текау (Холандия/Румъния) с 6-7 (3-7), 4-6.  Въпреки лошия сезон Григор Димитров запази десетата си позиция в ранглистата на Мъжката тенис асоциация (АТР). Промени в Топ 5 не настъпват и Рафаел Надал остава лидер, следван от Новак Джокович, Роджър Федерер, Хуан Мартин дел Потро и Александър Зверев. Първата ни ракета миналата седмица отпадна още в първия кръг на тенис турнира във Виена, което само затвърди лошото му представяне през 2018 година.   Още информация за Григор Димитров може да получите в ", "date": "2018.10.29", "title": "Григор Димитров започва срещу труден съперник в Париж"}
{"url": "https://www.actualno.com/balkani/aleksis-cipras-gyrcija-nadgrajda-geopoliticheskata-si-rolja-news_702930.html", "text": "  За икономическото възстановяване и подобрена геополитическата роля на Гърция говори гръцкият премиер Алексис Ципрас в обръщението си в началото на третата среща на върха ЕС-Арабски свят в Атина.     „Гърция надгражда своята геополитическа роля като стълб на мира и стабилността в ключов регион, в точката, която обхваща трите континента“, каза Ципрас, цитиран от БГНЕС, посочвайки примери от гръцката външна политика, сред които и европейското бъдеще на Македония и Гърция. Той обясни, че ролята на страната са модернизира и \"отключва европейската перспектива за Западните Балкани чрез Договора от Преспа с БЮРМ или с преговорите за решаване на различията със съседна Албания\".   Гръцкият премиер спомена и многостранните срещи с балканските страни. Ципрас заяви, че преди 3 години, когато за първи път се проведе среща ЕС-Арабски свят, Гърция е започнала да поставя основата за нейното икономическо възстановяване и утвърждаване на нейната геополитическа роля в региона.", "date": "2018.10.29", "title": "Алексис Ципрас: Гърция надгражда геополитическата си роля"}
{"url": "https://www.actualno.com/healthy/maja-manolova-ostro-razkritikuva-proektobudjeta-na-zdravnata-kasa-news_702928.html", "text": "  Омбудсманът Мая Манолова внесе в Народното събрание остро становище по Законопроекта за бюджета на Националната здравноосигурителна каса (НЗОК) за 2019 г., съобщиха от пресцентъра на омбудсмана.     Манолова подчертава, че проектът на Закона за бюджета повтаря структурата на бюджетите от последното десетилетие, като превес отново имат разходите за болнична помощ и за лекарства, въпреки че и самият министър на здравеопазването нееднократно е обръщал внимание, че тази диспропорция трябва да се коригира и да се подкрепи извънболничната медицинска помощ.   „В приеманите бюджети през последните три години продължава порочната практика да се лимитира всяка една дейност на лекарите, което както нееднократно бе посочвано и в становище на националния омбудсман, и от повечето експерти, се отразява крайно негативно на пациентите, защото затруднява достъпа им, ограничава правото им на избор къде да се лекуват и в дългосрочен план води до понижаване на качеството на медицинската помощ, поради влошената конкурентна среда“, пише в становището си Манолова.\r\nТя обръща внимание, че Законът за бюджета на НЗОК превръща Министерският съвет и Народното събрание в помощни органи на новата Агенция по медицински надзор по отношение на лицензирането на нови болници или на нови отделения в съществуващи такива. .  Според нея с проекта се въвеждат сериозни структурни промени – като например при Агенцията по медицински надзор това води до смесването на функции в един орган, който остава извън всякаква форма на граждански контрол. Това създава предпоставки за злоупотреба с права.    . Омбудсманът е категорична, че така се ограничава правото на гражданите на индивидуално лечение, съответстващо на състоянието им и преценката на лекуващите лекари.\r\nМая Манолова подчертава, че с внесения проектозакон се правят важни изменения в редица закони, които в огромната си част нямат пряка връзка с бюджета на НЗОК за 2019 година и не са свързани с изпълнението му. „В тази връзка като национален омбудсман съм силно обезпокоена от опита чрез бюджетен закон, в противоречие с действащата нормативна уредба, чрез преходните и заключителни разпоредби на Закона за бюджета на Националната здравноосигурителна каса за 2019 г., “,  уточнява общественият защитник.    Освен това Законът за нормативните актове предвижда при изготвяне на нов нормативен акт провеждане на обществени консултации с гражданите и юридическите лица, най-малко 30 дни преди внасянето му. Такива обществени консултации не са извършени. „Като национален омбудсман не мога да приема гражданите да бъдат лишени от възможност да изразят мнение и направят предложения по толкова важни за всеки въпроси“, посочва Манолова.    Омбудсманът отбелязва още, че приемането на пакет закони по този начин, нарушава основни конституционни норми. В подкрепа на такъв извод са мотивите в Решение № 17 от 3 октомври 1995 г. по конституционно дело № 13 от 1995 г. на Конституционния съд. В тях се сочи, че „Ежегодните бюджетни закони са закони във формален смисъл, само защото под наименованието „закон” те са гласувани от Народното събрание. В основното, същинското си съдържание, те не съдържат правни норми. В разходната си част те съдържат разпоредби, с които се овластяват държавните органи да извършат необходимите им разходи на държавни парични средства до определен размер. Текстовете на ежегодните бюджетни закони са актове, с които се управляват средствата от общодържавния паричен фонд. Те са управленски (административни) актове, които, без да променят своята основна юридическа характеристика, се издават в присъщата на актовете на Народното събрание форма (закон) и по предвидената за законодателния орган процедура“, констатира Манолова.\r\nВ заключение омбудсманът предлага на Народното събрание да обсъди предложения законопроект в частта му относно бюджета на НЗОК за 2019 г. и да разгледа всички останали предложения за промени в други закони отделно, съобразно предвидения в Конституцията и законите ред за това, след извършване на предварителните оценки и обществено обсъждане. „Искам да Ви уверя, че в защита на тези граждански права няма да се поколебая да използвам всички предвидени в Конституцията правомощия на омбудсмана“, категорична е още Мая Манолова.", "date": "2018.10.29", "title": "Мая Манолова остро разкритикува проектобюджета на Здравната каса"}
{"url": "https://www.actualno.com/haskovo/ustanoviha-ptichi-grip-v-dva-obekta-v-haskovsko-news_702931.html", "text": "  Българската агенция по безопасност на храните (БАБХ) констатира две първични огнища на заболяването инфлуенца по птиците (грип) в животновъдни обекти, предназначени за гушене на патици мюлари, намиращи се в с. Гарваново и с. Малево, община Хасково, област Хасково. Заболяването е потвърдено с протокол от лабораторно изследване, съобщиха от БАБХ.     С цел контрол и ликвидиране на заболяването, Агенцията започна прилагане на всички мерки в съответствие с действащото законодателство. . .   Забраняват се движението на птици и продукти от тях в и от предпазната и наблюдаваната зона, както и провеждането на пазари и изложби за живи птици и отглеждането на птици на открито. В двете зони се забранява търговията и предвижването на домашни, диви и други птици и яйца за разплод, както и разселване на птици за подновяване на дивечовия запас. Извършват се ежедневни клинични прегледи на птиците, отглеждани в останалите селища в предпазната зона.\r\nЗасилен е надзорът и мерките за биосигурност в птицевъдните обекти, както и при водните басейни, където е силно концентрирана популацията на диви птици. Извършва се епизоотично проучване за причините, довели до заболяването.  От БАБХ напомнят, че спазването на мерките за биосигурност е ключов елемент в превенцията срещу заболяването. Фуражите следва да се съхраняват в закрити помещения, както и суровините за фуражи – така се избягва възможността диви пернати да заразят фуража, а оттам и питомните да бъдат заразени с вируса. .   ", "date": "2018.10.29", "title": "Установиха птичи грип в два обекта в Хасковско"}
{"url": "https://www.actualno.com/showbusiness/mira-dobreva-vyrti-tajna-lubov-news_702964.html", "text": "  В Къщата на Мира Добрева злепостави мъжа си Жоро Торнев, разказвайки за изневерите му в национален ефир. Оказа се обаче, че 46-годишната водеща съвсем не е толкова невинна. Макар и да не е първа младост, Мира върти тайна афера зад гърба на мъжа си. От няколко месеца блондинката от Златоград е хлътнала сериозно по 21-годишен младеж.     Съдбата ги срещнала в предаването, което продуцира съпругът на Мира. Момчето, което може да ѝ е син, гостувало в „Денят отблизо“ и от дума на дума след предаването двамата си разменили телефонните номера.   Още същата вечер младокът ѝ се обадил с предложение да се видят на кафе. Мира се опитвала да спазва пълна дискретност, но близки на младежа са го виждали да шофира автомобила ѝ, пише Уикенд.\r\nВзаимните им симпатии бързо прераснали в гореща извънбрачна афера. Когато разбрала за връзката на сина си, майката на младия любовник изпаднала в шок.  Въпреки молбите ѝ да се раздели с водещата, те продължили да се срещат тайно, а момчето дори спряло да контактува с майка си.   От години нещата в брака между Мира и Жоро не вървят. Връзката на семейството била сериозно разклатена заради млада красавица. Мира се натъкнала на любовни съобщения в телефона на мъжа си. Добрева обмисляла да го изостави заради унижението, но така и не се решила на тази важна крачка.", "date": "2018.10.29", "title": "Мира Добрева върти тайна любов"}
{"url": "https://www.actualno.com/africa/iznudvat-ministyr-zaradi-seks-video-news_702942.html", "text": "  Южноафриканските служби за сигурност се изправиха пред обвинения, че са хакнали телефона на политик след появата на секс видеозапис. 13-секунният видеоклип на министъра на вътрешните работи Малузи Гигаба, който мастурбира, набира все по-голяма популярност.     Говорителят на министъра обвини службите за сигурност, че са откраднали видеото от телефона му и обвини опозиционен политик, че го е пуснал в мрежата. Той обясни, че министърът е започнал да получава заплахи за изнудване миналата година.   В неделя Гигаба се извини в Тwitter на семейството си. Видеото се споделя масово в WhatsApp сред южноафриканци, съобщава BBC.\r\nГигаба заяви, че е отказал да се занимава с опитите за изнудване. Неговият говорител Вуйо Мкхизе заяви на публичния телевизионен оператор SABC, че са били поискани 10 млн. ранда (690 000 долара), предаде БГНЕС.  \"Държавната агенция за сигурност е зад незаконното прихващане на комуникацията на министъра / извличането на видеото от неговия телефон\", написа той в Тwitter.   Това не е първият път, когато сексуалният живот на Гигаба влиза в медиите и става новина в южноафриканските вестници. Times Live напомня на своите читатели, че съпругата му е имала публична разправия с негова любовница през 2015 г.", "date": "2018.10.29", "title": "Изнудват министър заради секс видео"}
{"url": "https://www.actualno.com/burgas/izlojba-s-kanarcheta-v-burgas-news_702938.html", "text": "  Жива изложба с над 250 елитни канарчета ще гостува в Бургас. Можете да я разгледате в експоцентър \"Флора\" на 3 и 4 ноември от 10:00 до 18:00 ч.     В първите два дни на събитието /01 и 02.11/ международно жури ще оценява качествата на селектирани екземпляри. Сред тях ще са както любимите цветни птички в нежен бял цвят и ярки нюанси на жълтото и червеното, съчетани с черно, сиво или кафяво, така и особено интересните фигурно-стойкови канарчета с различни форми на телата и оперението.\r\nОрганизатор на събитието е Сдружението \"Българска асоциация за декоративни птици\" , със съдействието на община Бургас.\r\nВходни такси: редовен билет - 3 лв., за учащи и пенсионери - 1 лв., за деца под 7 г. - безплатно. Билети ще се продават на място в експоцентър \"Флора\".  ", "date": "2018.10.29", "title": "Изложба с канарчета в Бургас"}
{"url": "https://www.actualno.com/society/sydyt-opravda-danail-mitov-no-osydi-zamestnika-mu-news_702932.html", "text": "  Спецсъдът оправда бившия външен министър Даниел Митов, но осъди бившия зам. външен министър Христо Ангеличин на 4 години лишаване от свобода, сочи информация на БГНЕС.     В началото на октомври съдът допусна изменение на обвинението на бившия външен министър Даниел Митов.   Тогава прокуратурата поиска изменение на обвинението от престъпление по служба в обвинение за злоупотреба на доверие.\r\nПрез декември 2017 г. Софийска градска прокуратура (СГП) внесе в Специализирания наказателен съд (СпНС) обвинителен акт срещу Даниел Митов – бивш министър на външните работи и Христо Ангеличин – бивш заместник- министър на външните работи.  Митов тогава бе обвинен за престъпление по служба. Ангеличин е обвинен в безстопанственост.   ", "date": "2018.10.29", "title": "Съдът оправда Данаил Митов, но осъди заместника му "}
{"url": "https://www.actualno.com/vraza/uchen-ot-mezdra-e-nominirana-za-jena-na-godinata-news_702925.html", "text": "  Доцент д-р от Мездра е сред 4-те жени, номинирани за \"Жена на годината\" в категория  „Послания във времето“. Името на доцент Мария Спасова бе записано в Менделеевата таблица заради цялостният й принос в областта на научно-изследователската й работа.     Доцент Мария Спасова работи в института по полимери към БАН и бе отличена от Международния съюз по чиста и полимерна химия през септември. На младият учен бе отредено мястото на химичния елемент , който се намира под номер 51 в Менделеевата таблица. От юли 2018 до края на 2019 група, от 118 млади химици, колкото са и елементите в Периодичната таблица, които изпълняват мисията и основните ценности на IUPAK, ще бъдат отличени и включени в тази система. \r\nНай-голямото постижение на доц. Спасова е създаването на апарат , които се използват в съвременната медицина, включително и в лечението на рак. Тези постижения отварят нови врати за възможности в медицината, космонавтиката и много съвременни науки.  \r\nОстаналите номинирани в същата категория са Албена Алексиева и Елка Коджабашева, създатели на фондация \"Очи на четири лапи\", Мирела Демирева и Нана Гладуиш.  ", "date": "2018.10.29", "title": "Учен от Мездра е номинирана за \"Жена на годината\""}
{"url": "https://www.actualno.com/analysis/nakyde-otiva-germanija-sled-izbornata-katastrofa-na-merkel-news_702889.html", "text": "  В деня, когато светът отдава последна почит на убитите в Питсбърг евреи, в Германия десните националисти от „Алтернатива за Германия” (АзГ) се настаниха и в хесенския Ландтаг - последния местен парламент в страната, в който досега тази партия не беше представена. На провелите се в неделя избори за нея гласуваха над 12% избирателите в Хесен - провинцията, която е централно средище на банковия сектор и икономиката в Германия. Провинцията, в която се плащат най-високите заплати в страната, а безработицата от години спада.     Този паралел става особено шокиращ, когато си припомним, че един от съпредседателите на АзГ неотдавна нарече Холокоста „пилешка курешка\". И тъкмо тази партия вече е представена не само в Бундестага, но и във всичките парламенти на 16-те германски провинции. Този факт би трябвало да потресе цялата страна и да се превърне във водеща медийна тема. Това обаче не се случва, а обяснението е свързано тъкмо с причините за досегашните успехи на АзГ.   Ангела Меркел управлява вече 13 години. И никога досега не е имала толкова ниска подкрепа в допитванията. Тази тенденция се дължи на политическата умора. И на спорната бежанска политика на канцлерката. Най-вече обаче се дължи на неспирните караници вътре в правителството. Коалицията между ХДС/ХСС и социалдемократите възникна единствено под принудата на обстоятелствата - без визия, която можеше да спечели населението. И в момента тъкмо откритите борби за власт вътре в тази коалиция дразнят най-много германските избиратели. Показват го всички допитвания.\r\nМнозинството германци вече отчетливо не искат широката коалиция. И затова изборите в Хесен съвсем логично се превърнаха в съдбовен момент за Меркел и нейното правителство. Ако досегашният министър-председател на Хесен, който е приближен на канцлерката, беше изгубил изборите, срещу Меркел навярно щеше да избухне открит бунт. Но християндемократите все пак успяха да останат първа политическа сила в провинцията, макар че понесоха сериозни загуби. Тоест, поне на този фронт Меркел засега няма от какво да се опасява. Но това изобщо не означава, че широката ѝ коалиция се е стабилизирала. Защото коалиционният партньор ГСДП също изгуби много гласове в Хесен, свивайки се до около 20%. При това в една провинция, където социалдемокрацията по традиция има дълбоки корени.  След тази изборна катастрофа още по-силно ще се чуват гласовете, които настояват, че ГСДП може да оцелее само ако напусне колкото може по-бързо коалицията с Меркел. Тази вътрешна дискусия ще занимава Германия и през следващите седмици - и съответно ще пречи на правителството да си върши работата. Едва ли има нужда да се казва, че това е фатално - не само за Германия, но и за Европа, която все повече се поляризира и разпада по периферията.   Все пак от изборите в Хесен има и една добра новина. Там ще може да се сформира правителство, участниците в което твърдо отстояват принципите на германската конституция и ще управляват именно в съответствие с нея. Да, десните националисти вече седят във всички провинциални парламенти, но в изпълнителната власт място за антисемити няма.\r\nКоментах на Инес Пол, главна редакторка на Deutsche Welle    ", "date": "2018.10.29", "title": "Накъде отива Германия след изборната катастрофа на Меркел?"}
{"url": "https://www.actualno.com/society/25-metrova-riba-ot-plastmasovi-torbichki-shte-se-pojavi-pred-ndk-news_702927.html", "text": "  В Деня на Черно море (31-ви октомври) в София пред НДК, между 8:30 и 9:30 сутринта ще се появи двадесет и пет метрова риба, направена от 800 полиетиленови плика.     Събитието е обвързано с кампанията  \"Свободни от пластмаса\" на екологичните сдружения \"За Земята\" и \"Грийнпийс\" - България. Акцията е подкрепена и от Surfrider Foundation Sofia и сърф-предизвикателството за Черно море, свободно от пластмаса Wind2Win.   По време на сензационното събитие доброволци ще раздават на минувачите пощенски картички с послания как да намалят еднократната пластмаса в ежедневието си.  Пластмасовите торбички са сред трите най-често срещаните отпадъци по плажовете и във водите на Черно море и са причина за замърсявания из цялата страна.   Въпреки това най-леките пластмасови торбички останаха извън пълните забрани на пластмасови изделия за еднократна употреба, гласувани в Европейския парламент миналата седмица. Преговорите по новата директива в Брюксел продължават, а в София активистите ще покажат за пореден път, че искат повече мерки и контрол от страна на министерството срещу пластмасовото замърсяване.", "date": "2018.10.29", "title": "25-метрова риба от пластмасови торбички ще се появи пред НДК"}
{"url": "https://www.actualno.com/ruse/predstoi-atraktivno-systezanie-po-porechieto-na-rekite-beli-i-cherni-lom-news_702857.html", "text": "  Вторият ултрамаратон Canyon Creek ще се проведе през почивните дни (3 и 4 ноември 2018 г.) в живописния каньон по поречието на реките Бели и Черни Лом. Състезанието е без аналог на територията на Община Русе.     Организаторите от сдружение \"Поломие Русе\" е да популяризират този регион сред атлетите, колоездачите и гостите на форума. Сдружението е създадено през 2017 г., като продължение на идеята на няколко активни спортни деятели в годините, а именно - организиране на Ултрамаратон по поречието на реките Бели и Черни Лом. Началото на състезанието бе поставено през ноември 2017 г. с 360 състезатели от 7 държави. Гледката по състезателното трасе е като от снимачна площадка на американски уестърн. Маршрутът преминава през няколко населени места и Природен парк \"Русенски Лом\". Интересът е впечатляващ и се очакват близо 400 участници. Те ще се включат в надпревара по дистанции с дължини от 10,20, 50 и 90 км бягане в пресечена местност или  50 км планинско колоездене.  Старт-финалът ще бъде на паркинга зад Скален манастир \"Свети Димитър Басарбовски\". Маршрутът следва поречието на река Лом в посока Ивановски скални църкви. Поради типологията на терена и местността, трасето е отворен тип, като състезателите преминават последователно през пунктове по населените места, след което в местностите \"Смесите\" и \"Грамовец\" (в ПП \"Русенски Лом\") обръщат и се връщат към старт/финала в обратен ред. Сдружение \"Поломие Русе\" е създането през 2017 г., като продължение на идеята на няколко активни спортни деятели в годините, а именно - организиране на Ултрамаратон по поречието на реките Бели и Черни Лом.", "date": "2018.10.29", "title": "Предстои атрактивно състезание по поречието на реките Бели и Черни Лом"}
{"url": "https://www.actualno.com/plovdiv/nov-asfalt-za-edna-ot-naj-razbitite-vhodni-arterii-na-plovdiv-news_702885.html", "text": "  Завърши ремонтът на „Брезовско шосе“ в участъка от кръстовището на СБА до село Войводиново в Пловдив. \"Отсечката от е преасфалтирана, като вече е поставена и маркировката\", обяви кметът на Пловдив инж. Иван Тотев, който лично провери какво е състоянието на пътя.     Само за около са поставени два слоя асфалт, направени са пътните банкети и е подменен парапетът на моста от едната страна. .\r\n\"Когато работата е в извънградски условия, няма подземна инфраструктура, то ремонтите стават бързо. Отнасяме се по един и същи начин към обектите, но поради различните условия едните стават по-бързо, другите по-бавно\", заяви кметът Тотев, като уточни, че ремонтът е на стойност .\r\nИван Тотев отново призова шофьорите да внимават и да спазват ограничението на скоростта.   След обновения вход към града по Брезовско шосе стартират дейностите и по друга входно-изходна артерия - . Там отсечката е около три километра и дейностите по нея ще започнат с началото на следващата година. \r\nРаботи се и по Кукленско шосе. Там обаче има известно забавяне от фирмата с проектното решение, тъй като местната администрация иска да има проектирани и велоалеи по шосето. Въпреки това се очаква да се отстранят пропуските и ако времето е все така меко и топло, може да се работи по него още тази есен.    ", "date": "2018.10.29", "title": "Нов асфалт за една от най-разбитите входни артерии на Пловдив"}
{"url": "https://www.actualno.com/burgas/operetata-bal-v-savoja-se-vryshta-na-burgaska-scena-news_702772.html", "text": "  Oперетата се връща на бургаска сцена, след лятната си премиера. На 30 октомври в залата на Държавна опера – Бургас ще звучи музиката на Пал Абрахам. Режисьор е Марио Николов, който представя пред зрителите оперетен спектакъл, който прилича на мюзикъл.     Вариететни танци и оркестър, който присъства на сцена, ще изненадат познавачите на жанра. Хореографията е на Антоанета Алексиева, сценографията на Иван Токаджиев, а костюмите – на Цветанка Петкова – Стойнова. Диригент-постановчик е маестро Иван Кожухаров. В главните роли ще видим самия режисьор Марио Николов, Мария Цветкова и Валентина Корчакова.\r\n„Бал в Савоя“ разказва любопитна история за любовен триъгълник по неволя. Един бохем се влюбва и задомява, опитва се да сложи край на предишния начин на живот, но това се оказва много трудно.\r\nКакво още се случва във вариете \"Савоя\" в Ница, ще видят всички които посетят спектакъла в бургаската опера.  ", "date": "2018.10.29", "title": "Oперетата „Бал в Савоя“ се връща на бургаска сцена"}
{"url": "https://www.actualno.com/sofia/stolichna-obshtina-se-podgotvja-da-pridobie-kyshtata-na-pejo-javorov-news_702887.html", "text": "  Столична община се подготвя за придобие къщата на Пейо Яворов чрез публичната продан.     \"Извършва се в момента обследване за тежести. Ние сме задължени да пазим интереса на данъкоплатеца, т.е. няма как на сляпо да купим какъвто и да е имот.\" Това каза зам.-кметът на София Тодор Чобанов.   \"Извършва се обследване за тежести и се извършва нова оценка. Поискахме от трима международни оценители оценка на имота като стойност, за да бъдем сигурни, че това, което правим отговаря на обществения интерес”, посочи Чобанов. Зам.-кметът на София каза, че по никакъв начин това не намалява тяхното желание да добият този обект и заедно с литературния музей да го поддържат в добра форма. „Надявам се всичко да мине добре и да го получим, очакваме подкрепа от държавата за самото закупуване”, заяви той за БГНЕС. \r\nСпоред кмета на София Йорданка Фандъкова или общината, или държавата трябва да придобие къщата, в която поетът и революционер Пейо Яворов e прекарал последните години от живота си и която бе обявена за продажба от частен съдебен изпълнител.  Обявата за търга за къщата на Яворов бе публикувана на 11 октомври 2018 г., а имотът, който се намира на ул. „Г. С. Раковски“ в столицата, е оценен на стойност 1 628 758 лева. От обявата стана ясно, че търгът трябва да приключи на 16 ноември т.г. Къщата на Яворов в София функционира като музей от 1963 г. и в нея се съхраняват ценни сбирки от ръкописи, оригинални фотографии, както и личната библиотека на поета. В къщата Пейо Яворов и Лора Каравелов живеят до фаталната вечер, в която тя отнема живота си, а той ослепява в опит да се простреля. Въпреки че е паметник на културата, в момента къщата е частна собственост.   Един от най-големите български поети на XX век умира на 29 октомври 1914 г. и днес отбелязваме 104 години от смъртта на Яворов. Националният литературен музей организира панихида на гроба на Пейо К. Яворов в Централен гробищен парк – София.\r\nЯворов е не само голям български поети, той е световен поет, каза Атанас Капралов, който е директор на Националния литературен музей. Той подчерта, че ние българите, имаме наистина големи творци, с които можем да бъдем горди и най-малкото, което можем да направим е да пазим тяхната памет. „Защото ние не пазим паметта само на един голям български поет и революционер по този начин, ние просто пазим паметта на България по този начин за днешните и за идните поколения”, заяви той.    Яворов е погребан в Централните софийски гробища до любимата си Лора Каравелова. Благодарение на Инициативния комитет за възстановяване на гроба на Лора Каравелова и със съвместните усилия на Националния литературен музей, Столична община и ОП „Гробищни паркове”, липсващият от дълги години надгробен кръст бе възпроизведен по снимка и поставен на мястото му. Пред паметта на Пейо Яворов се поклониха представители на Националния литературен музей, Столична община, Община Чирпан, къща музей „Пейо Яворов” – Чирпан, представители на Съюза на българските писатели и на Сдружение на български писатели.", "date": "2018.10.29", "title": "Столична община се подготвя да придобие къщата на Пейо Яворов"}
{"url": "https://www.actualno.com/smolyan/obshtina-smoljan-dari-na-plovdivskija-universitet-sgradi-za-fakultet-news_702902.html", "text": "  Община Смолян дари на Пловдивския университет сградите на Техническия колеж, преобразуван неотдавна във Физико-технологичен факултет, където се обучават инженерни кадри. Предложението на кмета Николай Мелемов бе одобрено с нужното мнозинство на последното общинско заседание. През годините, откак имотът им е прехвърлен за стопанисване и ползване, университетът е правил подобрения за повече от 70 000 лева. След проверка за годността на сградата е направено предписание от РЗИ за необходимост от извършване на строително-ремонтни дейности, свързани с влагата в приземния етаж, ремонт на подпокривното пространство, изграждане на дренираща система и др. Данъчната оценка на дарения имот е в размер на 575 727 лева, а сградите са две. Едната е със застроена площ 644 квадратни метра и е триетажна, а другата е с площ от 188 кв. метра, на един етаж. Волята на дарителя – община Смолян, е сградите да се ползват от Пловдивския университет като учебно заведение. При нарушаване на това условие дарителят има право да си върне собствеността, предвижда изричното решение на местния парламент.   ", "date": "2018.10.29", "title": "Община Смолян дари на Пловдивския университет сгради за факултет"}
{"url": "https://www.actualno.com/politics/ogromen-pojar-izbuhna-kraj-dupnica-snimka-news_702944.html", "text": "  Огромен пожар гори край Дупница, магистрала Струма е силно задимена, предаде БГНЕС.     Огънят тръгна от сухи треви край пътя, мина през ниска растителност и навлезе в овощните градини.\r\nПожарът е източно от магистралата между 58 и 59 км. на площ от около 1000 кв. м.\r\nВъпреки че сигналът е подаден в 16.45 ч. от преминаващ, пожарът все още не се гаси.      Запалили са се овощни градини, сухи треви, храсти. Гори цялото пространство от разклона за Дупница в посока София и тунел Бинека.\r\nРайонът Бинека е силно задимен. Към 17.15 ч. полицията започна да отцепва района и да предупреждава водачите да внимават.    ", "date": "2018.10.29", "title": "Огромен пожар избухна край Дупница (СНИМКА)"}
{"url": "https://www.actualno.com/music/znamenitijat-roj-ajers-idva-u-nas-v-kompanijata-na-trima-virtuozni-muzikanti-news_702891.html", "text": "  Вторият понеделник на ноември обещава да се превърне в незабравимо преживяване за всички меломани, запалени по джаз, фънк и соул звученето. Легендарният вибрафонист Рой Айерс идва у нас за първи път за една вечер, заредена с неугасващата му творческа енергия. В пламенното му пътешествие през стиловете ще се включат трима изключителни музиканти, които ще го подкрепят на сцената на Sofia Live Club с виртуозните си умения на бас китара, клавишни и барабани.     Промоционалните билети за концерта на 12-и ноември вече са изчерпани, все още са наличнни стандартни, на цена от 40 лв. Един от най-семплираните изпълнители в историята на музиката, „кръстникът на нео соула“ Рой Айерс идва у нас по покана на Reel Feel и Sofia Live Club, които отбелязват осем години успешни съвместни събития.\r\nБруклинският басист Trevor Allen е първият, избран от Рой да се включи в тази специална вечер. 9-членната банда, с която Trevor свири всеки вторник в емблематичното за Манхатън Café Wha?, е една от ключовите в Ню Йорк за жива музика в стиловете фънк, соул и арендби. Клубът е познат на ценителите от десетилетия, a редица знаменити имена са започнали кариерата си именно оттам, включително такива като Bob Dylan, Jimi Hendrix, Kool & The Gang и Joan Rivers.\r\nРаботата на Allen го свързва с носителя на Грами Freddie Jackson и соул дивата Angela Jackson, благодарение на което бързо открива, че арендби, фънкът, соулът и блусът са втората му природа. Хоризонтът му се разширява още благодарение на турнето му в Канада с певец от Западна Африка. В успешното шоу A Soulful Night Of Keys пък си партнира с три поколения изключителни джаз пианисти – Mark Adams, Lonnie Liston Smith и Brian Jackson. Сред ценните му качества като басист са интересът към разнообразните структури и умението да усеща колегите си на сцената.  Зад клавишните на 12-и ноември ще застане Everett Freeman Jr., обявен за млада надежда и наследник на Jay McShann още при следването си в консерваторията в Канзас. Носител е на Грами за продукцията на „Begging the Shadows”, изявява се успешно и като музикален директор в изключително успешното шоу „Paul Robeson”. Everett има зад гърба си турне с Oleta Adams, свирил е и на най-големите джаз фестивали в Щатите и извън тях, включително и North Sea Jazz Festival. Освен съвременен и джаз пианист, той е и талантлив арендби певец. На барабаните в пътешествието през едни от най-емблематичните парчета от необятната музикална кариера на Рой Айерс, сред които Everybody Loves The Sunshine, Daylight, We Live In Brooklyn Baby,  ще се включи Christopher De Carmine от Куинс, Ню Йорк. Кариерата му стартира още от 10-годишна възраст, когато талантът му, наследен и по майчина, и по бащина линия, се концентрира в пеенето и записите с най-големите госпел хорове. В гимназията се научава да свири на барабани и се насочва и към арендби, хип-хоп и джаз. В последните години дава уроци по барабани в Китай, а сред интересните факти от кариерата му се нарежда изявата му пред Бил Клинтън.    Ветеран във всевъзможни жанрове и течения, пионер на джаз фънка, кръстник на нео соула, ключова фигура в ейсид джаза, изключително виртуозен вибрафонист, вокалист, талантлив композитор и продуцент – Рой Айерс е всичко това, както и един от най-семплираните артисти за последните десетилетия. Творчеството му е повлияло пряко редица музиканти от най-разнообразни стилове и е ползвано неколкократно от имена като Guru, Mary J Blige, A Tribe Called Quest, Erykah Badu, 50 Cent, Tupac, Ice Cube, The Roots, Jill Scott, Jamiroquai и много други.\r\nПървото гостуване на Рой Айерс у нас ще е на 12-и ноември в Sofia Live Club. Стандартните билети на цена от 40 лв. все още са достъпни в OMV и мрежата на Eventim. Началото е предвидено за 21:00 ч., а вратите отварят в 20:00 ч. Ако капацитетът на клуба не е запълнен максимално, билетите на входа ще са на цена 50 лв.", "date": "2018.10.29", "title": "Знаменитият Рой Айерс идва у нас в компанията на трима виртуозни музиканти"}
{"url": "https://www.actualno.com/education/za-vtori-pyt-studenti-na-su-organizirat-konferencija-po-himija-i-farmacija-news_702900.html", "text": "  Студенти от Факултета по химия и фармация (ФХФ) на СУ \"Свети Климент Охридски\" организират за втори път Национална студентска конференция по фармацевтични и химични науки.     Първото издание на престижния научен форум се проведе през тази пролет, като инициативата даде поле за изява за научните постижения и успехи на студенти от цялата страна.\r\nКонференцията получи положителни отзиви от химичната и фармацевтичната индустрия, от съсловието на фармацевтите, както и от участниците и гостите на форума. \"Чувстваме се удовлетворени от това, че инициативата провокира мисленето на много студенти и това допринесе за постигане на високи научни резултати. Щастливи сме и от факта, че успяхме да спомогнем за затвърждаването на връзката между Факултета по химия и фармация на Софийския университет и останалите фармацевтични факултети и университети с преподаване на химически специалности в България\", споделят организаторите  на събитието, които са си поставили за цел да презентират събитието на принципа \"студенти правят нещо полезно за студенти\".      Организаторите уточняват, че участието в научната конференция е безплатно и е отворено за ученици, студенти, учители, преподаватели, служители на учебни заведения или граждани с активен интерес в областта на химическите и фармацевтичните науки.\r\nПовече информация за условията около регистрацията във ще откриете . е медиен партньор на студентската инициатива.    ", "date": "2018.10.29", "title": "За втори път студенти на СУ организират конференция по химия и фармация"}
{"url": "https://www.actualno.com/europe/peskov-objasni-celta-na-sreshtata-mejdu-putin-i-trymp-news_702899.html", "text": "  Главната цел на предстоящата среща между президентите на Русия и САЩ Владимир Путин и Доналд Тръмп е „сверяване на часовниците“, съобщи прессекретарят на Кремъл Дмитрий Песков, цитиран от РИА Новости.     Той отбеляза, че президентите на Русия и САЩ традиционно имат много теми, по които трябва да обменят мнения, допълни агенция Фокус.   \"Както и преди, има много въпроси, касаещи се до стратегическата стабилност, още повече в контекста на озвученото намерение на САЩ да излязат от ДРСМО\", уточни Песков.\r\nОсвен това лидерите ще обсъдят двустранните отношения.  Путин и Тръмп трябва да се срещнат на 11 ноември в Париж, където ще се проведат мероприятия, посветени на 100-годишнината от края на Първата световна война.   Предишната среща между двамата се състоя през юли в Хелзинки. На нея президентите обсъдиха практически целия спектър на двустранните отношения и международния дневен ред, като по някои теми бяха постигнати договорки.", "date": "2018.10.29", "title": "Песков обясни целта на срещата между Путин и Тръмп"}
{"url": "https://www.actualno.com/politics/vyzrajdane-obvini-vmro-i-karakachanov-zaradi-porochni-praktiki-na-dabch-news_702903.html", "text": "  Тази сутрин, екипи на Специализираната прокуратура и Комисията за борба с корупцията, нахлуха в офиси на Държавната агенция за българите в чужбина (ДАБЧ), включително централното управление на агенцията в София.     Иззети са множество документи и други доказателства, уличаващи ръководството на ДАБЧ в мащабна корупция, свързана с даването на българско гражданство на чужди граждани с български произход. Извършени са масови арести на служители и други свързани с дейността на агенцията лица. Сред арестуваните е и председателя на ДАБЧ – Петър Харалампиев.   По този повод от Движение \"Възраждане\" приветстваха действията на прокуратурата и призоваха разследването да продължи. \r\nОт партията посочват, че в ДАБЧ отдавна са налице порочни практики, за което според тях отговорност носят ВМРО-БНД и в частност Красимир Каракачанов.  Публикуваме пълното обръщение на \"Възраждане\":\r\n\"Ние от Възраждане от години говорим за проблемите в Държавната агенция за българите в чужбина и за престъпните схеми, които се случват там.   Обществена тайна е, че ДАБЧ, отдавна се е превърнала в гумен печат за всеки, който иска да получи българско гражданство стига да плати под масата необходимата сума.    Така, с българско гражданство се сдобиха хиляди сърби, албанци, молдовци, украинци, турци и всякакви други, които нямат никакъв български произход, но за сметка на това са си платили, където трябва. От друга страна, отдавна известна е и практиката, хора с доказан български произход, да бъдат бавени, средно по три години, докато не си платят рекета на анонимните чиновници от ДАБЧ.\r\nСамо така, нашите сънародници от българските национални малцинства в съседните ни и по-далечни страни, могат да се сдобият с така необходимото им удостоверение за български произход, издавано от Агенцията, което е задължително условие, за да получат българско гражданство по съкратената процедура. За всички тези проблеми се знае от години, както в България, така и в чужбина.\r\nФренският всекидневник „Нувел Обсерватьор“, още миналата година излезе с две статии по темата, в които открито се говори за корупция, във връзка с даването на българско гражданство и то на ниво заместник-министър председател.   Ние от Възраждане приветстваме това, че държавата в лицето на Специализираната прокуратура и Комисията за борба с корупцията, най-накрая започна пълномащабно разследване на далаверите, които се вършат от години в това толкова важно за националните ни интереси ведомство.\r\nНо, искаме да дадем и една допълнителна насока на разследването. Винаги, когато т.нар. „ВМРО“ е било в управлението на страната, Агенцията за българите в чужбина е била под нейн контрол, а председателят й е бил посочван лично от лицето – Красимир Дончев Каракачанов. Арестуваният шеф на ДАБЧ е излъчен от партия ВМРО-БНД, нейн стар кадър и личен приятел на Каракачанов.   Всеки, който е запознат поне малко с престъпните практики на каракачановата партия, знае че вАгенцията за българите в чужбина, не може да се случи абсолютно нищо без знанието на Красимир Каракачанов, който всъщност е истинският архитект и създател на престъпната схема.\r\nСъщо така припомняме, че бившия председател на Агенцията за българите в чужбина, който днес е народен представител от „ВМРО-БНД“ и член на централното й ръководство, също беше многократно уличаван в подобна дейност, за което има и подаденисигнали в ДАНС и прокуратурата. В този смисъл, надяваме се, че разследването няма да се ограничи само до изпълнителя Харалампиев, а също така и до неговите предшественици, както и до техните покровители по високите етажи на властта.   В заключение ще заявим, че е невероятно тъжно да съществува подобен мръсен бизнес, свързан с дейността на единственото учреждение, което се занимава с проблемите на българите в чужбина, и който на всичко отгоре да се упражнява именно от т.нар. „патриоти“ от т.нар. „ВМРО“, които в последните години от своето съществуване, направиха и невъзможното да омърсят патриотичната идея и осребрят своята власт върху гърба на нашите сънародници, зад граница.\"", "date": "2018.10.29", "title": "Възраждане обвини ВМРО и Каракачанов заради порочни практики на ДАБЧ"}
{"url": "https://www.actualno.com/music/20-godini-ot-pojavata-na-pyrvija-videoklip-na-britni-spiyrs-news_702897.html", "text": "  Поп певицата Бритни Спиърс отбелязва специален юбилей - 20 години от появата на първия й видеоклип  на емблематичната за нея песен - \"Baby One More Time\".     По този повод звездата написа в Twitter: \"Трудно е да се обясни с думи какво означава това за мен… преди 20 години светът чу моята музика за пръв път. Случиха се толкова много неща… но искам да благодаря специално на моите прекрасни фенове за подкрепата от първия ден\", написа Бритни.  През годините певицата премина през тежки периоди, върхове и спадове, както в личен, така и в професионален, план, кратки бракове, битки с папараците и лечение в клиника за психически проблеми.  Днес Бритни Спиърс се нарежда сред най-продаваните певици за всички времена с над 100 млн. продадени копия на албуми и 98 млн. продадени сингли.\r\nОт дебютен й албум, носещ името на първия й сингъл, \"Baby One More Time\" до момента са продадени над 30 млн. копия по цял свят, което го прави един от най-продаваните дебютни албуми за всички времена.     ", "date": "2018.10.29", "title": "20 години от появата на първия видеоклип на Бритни Спиърс"}
{"url": "https://www.actualno.com/europe/turcija-nastojava-za-byrzo-razsledvane-na-ubijstvoto-na-hashogi-news_702868.html", "text": "  Турция поиска разследването на убийството на журналиста Джамал Хашоги да приключи \"колкото е възможно по-скоро\", след като главният прокурор на Саудитска Арабия се срещна с ръководителя на турските служби, предаде БГНЕС.     Външният министър Мевлют Кавушоглу заяви, че сътрудничеството между двамата прокурори \"не трябва да се превръща в отклоняване, а разследването трябва да приключи възможно най-скоро, за да се разкрие цялата истина\".   ", "date": "2018.10.29", "title": "Турция настоява за бързо разследване на  убийството на Хашоги "}
{"url": "https://www.actualno.com/society/predlojenie-bez-tir-ove-po-centralnite-ulici-na-gradovete-za-po-chist-vyzduh-news_702852.html", "text": "   . Това коментира на пресконференция председателят на „Активни потребители“ Богомил Николов, цитиран от БГНЕС.     Според Асоциацията държавата трябва да се бори с проблема като разработи на първо време краткосрочни мерки, с които да се подобри картината на въздуха в градовете. Като добър пример „Активни потребители“ предлагат .   „ . Разбира се, да построиш нови трасета, е скъпо, обаче има и малки неща, които могат да доведат до промени – \", посочват още от \"Активни потребители\".\r\n„През лятото виждаме много германски, австрийски и турски автомобили, които са в посока Турция. Те се набиват в центъра на София просто защото няма адекватни табели, които да ги изкарат към тангентите. Вижте например сегашните табели, пише Калотина и нищо друго - никъде не показва как да се стигне до тангентата. Този проблем ни принуждава да дишаме мръсния въздух от ТИР-овете“, обясни Николов.  Друг проблем са годишните технически прегледи. . Политиката трябва да наказва замърсителите и да стимулира тези, които не замърсяват. Само че, ако една кола има евро сертификат, но е със свален катализатор, автоматически означава, че сертификатът е само на хартия“, посочи още Богомил Николов.   Очакванията на „Активни потребители“ са темата да продължи да бъде актуална, да имаме политика, която да залага на по-стратегическо мислене, а не да се реагира ден за ден, когато стане скандал като например падане на мъгла през ноември и общината да започне да търси мерки.  припомня, че с решение на парламента от догодина отпадат данъчните преференции за автомобили с катализатор (стандарт Евро 2, произведени преди 2000 г. - бел. ред.). Данъкът се плащаше с 50% отстъпка, а сега ще се вдигне с от 20% до 50%. Досега собствениците трябваше да подават декларация, че имат монтиран катализатор и след това да ползват отстъпка. Притежателите на коли, съответстващи на стандарта Евро 3 и 4, вече ще ползват отстъпка от данъка в размер на 30% вместо 50%, както е в момента.     ", "date": "2018.10.29", "title": "Предложение: Без ТИР-ове по централните улици на градовете за по-чист въздух"}
{"url": "https://www.actualno.com/europe/afp-merkel-se-otteglja-i-kato-kancler-prez-2021-g-njama-da-zaema-post-v-ek-news_702869.html", "text": "   ., информира агенция France Presse (AFP), като се позовава на неназован източник от партията на Меркел.     Това се случва след поредица от политически кризи и гласувания на регионалните избори, разтърсили крехката коалиция в Германия.   Меркел e заявила пред Християндемократическия съюз (ХДС), че \"мандатът ѝ ще продължи до 2021 г.\", като това щял да бъде \"последният ѝ мандат\", коментира още източникът от политическата формация, уточнява БГНЕС.\r\nСтава ясно, че  въпреки появилите се спекулации от Брюксел.  По-рано световните агенции съобщиха, че . Reuters, цитирана от bTV, коментира в свой материал, че подобен ход би дал възможност на наследника ѝ да се наложи в партията и на терена на националната политика преди изборите през 2021 г. Като фаворит за наследник на Ангела Меркел се сочи Анегрет Крамп-Каренбауер, първата жена министър-председател на провинция Саарланд.    Припомняме, че традиционната десница в Германия понесе сериозни загуби на последните регионални избори, като възходът на популистите от „Алтернатива за Германия” и на \"Зелените\" застрашава стабилността на управляващата коалиция с Германската социалдемократическа партия.  Меркел е начело на ХДС от 2000 г. и е сред най-дълго задържалите се на поста. От 2005 г. тя управлява и Германия в няколко поредни мандата.       ", "date": "2018.10.29", "title": "AFP: Меркел се оттегля и като канцлер през 2021 г., няма да заема пост в ЕК"}
{"url": "https://www.actualno.com/starazagora/pochina-edin-ot-dylgogodishnite-solisti-na-starozagorskata-opera-news_702870.html", "text": "  Почина дългогодишният солист на Старозагорската опера Васил Станишев. Той е роден на 1 юли 1937 г., завършва оперно пеене при Елена Орукин и Елена Киселова в Музикалната академия, специалност оперно пеене - при Елена Орукин и Елена Киселова и в Централната студия за вокалисти при Христо Бръмбаров през 1969 г. Солист е на Държавна опера - Стара Загора, от 1962 до 2004 г.     Има над 100 роли в над 1800 спектакъла, 131 пъти е бил д-р Бартоло от операта „Севилският бръснар\".\r\nПоклонението пред светлата му памет е на 30 октомври, вторник, в 9:30 часа в храм „Св. Димитър“.  ", "date": "2018.10.29", "title": "Почина един от дългогодишните солисти на Старозагорската опера"}
{"url": "https://www.actualno.com/europe/lyv-napadna-dete-po-vreme-na-cirkovo-predstavlenie-news_702881.html", "text": "  Лъв нападна 4-годишно момиче по време на цирково представление. Инцидентът е станал на 28 октомври в село Успенское в Краснодарски край, Русия.     По време на представлението дресьорът не успял да удържи животното, лъвицата преодоляла огражденията и се нахвърлила върху момиче, което седяло на първия ред. Животното захапало детето за главата.   Пострадалата е закарана в местната болница, където е била оперирана. Животът ѝ е извън опасност. Скоро детето ще бъде преведено в по-голяма болница в Краснодар. \r\nЗапочнало е разследване. Собственикът на цирка е задържан.  ", "date": "2018.10.29", "title": "Лъв нападна дете по време на цирково представление"}
{"url": "https://www.actualno.com/kustendil/otkriha-kanabis-kokain-i-heroin-v-zatvora-v-bobov-dol-news_702898.html", "text": "  При проведена акция, служители на затвора в Бобов Дол откриват канабис, кокаин и хероин. На сигнала незабавно се отзовова дежурната полицейска група към районното управление, която иззема наркотичните вещества и определя вида им с полеви наркотест. По случая са започнали досъдебни производства, като е уведомен и дежурен прокурор.     Припомняме, че през миналата година, в една от килиите в Бобов Дол, служителите на затвора откриват около 4г. хероин. Седмица по-рано пък, по време на свиждане, залавят хероин натъпкан в парче хляб. Това обаче е добре познат метод за вкарване на дрога в затвора, а служителите му винаги са нащрек при подобни хранителни пратки. Говори се дори, че дрогата се скътава в люти чушки в буркан. Изтърбушват чушките и се пълнят с хероин. След това дръжката се слага, затваря се буркана и така се опитват да пласират дрогата към затвора.\r\nОтново през 2017г. учителка, която преподавала в затвора в Бобов Дол, била разсредвана от ГДБОБ за внасяне на наркотици на територията на затвора. По време на разследването, бил установен контакт на учителката с един от затворниците, който излежавал тежка присъда и също така бил нейн ученик. Тогава при специализирана акция на ГДБОБ в затвора, 60-годишната учителка Н.С., била задържана с 12г хероин в нея и отстранена от длъжност.", "date": "2018.10.29", "title": "Откриха канабис, кокаин и хероин в затвора в Бобов Дол"}
{"url": "https://www.actualno.com/pleven/s-obshtogradski-kros-i-masovo-chetene-na-istorija-slavjanobylgarska-v-levski-shte-otbelejat-denja-na-buditelja-news_702860.html", "text": "  С общоградски крос и масово четене на откъс от ще отбележат Деня на будителя жителите на град Левски. Инициативата за кроса е на местното училище „Максим Горки“. От няколко години на този празник учениците му се включват в масово бягане. Очаква се сега тази инициатива да прерасне в общоградска, съобщиха от общинската управа там.     Организаторите канят всички ученици, учители, родители и граждани да се включат в кроса на пред сградата на общинската администрация. След бягането е предвидена още една проява - масово четене на откъс от „История славянобългарска“.", "date": "2018.10.29", "title": "С общоградски крос и масово четене на „История славянобългарска“ в Левски ще отбележат Деня на будителя"}
{"url": "https://www.actualno.com/moresport/brutalnoto-kroshe-na-furi-koeto-mojeshe-da-obyrne-macha-video-news_702906.html", "text": "  Големият български боксьор и един от най-елитните състезатели в световния бокс - , доказа статута си на един от най-добрите в тежка категория, след като разпиля Хюи Фюри в зала \"Арена Армеец\" и спечели битката с британеца, въпреки че трябваше да премине през пълните 12 рунда.         В един от редките случаи, в които Фюри издебна Кобрата да отвори по-широко гарда си, британецът веднага контраатакува и съумя да вкара здраво дясно кроше в лицето на българина, което извади родния представител от равновесие за няколко секунди. Треньорът Ули Вегнер се хвана за главата, а след това Фюри засипа истинска канонада Пулев, но той вече бе затворил гарда си, успя да се измъкне и да стабилизира представянето си. След това той спечели всички останали рундове.            ", "date": "2018.10.29", "title": "Бруталното кроше на Фюри, което можеше да обърне мача (ВИДЕО)"}
{"url": "https://www.actualno.com/balkani/novoto-letishte-v-istanbul-shte-byde-naj-goljamoto-v-sveta-smjatat-turskite-vlasti-news_702907.html", "text": "  Президентът на Република Турция Реджеп Таийп Ердоган открива днес новото летище в Истанбул, което според турските власти ще се превърне в най-голямата аерогара в света, пише БГНЕС.     Изграждането на \"Новото летище на Истанбул\", както е официалното название на аеропорта, е на стойност 26 млрд. и 140 млн. евро с ДДС. Към момента обаче е реализирана едва първата от четирите фази от строителството, започнало през 2014 г., която е на стойност 6 млрд. евро. Останалите етапи трябва да приключат до 2023 година.\r\nЦялата площ на обекта възлиза на 76,5 млн. квадратни метра. След завършването си летището ще има капацитет от 200 млн. пътници годишно, с което се предполага, че ще се превърне в най-голямата аерогара в света. Засега завършената първа фаза на аеродрума ще обслужва около 90 млн. пътници.   Новото трето летище на Истанбул е един от знаковите инфраструктурни проекти на Ердоган и откриването му на днешния национален празник на Турция, Деня на основаването на светската република, се възприема от мнозина като политическа победа. На откриването ще присъстват редица гости от чужбина, включително премиерът на България Бойко Борисов.   Ясни са вече и дестинациите на първите полети на новото истанбулско летище. Първите полети ще бъдат дело на Turkish Airlines и ще бъдат до турската част на Кипър и до Азербайджан, съобщи изпълнителният директор на компанията Билал Екси, пред турското издание Hürriyet Daily News. „Във връзка с целите на Турция за 2023 г. ние поръчахме 14 нови самолета включително 4 товарни и те ще пристигнат тази година. Ще имаме 41 от нова генерация в следващата година”, сподели Екси.       припомня, че строежът на дълго чаканото летище съвсем не е безпроблемен. На 16 септември турската полиция арестува поне 20 души при протест по повод и лошите условия на работа на строителната площадка на летището. Общо 500 души са били арестувани по време на протестите на мястото на строежа на този мегапроект.   Около 35 000 работници са наети за изпълнение на плана за изграждане на аерогарата, както и 3000 инженери и административен персонал. 27 работници са загинали на строителната площадка, като 13 от тях са починали вследствие на трудови злополуки, уточниха по-рано официалните власти. Същевременно работници разказаха пред агенция France Presse, че посочената цифра е много ниска и че инцидентите на строежа са обичайни.  Но въпреки перипетиите първата фаза на новото летище вече е завършена и Турция е свидетел на грандиозно откриване, което ще остави следа в икономическия живот на страната.   Планът на Турция да 2023 г. е Анкара да успее чрез подобрения в областите на икономиката, енергетиката, здравеопазването и транспорта да направи Турция част от 10-те най-силни икономики в света.", "date": "2018.10.29", "title": "Новото летище в Истанбул ще бъде най-голямото в света, смятат турските власти"}
{"url": "https://www.actualno.com/moresport/udaryt-na-kubrat-kojto-smeni-pricheskata-na-furi-video-news_702872.html", "text": "  Най-добрият български боксьор в тежка категория . Кобрата бе почти безгрешен на ринга и очаквано му бе присъдена победата след съдийско решение.     Единственият кризисен момент за софиянеца бе в средата на мача, когато той получи един мощен удар от британеца и бе леко разклатен. Пулев обаче бързо премина в защита и спря по-нататъшните последствия, които можеше да го застигнат.   От своя страна на няколко пъти намери целта с мощните си удари. Първият по-опасен такъв за Фюри дойде още във втория рунд. Тогава Кобрата така нацели съперника в главата, че буквално му изправи косата, което пък накара приятелката му Андреа да се изправи на крака и да започне още по-мощно да подкрепя своя любим.   ", "date": "2018.10.29", "title": "Ударът на Кубрат, който смени прическата на Фюри (ВИДЕО)"}
{"url": "https://www.actualno.com/curious/dneven-horoskop-za-30-oktomvri-news_702915.html", "text": "        Толерантността, която проявявате към близките ви трябва да проявите и към останалите. Това е идеята на същинската обективност. Не го забравяйте. Потърсете второ мнение относно служебен въпрос. Може да се окаже, че ви липсва важен детайл, който да има съществено значение  за развитието на даден проект.   Денят ще ви зарадва с добра новина, свързана с децата. Помислете дали не сте прекалено строги. Измислете забавления за предстоящата ваканция.     Денят ще ви наложи да забавите темпото. Не се противопоставяйте на това, в противен случай рискувате здравето си. Този вторник може да започнете първи стъпки по реализирането на ваша идея, свързана с работата. Наблюдавайте как се приема идеята. Енстусиазмът ви от последните дни ще даде първите си плодове. Очаквайте да бъдете поканени за участие в интересен проект.   Късметът понякога зависи от нас самите или поне от част от усилията, които полагаме по пътя към целта. Днес вие може да направите много по въпроса. Днес не залагайте на надежди, а погледнете реалността от всички страни. Денят не е подходящ за манипулативни и хазартни действия.    През този ден може да се отложи събитие, което сте очаква ли с нетърпение. Това е знак, че има още върху какво да помислите. Обсъдете с половинката ви плановете ви за предстоящите празници. Имате намерение да изненадате партньора ви, но може би това не е най-удачният вариант.    Колкото и да не ви се вярва и останалите имат добри идеи. Ако ги съчетаете с вашите може да се получи доста добра комбинация. Успешното сътрудничество днес ще зависи от това, до колко сте се отървали от страховете си. Опитайте да погледнете на нещата с освободено съзнание и ще ви потръгне, като по вода.", "date": "2018.10.29", "title": "Дневен хороскоп за 30 октомври"}
{"url": "https://www.actualno.com/books/gradyt-na-salkymite-klasicheski-roman-za-syzrjavaneto-news_702876.html", "text": "  \"Градът на салкъмите\" (издание на „Персей“, превод Христо Боев) е роман от класика на румънската литература Михаил Себастиан. Няколко момичета и момчета от провинциален град правят своята крачка към съзряването. Промените в тялото, емоциите и разсъжденията им понякога ги извеждат извън руслото на нормите, но те търсят собствената си идентичност. С много топлота, хумор и ирония е описано половото съзряване на Адриана, през погледа на която можем да видим и останалите герои. Но всички те гледат към големия град, Букурещ, който ги привлича с огромните си възможности. Дали тези млади хора ще намерят себе си и дали ще оцелее юношеската любов на Адриана и Джелу?     Стилът на Михаил Себастиан е чувствен, плавен, но понякога изненадващ и ироничен, пресъздавайки турбулентните преживявания на главната героиня по пътя й към зрелостта.   Михаил Себастиан(с кръщелно име Йосиф Хехтер) е роден на 18октомври 1907 г. в Браила и умира на 29 май 1945 г. в Букурещ при нелеп инцидент, когато е блъснат от камион. Той е писател, драматург и литературен критик, а също и активен публицист, който води музикална рубрика. Работи като секретар в адвокатска кантора, след това е и пледиращ адвокат. Сътрудник е в списание Кувънтул, където се запознава с Мирча Елиаде, един от бъдещите му приятели. Привлечен е от вълнуващите идеи на интелектуалците от литературния кръг Критерион, който включва такива светила като Емил Чоран, Мирча Елиаде и Йожен Йонеско.В началото на 40-те години на миналия век му е забранено да работи като журналист и му е отнет лицензът на пледиращ адвокат поради факта, че е евреин.\r\nУ нас е познат с романите си \"Жени\" и \"Произшествието\".     ", "date": "2018.10.29", "title": "\"Градът на салкъмите\" - класически роман за съзряването"}
{"url": "https://www.actualno.com/america/sasht-izprashtat-5000-voenni-na-granicata-s-meksiko-news_702943.html", "text": "   Това съобщи в понеделник вестник The Wall Street Journal, цитиран от \"Фокус\".     По информация на източници на изданието, американските военни ще оказват поддръжка на граничните служби. Вестникът отбелязва, че по-рано от Пентагона се подготвяха да изпратят на южната граница 800 военнослужещи. По-рано в района бяха разположени 2000 бойци от Националната гвардия на САЩ.   На 18 октомври президентът на САЩ Доналд Тръмп заяви, че ще се обърне към военните и ще затвори южната граница на страната, ако мексиканските власти не спрат преминаващия през страната поток от нелегални мигранти от централноамериканските страни, които се стремят да влязат в САЩ.\r\nТой заяви също, че властите на Гватемала, Хондурас и Ел Салвадор не правят нищо, за да предотвратят нелегалната имиграция на своите граждани в САЩ.  По време на предизборната кампания през 2016 година Тръмп обеща на избирателите да провежда по-строга имиграционна политика, както и да засили граничния контрол.   ", "date": "2018.10.29", "title": "САЩ изпращат 5000 военни на границата с Мексико"}
{"url": "https://www.actualno.com/moresport/kobrata-s-izumitelen-komentar-za-sininite-po-liceto-si-snimka-news_702947.html", "text": "  Въпреки че спечели срещу Хюи Фюри, българинът не се отърва без следи от сблъсъка между двамата в зала \"Арена Армеец\".     Под лявото около на родния боксьор има немалка  синина, която се получи след много сериозно дясно кроше на Фюри в 8-ия рунд.        Кобрата не дълго време не се беше качвал на професионалния ринг, но въпреки това отсече, че е готов в най-скоро време да се върне, независимо че току-що е приключил един много тежък двубой.     ", "date": "2018.10.29", "title": "Кобрата с изумителен коментар за синините по лицето си (СНИМКА)"}
{"url": "https://www.actualno.com/starazagora/buditel-na-stara-zagora-tazi-godina-s-dve-nominacii-news_702862.html", "text": "  Две са номинациите за тазгодишната награда . Това са общественици те Иван Аяров, дългогодишен председател на Народно читалище “Св. Климент Охридски”, и Боряна Каниду, член на Управителния съвет на Сдружението за съвременно изкуство и култура „Различният поглед“. Това съобщи председателят на Съюза на учените (СУ) в Стара Загора доц. д-р Васил Хаджиилиев.     Наградата “Будител на Стара Загора” е учредена от Съюза на учените в града през 2017 г. Тя е индивидуална и се връчва в навечерието на Деня на народните будители на личности, които “с перо, мисъл, слово и дело са обогатили знанието, културата, историята и интелектуалния хоризонт на Стара Загора”.\r\nПластичният знак на наградата е дело на скулптора Тодор Попов. Номинираните ще получат от СУ почетни грамоти и ще посетят европейската столица Брюксел благодарение на евродепутатите .\r\nНа церемонията на почетни грамоти ще получат и членовете на съюза, които имат кръгли годишнини и юбилеи през 2018 г. В СУ - Стара Загора, членуват около 120 учени, а секцията за чуждестранни членове - от Русия, Македония, Турция, Индия и други страни, е от 15 души.  ", "date": "2018.10.29", "title": "“Будител на Стара Загора” тази година с две номинации"}
{"url": "https://www.actualno.com/showbusiness/andrea-otvratena-ot-mira-dobreva-napadna-ja-v-socialnite-mreji-snimki-news_702953.html", "text": "  Чалга фурията и приятелка на Андреа отговори на въпрос на свой фен в стори в Instagram дали влиза във VIP Brother. Певицата написа, че няма да участва в предаването, но не спря до там....     Тя се възползва от възможността да изрази мнението си относно случващото се в Къщата през последните дни и по-конкертно – противоречията между тв водещата Мира Добрева и легендата Ваня Костова.    „Как може да нямате отношение към една жена, постигнала толкова много. Самият факт, че не уважавате възрастта ѝ, показва самото ви възпитание. Благодаря ти, Господи, че имам родители, които са ме научили как трябва да се отнасям към абсолютно всички хора. Мира, а ти дори не си Ваня Костова.  Видях как плачеше след епитетите на Кулагин, но това не ти попречи да лепнеш грозни епитети към 60-годишна жена и да я накараш да плаче по същия начин. Е, хората сме понякога еднакви, дори не се усещаме. И живеем в собствената си проекция за случващото се около нас, която очевидно е дело на фантазиите ни!“, коментира Андреа.  ", "date": "2018.10.29", "title": "Андреа отвратена от Мира Добрева, нападна я в социалните мрежи (СНИМКИ)"}
{"url": "https://www.actualno.com/balkani/zaev-pregovarja-s-izkluchenite-ot-vmro-dpmne-za-konstitucionnite-promeni-news_702874.html", "text": "  Консултации във връзка  с желаните конституционни промени ще проведе премиерът на Македония Зоран Заев с осемте изключени от опозиционната ВМРО-ДПМНЕ депутати.     Очаква се срещата да се проведе в понеделник следобед в македонския парламент и в нея уастие да вземат още министърът на външните работи Никола Димитров и министърът на правосъдието Рената Десковска, съобщава македонската медия „24 Вести“, позовавайки се на информация от високопоставен функционер от правителството.   Според източника, представителите на правителството и осемте депутати ще се координират около условията, които поставиха бившите опозиционни народни представители, за да гласуват за отваряне на Конституцията\r\nТе искат промени за усилване на защитата на идентичността, македонския език и употребата на термина Северна Македония за вътрешна употреба да бъде обвързана с членството в Европейския съюз.  Източници от депутатската група на бунтовниците от ВМРО-ДПМНЕ твърдят,че те ще представят конкретно писмено предложения на премиера Заев и министрите.   Осемте изключени депутати от ВМРО-ДПМНЕ за това, че гласуваха „за“ пристъпване към промяна на Конституцията на страната, информираха председателя на парламента Талат Джафери, че в бъдеще ще действат под нова парламентарна група.\r\nТя ще се нарича „Независима депутатска група от ВМРО-ДПМНЕ и коалиция за по-добра Македония“, предава скопският телевизионен канал „ТВ 21“.    В нея ще членуват Елизабета Кънчевска-Милевска, Владанка Авирович, Зечир Рамчилович, Емилия Александрова, Нола Исмаиловска Старова, Кръсто Муковски, Сашо Василевски и Любен Арнаудов.   ", "date": "2018.10.29", "title": "Заев преговаря с изключените от  ВМРО-ДПМНЕ за конституционните промени"}
{"url": "https://www.actualno.com/politics/vmro-predsedateljat-na-dabch-ne-e-nash-chlen-podkrepjame-razsledvaneto-news_702913.html", "text": "  \"Напълно подкрепяме работата на разследващите и настояваме всички доказано виновни лица да получат възможно най-тежките наказания, предвидени в българското законодателство\", заявиха от ВМРО във връзка с появилата се информация за акция на Специализираната прокуратура в Държавната агенция за българите в чужбина и последвалите арести на лица заради съмнения в участие в корупционни схеми.     \"Нашата политика винаги е била в подкрепа на това всеки етнически българин, независимо от това къде живее, да има право да получи българско гражданство.   Ако някой служител си е позволил да злоупотребява със служебното си положение и да нарушава правилата за работа на Агенцията и законите на страната, той трябва да понесе последиците за това.\r\nПредседателят на ДАБЧ не е член на нито една от партиите в коалицията \"Обединени патриоти - НФСБ, Атака и ВМРО\". Той е лидер на гражданското движение \"БГ патриот\", допълват още от ВМРО.  Припомняме ви, че арестуваха двайсетина човека за подкупи в Държавната агенция за българите в чужбина, които са издавали незаконно документи за български произход. Те са издавали фалшиви документи. Сред тях, по неофициална информация, е председателят на агенцията Петър Харалампиев. Обиски, освен в София, има в Кюстендил и в Плевен. Сигналът, по който започва разследването е за издавани документи за български произход срещу 5000 евро. По него се работи от около 4 месеца.   Председателят на Държавна агенция за българите в чужбина Петър Харалампиев пое ръководството през май 2017 година. Преди това, от декември 2014 г. до май 2017 г. Харалампиев бе заместник областен управител на област София, а преди това изпълнителен директор и член на Управителния съвет на фондация \"Българе\".\r\nПрез февруари 2014 година проверка в ДАБЧ показа груби нарушения при издаването на удостоверения, въз основа на които са получавани български паспорти. Тогава стана ясно, че в периода от 2010 до 2012 има почти двоен ръст на броя на придобилите българско гражданство на основание български произход. От схемата са се облагодетелствали хиляди чужденци, които нямат никакви български корени.    В същото време на хора с български произход е отказвано гражданство. Сигналът за двойните стандарти бе подаден от заместник-министъра на правосъдието Илия Ангелов до главния прокурор, а проверката направена от Върховната административна прокуратура.", "date": "2018.10.29", "title": "ВМРО: Председателят на ДАБЧ не е наш член, подкрепяме разследването"}
{"url": "https://www.actualno.com/balkani/v-kashoni-s-banani-albanski-heroin-i-kokain-za-cjala-evropa-news_702878.html", "text": "   Наркобароните от Албания дълго време пренасяха кокаин и хероин из цяла Европа почти необезпокоявано. Тесните им връзки с висши политици ги правеха недосегаеми. Един мощен удар на полицията промени ситуацията, пише в коментар за .      При мащабна операция в 12 градове полицията в Албания успя да разбие мрежа от наркотрафиканти, тясно обвързани с местни политици. По време на операцията са били арестувани 27 души, сред които и трима корумпирани служители на реда.   Претърсени са били 100 жилища, конфискувани са 182,5 килограма опиум. . Полицията продължава да издирва още шестима заподозрени.   Отделът за борба с тежката престъпност към албанската прокуратура е предоставил на полицията обемист доказателствен материал: записи на подслушани телефонни разговори, хиляди страници с кореспонденция между различни институции в и извън Албания. В центъра на разследването е била една нелегална лаборатория в албанския град Хас, специализирала се в производството на хероин. Оттам наркотиците са били пренасяни зад граница и разпределяни из целия ЕС.   Парите от наркотрафика са влагани в парцели из туристическите курорти на Албания. . В тази връзка полицията арестува и бившия депутат от управляващата Социалистическа партия Арбен Ндока. Според разследващия журналист Артан Ходжа депутатът е използвал политическото си влияние, за да фалшифицира документи за собственост, придобивайки по този престъпен начин апетитни държавни земи.\r\nПарцелите са били \"купувани\" евтино с помощта на фиктивни собственици и препродавани на силно завишени цени. 12 държавни служители и общински политици, които са били подкупени, за да участват в схемата, бяха арестувани през март в Лежа край Адриатическо море. Обвинението към тях гласи: за \"присвояване на 235 000 квадратни метра общински земи\". Някои от задържаните са членове на управляващата Социалистическа партия, а други - на опозиционни партии.    Бившият генерален директор на затворите Арбен Чуко е обвинен за връзки с групата Шияку - една от разбитите от полицията наркобанди. Според представители на следствието бившият депутат от Социалистическата партия е получил пари и автомобил, за да прехвърли един осъден за убийство член на групата в друг затвор.    Албанските политици и държавни функционери, замесени в корупционни афери или контрабанда на наркотици, досега имаха славата на недосегаеми. Според годишния доклад на Службата на ООН за борба срещу наркотиците и престъпността /UNODC/, . Но успешното разбиване на четири наркобанди и свързаните с това арести будят надеждата, че ситуацията започва да се променя. Надеждата е, че в бъдеще няма да има вече недосегаеми политици, които са замесени в престъпни действия.\r\nПрез февруари албанската полиция конфискува 613 килограма кокаин на пристанището в Дуръс. Пратката, скрита в кашони с банани, е била предназначена за Германия. Три месеца по-късно баварската полиция откри и конфискува 1,8 тона кокаин, пристигнали също от Албания. След арестите в Бавария, Германия засили сътрудничеството си с полицейските служби в Албания. Предвиден е и засилен обмен на информации между органите на двете страни с цел подобряване на борбата срещу организираната престъпност.", "date": "2018.10.29", "title": "В кашони с банани - албански хероин и кокаин за цяла Европа"}
{"url": "https://www.actualno.com/politics/demokratichna-bylgarija-vidja-poreden-instrument-za-represija-v-tajnite-aresti-news_702886.html", "text": "  Под претекст, че се цели въвеждане в националното законодателство на разпоредбите на европейска директива, управляващите се опитват за втори път да въведат промени в наказателното производство, с които да се осигури възможност за така нареченото от медиите „тайно задържане“. Това се казва в позиция на политическото обединение \"Демократична България\".     Промените, в Народното събрание, предвиждат възможност с прокурорско решение да не се уведоми никой в продължение на 48 часа за задържането на лице. Ако е задържано дете, властите ще имат законово право да не уведомяват родителите до 24 часа. Тази промяна, неслучайно асоциирана с репресивните практики на тоталитарния режим, е предложена от Министерски съвет. Управляващите за пореден път показват неспособността си да разбират духа на европейските актове и ценностите, които те защитават. Обвинявайки Европа за предвижданите промени, те се опитват да прикрият още едно овластяване на прокуратурата – органът, който не се ползва с нужното доверие нито в страната, нито в Европа.   Целта на Директива 2013/48 не е да въведе метода Дзержински в наказателния процес, а да установи минимални правила относно правото на достъп до адвокат и правото на уведомяване на трето лице, което да гарантира справедлив съдебен процес. За всеки, прочел Директивата, без да са нужни специални юридически познания, е ясно, че с нея се гарантират и доразвиват в рамките на ЕС минималните стандарти за защита на процесуалните права, произтичащи от Хартата, ЕКПЧ и МПГПП. Вносителите на законопроекта обаче не са вникнали в текста по същество, а както често правят с директивите, просто преписват съответните разпоредби. Точно това са направили и с чл. 5, параграф 3 от Директивата. Следва да отбележим, че обратно на твърдяното от управляващите, Директивата не изисква от нас да въведем тази промяна. Разпоредбата започва с думите „държавите членки могат да“, тоест директивата допуска отклонение от общото правило като изключение при определени условия. Нещо повече, директивата изрично отбелязва, че подобно изключение е допустимо само временно и при изключително внимателна преценка за обоснованост и пропорционалност. Очевидно е, че това изключение се допуска с оглед риск от терористична дейност и разследване на терористични мрежи. Тоест по никакъв начин не може да се говори за риск от неизпълнение на задължението ни за транспониране на Директивата, а по-скоро за съвсем реален опит за нейното извращаване в нарушение на практиката на ЕСПЧ, което в перспектива ще доведе до нова вълна от осъдителни решения срещу страната ни, пишат от \"Демократична България\".\r\nОсобено притеснително е, че в мотивите на Министерски съвет отсъстват каквито и да било аргументи за необходимостта от въвеждане на това изключение и за очаквания ефект от него. В познат стил тези текстове се прокарват на тъмно и без адекватна обществена дискусия.  По същество сме изправени пред поредния опит от провеждане на елементи на извънредно законодателство. Това се прави успоредно с тоталния политически отказ от реформиране на прокуратурата и МВР и при засилващи се репресивни действия на управляващите и техните съюзници в прокуратурата. За нас няма съмнение, че т.нар. тайно задържане ще се превърне в пореден инструмент за репресия и корупция.   \"Демократична България\" има за своя основна кауза борбата за свобода, върховенство на правото и изграждане на свободни от корупция демократични институции в България. Стоим на принципната позиция, че без радикална реформа, на прокуратурата и МВР не следва да се дават нови правомощия, които могат да станат инструмент за нови репресивни и корупционни злоупотреби.\r\nПоради това обявяваме решителна съпротива на тази поредна стъпка към задушаване на свободата и върховенството на правото в България. Настоятелно призоваваме народните представители да не подкрепят така предложените изменения. Декларираме, че ако те бъдат приети от Парламента, ще използваме всички демократични средства за предотвратяване на тяхното влизане в сила и за последващата им отмяна, завършва позицията на политическата формация.    ", "date": "2018.10.29", "title": "\"Демократична България\" видя пореден инструмент за репресия в \"тайните арести\""}
{"url": "https://www.actualno.com/balkani/zakintos-se-izmesti-s-njakolko-santimetra-news_702909.html", "text": "  Гръцкият остров Закинтос се е преместил с поне 3 сантиметра на югозапад след силното земетресение миналия петък. Това съобщи БГНЕС, позовавайки се на  директора на сектора за изследване към Института по геодинамика в Атинската национална обсерватория, Атанасиос Ганас. По думите му, учените в момента анализират дали земетресението е предизвикало промени и в околните райони.     Заключението за изместването е направено въз основа на дигитална обработка и анализ на снимки от сателита на ЕС и ЕСА Сентинел-1 на услугата Коперникус. Промяната е предимно на хоризонтално ниво, докато вертикално преместване не е регистрирано, съобщи още агенцията.   ", "date": "2018.10.29", "title": "Закинтос се измести с няколко сантиметра"}
{"url": "https://www.actualno.com/business/brojat-na-tutunoproizvoditelite-u-nas-drastichno-namaljava-news_702945.html", "text": "   Това стана ясно на среща, организирана в Шумен по повод Световния ден на тютюнопроизводителите.     Броят на производителите у нас намалява драстично, докато в съседна Гърция броят на желаещите да отглеждат тютюн се увеличава, каза един от големите тютюнопроизводители у нас Нихат Расим пред националното радио.   \"Моето село, от 302-ма тютюнопроизводители останах аз. В същия момент държава-членка на ЕС увеличава с 60% тютюнопроизводството си, получават си субсидии за всичко, даже хората, които отглеждат тютюн, отиват да работят за тях. Няма никакъв спор – тютюнът е вреден, обаче това е избор на всеки човек. Докато тютюнът го продават, никой няма право да ми забрани и да ме ограничава аз да го гледам\", заяви той.\r\n\"Никаква помощ от държавата, за тютюнопроизводителите говоря, и не знам докъде ще я докараме. Никого не обвинявам, ние сме си виновни, не сме си защитили културата\", допълни Расим.     ", "date": "2018.10.29", "title": "Броят на тютюнопроизводителите у нас драстично намалява"}
{"url": "https://www.actualno.com/showbusiness/njama-da-povjarvate-kakyv-honorar-vzima-kulagin-v-dubaj-news_702958.html", "text": "  Скандалният гримьор Валентин Кулагин се чувства истинска звезда в родния си град Хасково.     Наскоро, вече бившият участник във VIP Brother, се завърнал в провинцията, за да се види с роднините си. Той не скрил задоволството си, че когато се появял някъде, всички го зяпали и обсъждали.\r\nТой е доволен от подкрепата, която среща извън къщата. Разбира се не липсвали и обиди, но те били предимно на сексуална основа, а не свързани с участието му в шоуто.   Кулагин признава, че, откакто е извън Къщата, не гледа шоуто. Въпреки това посочва като евентуален победител Петко Димитров или Папи Ханс.   „Не симпатизирам на никого, всички са жалки лицемери. Аз съм истинският шампион“ , хвали се Валентин.\r\nСледващата седмица скандалджията заминава за Дубай, където ще гримира няколко седмици булки. Хонорарът му за един час в емирството бил 400 долара, твърди в. \"Уикенд“.", "date": "2018.10.29", "title": "Няма да повярвате какъв хонорар взима Кулагин в Дубай"}
