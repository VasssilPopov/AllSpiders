{"url": "https://www.actualno.com/bgfootball/botev-pobedi-cska-i-vrychi-titlata-na-ludogorec-news_672214.html", "text": "  Отборът на Ботев Пловдив победи ЦСКА в мач от 32-я кръг на Първа лига с 2:1. Срещата на стадион Коматево означава и че Лудогорец е новият стар шампион на България, след като \"орлите\" вече са недостижими за \"червените\" на върха.  Столичният тим отново демонстрира проблемите в защита, които тормозят тима през пролетта и благодарение на грешка на Николай Бодуров, Жоао Пауло се разписа и даде аванс на своя тим.\r\nСлед почивката момчетата на Стамен Белчев тръгнаха да търсят обрат и стигнаха до изравнително попадение благодарение на Хеан Бланко. 8' по-късно обаче Стивън Петков върна аванса на своя тим с 12-я си гол за сезона, с което оформи и крайния резултат.   В добавеното време на срещата нещата станаха още по-интересни, след като бе отсъдена дузпа за гостите за игра с ръка на Йордан Минев. При повторенията не се видя добре дали бранителят има вина, но Кайзер отрази удара на Бланко, с което дойде и последният съдийски сигнал.\r\nВсичко най-интересно от мача прочетете в .    ", "date": "2018.04.29", "title": "Ботев победи ЦСКА и връчи титлата на Лудогорец"}
{"url": "https://www.actualno.com/society/sinopticite-ot-nimh-ban-prehvyrliha-protesta-i-na-sajta-si-news_672163.html", "text": "     \"Имаме технически проблем от вчера от 12:15 ч. след токов удар. Сървърите на института не можаха да заработят. Ние не сме спирали, продължаваме да работим, в протест сме, но не сме в ефективна стачка. Данни има и те се изпращат по най-различен начин към всички телевизии, които ползват прогнозата за времето. Текстове от снощи в 20:00 ч. на сайта вече има. За съжаление обаче, все още не може да се реши точи технически проблем с картите\", заяви Красимир Стоев, дежурен синоптик в НИМХ-БАН.   Синоптиците от БАН казаха още, че разрешение на проблема, свързан с техния протест, е да се преразгледа разпределението на допълнителните 15 милиона лева, които държавата е отпуснала на БАН, предаде БНТ.   Според тях това разпределение не е правилно и затова са сигнализирали всички институции и всички министерства, които ползват прогнозите за времето.    ", "date": "2018.04.29", "title": "Синоптиците от НИМХ-БАН прехвърлиха протеста и на сайта си"}
{"url": "https://www.actualno.com/moresport/sestri-stoevi-s-istoricheski-uspeh-evropejski-shampionki-po-badminton-video-news_672170.html", "text": "   Сестрите от Хасково триумфираха на двойки, след като на финала в Уелва, Испания разгромиха френския дует Ане Тран и Емили Лефел с 2:0 гейма (12, 10) само за 42 минути игра на корта.  Това бе шеста победа за българките от шест мача срещу французойките.       Медалът е втори за сестрите от европейски първенства след среброто миналата година. Отличието им е общо трето за страната ни от шампионат на Стария континент (Линда Зечири спечели бронз при жените през 2012 г.), предаде бтв.\r\nОсвен първата в историята европейска титла за България в бадминтона, двойката може да се похвали и с трофея от Европейските игри в Баку през 2015.     ", "date": "2018.04.29", "title": "Сестри Стоеви с исторически успех: Европейски шампионки по бадминтон! (Видео)"}
{"url": "https://www.actualno.com/business/nov-skok-v-cenite-na-imotite-news_672186.html", "text": "   . Това показват данните на една от най-големите агенции за недвижими имоти у нас.  Средно един квадратен метър в момента    Купувачите търсят двустайни и тристайни апартаменти с площ до 100 квадрата, а малко над 50% от имотите се купуват на кредит, предаде Нова тв.   Най-предпочитани локации в столицата са в центъра и кварталите \"Лозенец\" и \"Кръстова вада\".", "date": "2018.04.29", "title": "Нов скок в цените на имотите"}
{"url": "https://www.actualno.com/politics/bsp-organizira-protest-sreshtu-korupcijata-i-bednostta-na-1-maj-news_672187.html", "text": "  На 1 май (вторник) БСП организира протест срещу корупцията, мизерията и бедността, съобщиха от пресцентъра на партията.  В София, в 11.00 часа, се очаква пред паметника на Незнайния войн (площад „Александър Невски”) да се съберат хиляди, за да изразят своето желание за достойни доходи, както и срещу корупцията, която ограбва труда им.   Протестното шествие ще мине по маршрута пл. „Ал. Невски” – ул. „Г.С.Раковски” – бул. „Дондуков” – пл. „Независимост” (пред Министерски съвет). В 12.00 часа е началото на митинга.   След края на митинга, група „Сигнал“ ще даде старта на Празник на свободното слово и свободните медии пред Народния театър „Иван Вазов”. В събитието участие ще вземат млади актьори, както и групата No more many more.", "date": "2018.04.29", "title": "БСП организира протест срещу корупцията и бедността на 1 май"}
{"url": "https://www.actualno.com/showbusiness/vijte-pyrvata-repeticija-na-bylgarija-na-scenata-na-evrovizija-video-news_672215.html", "text": "     Всяка държава прави по две репетиции с костюми, графики, осветление и заснемане по начина, по който ще изглеждат песните по време на полуфиналите и финала.       Българите излизат в първия полуфинал на конкурса, който ще се проведе на 8 май, и ще се борят за място на големия финал. Към момента букмейкърите поставят България сред фаворитите за спечелването на \"Евровизия\".      ", "date": "2018.04.29", "title": "Вижте първата репетиция на България на сцената на \"Евровизия\" (Видео)"}
{"url": "https://www.actualno.com/healthy/bylgarija-e-na-pyrvo-mjasto-po-belodrobni-bolesti-13-ot-bolnite-deca-sa-s-dihatelni-zaboljavanija-news_672185.html", "text": "   Голяма част от родителите, които пушат в дома сиq оказват много влияние на децата с астма, каза д-р София Ангелова - председател на Сдружение \"НАПББ\"  Хроничната обструктивна белодробна болест /ХОББ/ е вече на трето място като причина за преждевременнатаa смърт заедно с катастрофите. И на около 5-10 на сто от населението е болно от ХОББ. Само 75 000 души се лекуват. Тютюнопушенето е една от най-важните причини за белодробни заболявания, а в много страни - и най-важната причина за инвалидизиране, страдание и преждевременна смърт. Това е единствената причина за влошаване на здравето, която е напълно предотвратима.   Спирането на лечението на ХОББ веднага влошава състоянието на болните, каза Ангелова. У нас дори на фона на лечението, пушачите продължават да пушат и така се влошават, а лечението става безсмислено. Освен ХОББ, остри инфекции на долни дихателни пътища, рак и туберкулоза са основните заболявания, които водят до смърт. Десет човека на ден умират от рак на белите дробове, посочи София Ангелова, цитирана от Канал 3.   През 1990 година , в началото на прехода, заболеваемостта от туберкулоза расте, защото бедността накара хората да ядат лоша храна. За това при дълго продължила кашлица, чести инфекции, задух и свирене в гърдите да се търси пулмолог, за да може навреме да се улавят заболяванията, призова Ангелова. На 10 май започва кампания. С предварително записване на тел 070010126 ще се правят прегледи.", "date": "2018.04.29", "title": "България е на първо място по белодробни болести, 1/3 от болните деца са с дихателни заболявания"}
{"url": "https://www.actualno.com/targovishte/investirat-nad-20-mln-v-pyt-mejdu-tyrgovishte-razgrad-i-silistra-news_672193.html", "text": "  Над 20 млн. лв. с ДДС се инвестират в рехабилитацията на два участъка от второкласния път Търговище – Разград – Кубрат – Тутракан, който свързва областите Търговище, Разград и Силистра.  През м. г. стартира рехабилитацията на 21 км в участъка Търговище - Разград и още 10 км в участъка Кубрат – Тутракан. Двата проекта се финансират от Оперативна програма „Региони в растеж“ и ще завършат тази година, съобщиха от Агенция „Пътна инфраструктура“ (АПИ).   В област Разград през 2017 г. и до края на април т. г. на по второкласния път Разград – Кубрат – Тутракан са извършени текущи ремонти за над 530 хил. лв. с ДДС, а за подобряване състоянието на Русе - Кубрат - Завет са вложени над 138 хил. лв. с ДДС.   За основния ремонт на двата участъка са необходими десетки милиони лева, с които в момента АПИ не разполага, се сочи в съобщението.\r\nПрез м. г. за повишаване на пътната безопасност на републиканските пътища в област Разград са осигурени повече от половин милион лева. От тях 30 хил. лв. са за монтаж на нови пътни знаци, 317 хил. лв. за полагане на хоризонтална маркировка и близо 200 хил. лв. са за подмяна на липсващи или деформирани при пътни инциденти мантинели.       През последните 2 г. основен приоритет в работата на АПИ и МРРБ е подобряване състоянието на пътищата в Северна България.\r\nВ област Разград през 2016 г. са инвестирани над 10 млн. лв. в превантивен ремонт на 13 км от третокласния път Разград – Благоево, 27 км между Самуил и Подайва и 28 км между Побит камък и Завет. Миналата година са вложени един милион лева за ремонта на 4 км от второкласния път Дралфа – Чудомир – Лозница.\r\n„Хроничното недофинансиране на пътния сектор през последните 25 години доведе до влошаване на състоянието им и в момента над 6000 км пътища се нуждаят от основен ремонт. Очаква се с въвеждането на тол системата да се увеличат трикратно постъпленията от пътни такси, които в момента са над 350 млн. лв. Тези средства ще бъдат инвестирани в рехабилитацията на пътища, което ще доведе до подобряване на пътната инфраструктура“, сочат от АПИ.    ", "date": "2018.04.29", "title": "Инвестират над 20 млн. в път между Търговище, Разград и Силистра "}
{"url": "https://www.actualno.com/healthy/kraj-na-receptite-za-lekarstva-po-zdravna-kasa-napisani-na-ryka-news_672207.html", "text": "     Оказва се обаче, че , а рецептите, които са написани на ръка, не трябва да се изпълняват от аптеките. Ще останат ли болните без лекарства?   Д-р Павлина Калчева е личният лекар на четири села още от 1988 г. Основният ѝ кабинет е в здравната служба в село Михалич, където освен, че работи, също и живее.   Има близо 1000 пациенти и обикаля селата с училищен автобус или с автомобил на познат. Всеки път носи документи, спешна аптечка, глюкомер, апарат за кръвно, касов апарат и кардиограф, което прави невъзможно носенето на компютър и принтер.\r\nЗатова д-р Калчева продължава да пише рецепти на ръка и вече има проблеми в местни аптеки.       От Здравната каса обясняват, че Те допълват, че изписването на лекарствата така или иначе е съпроводено с амбулаторен лист, който отдавна се попълва електронно и се разпечатва за подпис от пациента.\r\nОт Фармацевтичния съюз пък твърдят, че , в която електронното попълване и разпечатване на рецепта е възможност, а не задължение. Това създава ситуация, в която ако в аптеката някой дойде с рецепта на ръка, аптеката не би следвало да я върне. Също така е спорно дали има санкции за аптеката ако отпусне лекарствата по нея, твърдят фармацевтите, предаде бтв.\r\nОбщото мнение е, че електронизацията така или иначе трябва да се случи. Въпросът е как и дали ще помогне на лекари като д-р Калчева в работата, защото желаещи да заемат местата им няма.    ", "date": "2018.04.29", "title": "Край на рецептите за лекарства по Здравна каса, написани на ръка"}
{"url": "https://www.actualno.com/society/elektronnite-vinetki-stavat-fakt-ot-1-januari-2019-g-a-tol-sistemata-ot-april-maj-news_672194.html", "text": "   Това каза пред журналисти в Благоевград министърът на регионалното развитие и благоустройството Николай Нанков, който бе в града за втория кръг от Националния шампионат на България „Планинско изкачване Благоевград“.  Той отбеляза, че в момента , ще предложи и модела за бъдещото ценообразуване и избора на пътища.\r\n„Моето убеждение и това, което съм постигнал с тях като договореност е което е малко над 16 000 км“, обясни министърът.   „Таксуването и реалното генериране на ресурси ще важи там, където има добри пътища, тоест около 11 000 км. Това са 55 – 60 % от републиканските пътища“, каза още министър Нанков.   Той добави, че     „Мисля, че това е справедливият подход. Тол системата ще реши голяма част от проблемите ни“, подчерта министър Нанков, цитиран от Фокус.\r\n„Оптимист съм. Изпълнението на договора с австрийската компания върви перфектно към момента“, каза още регионалният министър.       ", "date": "2018.04.29", "title": "Електронните винетки стават факт от 1 януари 2019 г., а тол системата - от април - май"}
{"url": "https://www.actualno.com/society/biser-petkov-osnovna-cel-e-da-namalim-trudovite-zlopoluki-news_672199.html", "text": "   Това обяви ресорният министър Бисер Петков.  „Най-тягостните моменти от моята работа са когато се получи съобщение от Главна инспекция по труда за трудова злополука, завършила със смърт. За съжаление имаме увеличение на тези злополуки. Ако не се лъжа, са 79 през миналата година. Това е наистина много тягостно и обединяваме усилия, за да можем да намалим техния брой.\r\nКогато интерпретираме данните обаче трябва да имаме предвид, че икономиката се развива, повече са заетите и в резултат и абсолютният брой на злополуките нараства. Като процент, спрямо осигурените лица обаче в действително броят намалява.   Традиционно най-засегнатият отрасъл е добивната промишленост.\r\nПредприемат се мерки и първата цел е да намалим трудовите злополуки, включително, завършващи със смърт. Тъй като това е и загуба за България, и загуба на работна сила”, обяви министърът.       Той бе категоричен, че „Помощта за отглеждане на дете от майки студентки не е спряна. Направени са промени и се завишиха изискванията към нейното получаване, защото се наблюдаваха значителни злоупотреби. Като например записване на формално висше образование, с цел да се получат тези помощи. Помощта продължава да се отпуска и през миналата година са малко над 900. Разбира се това са по-малко отпреди промените през 2014 г. и това показва, че тази помощ отива при тези, които трябва, а именно майките студентки. Нейният размер е 2880 лева. Тя се изплаща на два пъти, като единият път е след завършване на семестър”, допълни Петков.\r\nТой обяви, че през следващата седмица предвижда среща с председателя на КРИБ Кирил Домусчиев, който наскоро се изказа остро по негов адрес, а именно като обяви, че не бил министъра, когото е очаквал, предаде Канал 3.       „Текущите процедури, които по програма за развитие на човешките ресурси имат бюджет от 450 милиона лева. Това не е малко. Те са насочени, както към заети, така и към незаети лица. Предстоят нови операции. В края на тази година, например ще стартира операция „Умение”, която е с бюджет от 30 милиона лева. Тя има за цел да накара работодателите да инвестират в своите работници, както и да наемат безработни лица”, каза още Петков.\r\nСоциалният министър обяви и че „Това засяга всички българи, родени след 1959 г. И тъй като първите пенсионери се очакват през 2021 г., министерството започна изработване на концепция за начина на изплащане на пенсиите от втория стълб. Тази концепция съответно предлага различни варианти, които лицата да избират. Предвижда се да се избира и продукт, при който техните наследници да продължат да получават при негова смърт. Т.е., се фиксира един конкретен период. Така се тушира и проблемът с чистата пожизнена пенсия, чието изплащане спира при смърт. Ще се предлага и т.нар. комбинирано изплащане. Т.е. ще се плаща по един програмиран начин, който е по-гъвкав и ще бъде унаследяван”, допълни Бисер Петков.", "date": "2018.04.29", "title": "Бисер Петков: Основна цел е да намалим трудовите злополуки"}
{"url": "https://www.actualno.com/society/kzp-do-1-godina-problemyt-s-dvojnite-standarti-pri-hranite-trjabva-da-byde-reshen-news_672173.html", "text": "   , предложени от Европейската комисия в наскоро представения Нов търговски механизъм за потребителите. Това каза председателят на Комисията за защита на потребителите (КЗП) Димитър Маргаритов по бТВ, съобщиха от КЗП.  Той обясни, че след това, когато един търговец предлага на общия европейски пазар една стока, тя ще трябва да бъде с еднакво качество. В случай че има разминаване в съдържанието, макар и да е отразено върху етикета, той ще е длъжен да я продава под различна търговска марка и така потребителите да бъдат ориентирани.   На този етап не съществува забрана за разлики в съдържанието на продукти, продавани в различни държави от Европейския съюз, макар под една и съща търговска марка. Според Маргаритов проблемът е, че така се създават предпоставки потребителите в държави като нашата да бъдат заблуждавани, че купувайки реномиран продукт, ще могат да се насладят на същите качества, които той притежава в някоя западна държава.   Помолен да коментира установеното разминаване в съдържанието на 20% от продаваните в България стоки сред поставените общо 106 в кошницата за последното проучване относно „двойните стандарти при храните“, председателят на КЗП посочи, че при всички тях върху етикетите е описано различното съдържание на съставките и то може да се види при сравняване.\r\nМаргаритов се съгласи, че е несправедливо да има необосновани разлики и в нивата на цените особено когато се касае за детски храни, тъй като е важно с какво се хранят децата и колко струва то, но подчерта, че в условия на пазарна икономика ценообразуването е свободно. „Част от тези продукти не са най-масово използвани в България, докато в големите западни пазари може би не е така. В България са налични аналогични продукти, българско производство, които имат подобни характеристики и като са по-масово употребявани, цените има са по-ниски“, обърна внимание председателят на КЗП. Той добави, че има различни пазарни прийоми, посредством които цената на един или друг продукт може да бъде различна в зависимост от периода, в който се продава, опаковката и пр.       Председателят на КЗП припомни кампания на контролния орган, при която по силата на сега действащото законодателство бяха забранени редица нелоялни практики на производители, които широко рекламираха и предлагаха в магазините хранителни продукти с надписи „детски“. „Ние доказахме, че няма никаква разлика в съдържанието на тези продукти и онези, на които не пише „детски“. Представихме тези резултати, с което се надяваме, че сме били полезни на хората да преценят какво да купуват тогава, когато имат яснота“, каза той.\r\nНа финала на разговора Маргаритов обобщи, че с новите правила „така, както можем сега и го направихме, да кажем, че „детската майонеза“ не може да е „детска“, защото не е различна, така ще можем да кажем, че шоколадът „Х“ не е такъв, защото е различен“.", "date": "2018.04.29", "title": "КЗП: До 1 година проблемът с двойните стандарти при храните трябва да бъде решен"}
{"url": "https://www.actualno.com/business/70-75-ot-zelenchucite-v-bylgarija-sa-vnos-news_672172.html", "text": "   . Това каза Костадин Стаменов, зам.-председател на сдружение на зеленчукопроизводителите „Югозапад 2013“.  По думите му в Министерството на земеделието се води статистика и всеки, който желае, може да се информира доколко българинът консумира родна продукция.\r\n„Реколтата през годините винаги е била една и съща. Всека се стреми от един декар домати да произведе среден добив 10 тона, от едно ранно зеле – 4 или 5 тона, от краставици – 12 – 15 тона“, коментира той.   По думите на зеленчукопроизводителя цената на домата спрямо миналата година се е понижила с 0.50 лв. за сезона.   „Усеща се спад на цената също и при зелето и тиквичката“, заяви Стаменов.    „Не мога да кажа, че ще има поскъпване на цените на продуктите през предстоящите празнични дни. Около Великден се усети едно повишение на цените на продуктите, но тогава почти нямаше добив на родно производство, а всичко беше внос“, подчерта той, цитиран от Фокус.\r\nСпоред зеленчукопроизводителя Той изрази надежда, че предстоящата година ще е по-пълноценна и по-плодородна за всички зеленчукопроизводители.", "date": "2018.04.29", "title": "70-75 % от зеленчуците в България са внос"}
{"url": "https://www.actualno.com/moresport/ansambylyt-s-vtoro-zlato-na-svetovnata-kupa-news_672183.html", "text": "  Ансамбълът ни по художествената  гимнастика спечели втори златен медал на турнира от Световната купа в  азербайджанската столица Баку. След първото място във финала на пет  обръча, възпитаничките на Весела Димитрова триумфираха и в съчетанията с  три топки и две въжета. Отборът ни в състав Симона  Дянкова (капитан), Елена Бинева, Мадлен Радуканова, Лаура Траатс и  Стефани Кирякова отново получи най-висока оценка от съдиите – 19.050, и  така по безапелационен начин окупира първото място на почетната  стълбичка. Така грациите ни завършиха участието си в Баку с три медала –  два златни и един сребърен от многобоя. В челната тройка във финала с  три топки и две въжета попаднаха още ансамблите на Япония и Украйна,  които получиха оценки от 18.000 точки. Заради по-високата си си оценка  за изпълнение обаче, японките взеха среброто, предаде БГНЕС.  В същото време гимнастичките ни    Боряна Калейн спечели сребърен медал за съчетанието си с бухалки. Гимнастичката ни получи оценка от 17.800 и така донесе първи медал за България от финалите на отделните уреди. Най-висока оценка за съчетанието с бухалки получи украинката Влада Николченко. Бронзовият медал спечели Мария Сергеева от Русия със 17.700, предаде Фокус.   Катрин Тасева донесе втори медал за България от последния ден на Световната купа по художествена гимнастика със съчетанието си на лента. Тя получи оценка от 16.400 точки. Златният медал спечели рускинята Мария Сергеева с 16.800 точки, а бронзовото отличие- украинката Влада Николченко с 16.050 точки.", "date": "2018.04.29", "title": "Ансамбълът с второ злато на Световната купа"}
{"url": "https://www.actualno.com/crime/osydiha-policaj-na-3-godini-uslovno-za-reket-news_672134.html", "text": "  Бургаският окръжен съд осъди полицай, признат за виновен, че поискал 300 лева от чешки гражданин чрез изнудване, посредством злоупотреба със служебното положение. От съда уточняват, че полицаят е получил от исканите пари 60 лева.  Това е станало в Приморско, където полицаят бил командирован от Районно полицейско управление-Сливница. Подкупът бил поискан от униформения служител,  за да не извърши действие по служба.   Полицаят е осъден на три години лишаване от свобода, глоба в размер на 2000 лева, както и е лишен от право да заема длъжността полицай в системата на Министерството на вътрешните работи за срок от три години, предаде Дарик.   Съдът е отложил изтърпяване на наказанието за срок от пет години.", "date": "2018.04.29", "title": "Осъдиха полицай на 3 години условно за рекет "}
{"url": "https://www.actualno.com/society/novinite-naj-vajnoto-za-denja-29-april-news_672205.html", "text": "      Габриела и Стефани Стоеви станаха европейски шампионки по бадминтон. Сестрите от Хасково триумфираха на двойки, след като на финала в Уелва, Испания разгромиха френския дует Ане Тран и Емили Лефел с 2:0 гейма (12, 10) само за 42 минути игра на корта.    Ансамбълът ни по художествената гимнастика спечели втори златен медал на турнира от Световната купа в азербайджанската столица Баку. След първото място във финала на пет обръча, възпитаничките на Весела Димитрова триумфираха и в съчетанията с три топки и две въжета.     Сформирана е експертна група, която предстои да вземе решение по казуса с разкопките по трасето на АМ „Струма“ край благоевградското село Покровник, като е възможно дори изместване на трасето.     От 1 януари 2019 година ще имаме електронни винетки, а от април – май същата година – тол система. Това каза пред журналисти в Благоевград министърът на регионалното развитие и благоустройството Николай Нанков. По цял свят датата 1 май е време за социални протести. В България 1 май 2018 г. ще бъде по-различен от предишните години – точно в 11:00 ч. пред Народното събрание родители ще обявят война на държавата. България е на първо място по заболеваемост на белодробните болести. 1/3 от болните деца в България са с дихателни заболявания. Голяма част от родителите, които пушат в дома си, оказват много влияние на децата с астма, каза д-р София Ангелова - председател на Сдружение \"НАПББ\".    Туристическият сезон по морето започна близо месец по-рано. Първите туристи вече са на почивка в курортите ни Албена, Златни пясъци и Слънчев Бряг. Причината за това са пускането на нискотарифните полети на летището в Бургас.", "date": "2018.04.29", "title": "Новините: Най-важното за деня, 29 април"}
{"url": "https://www.actualno.com/smolyan/mejdu-8-i-10-ryst-na-turistite-prez-zimnija-sezon-otchitat-hotelierite-v-pamporovo-news_672188.html", "text": "   . Това каза Пантелей Мемцов – председател на Регионална туристическа асоциация „Родопи“ и зам.-кмет на Чепеларе.  Той уточни, че има ръст и на всички съпътстващи услуги, като е увеличена и посещаемостта на лифтовете и ски-пистите в зоната Пампорово – Мечи чал.   „Ръстът се наблюдава като тенденция от година на година и това означава, че ни очаква един добър цикъл през следващите години. Това се дължи и на сериозните инвестиции в ски-инфраструктурата на курорта, както и общините Чепеларе и Смолян, които също се опитват да създават добри условия за туристите. Всяка година това, което постъпва по линията на туристически данък и ние сме задължени да го връщаме, специално от Община Чепеларе правим доста неща с тези средства. Обновяваме тротоари, правим пешеходни алеи, сега стартираме с поставяне на осветление в централната част на Пампорово и други неща, свързани с озеленяване и атракции в курорта“, поясни Мемцов.   Той отбеляза, че през последните години българите са преоткрили Пампорово и се наблюдава сериозен процент на български туристи, предаде Фокус.\r\n„Наблюдава се обаче и ръст на туристите от съседните държави, като Турция и Македония. Особено туристите от Македония, които до преди няколко години идваха на почивки през зимата основно в Банско, вече резервират дълготрайни седмични почивки които са на Пампорово и са доста внушителна цифра като ръст. Достъпът на Македония е съвсем близък до Банско, а до Пампорово те пътуват още толкова километри и това, че се наблюдава ръст е похвално. Това означава, че хората избират курорт, в който получават една качествена услуга. Това на базата на сравнението през годините ще даде отражение и ще се увеличи туристопотока при нас“, каза още Мемцов.    ", "date": "2018.04.29", "title": "Между 8 и 10 % ръст на туристите през зимния сезон отчитат хотелиерите в Пампорово"}
{"url": "https://www.actualno.com/asia/kim-chen-un-shte-se-otkaje-ot-jadrenite-oryjija-ako-sasht-obeshtajat-da-ne-napadat-severna-koreja-news_672198.html", "text": "   съобщи говорителят на южнокорейското правителство в неделя, пише американското издание The New York Times.  В жест за изграждане на доверие преди срещата на върха с президента на САЩ Доналд Тръмп Ким също е заявил, че ще покани експерти и журналисти от Южна Корея и Съединените щати да наблюдават затварянето на подземния полигон за изпитания на ядрени оръжия следващия месец.   Коментарите на Ким са направени в петък, когато лидерите на двете Кореи се срещнаха в граничното селище Панмунджом, обясни говорителят, като даде допълнителни детайли от срещата, предаде Фокус.   „Знам, че американците са принципно настроени срещу нас, но когато си поговорят с нас, ще видят, че аз не съм такъв човек, който ще стреля с ядрено оръжие по Юга, над Тихия океан или по САЩ“, е казал Ким на Мун, според думите на говорителя на южнокорейското правителство.", "date": "2018.04.29", "title": "Ким Чен Ун ще се откаже от ядрените оръжия, ако САЩ обещаят да не нападат Северна Корея"}
{"url": "https://www.actualno.com/society/moje-da-se-naloji-izmestvane-na-traseto-na-magistrala-struma-koeto-bi-ja-zabavilo-s-2-godini-news_672195.html", "text": "   край благоевградското село Покровник, като . Това каза пред журналисти в Благоевград министърът на регионалното развитие и благоустройството Николай Нанков, който бе в града за втория кръг от Националния шампионат на България „Планинско изкачване Благоевград“.  Нанков заяви, че едва ли има други хора като премиера Бойко Борисов и самия той, които да полагат толкова усилия за историята и археологията, както и за екологията.\r\n„В случая с разкопките край село Покровник в никакъв случай не искаме да сблъскаме двата интереса – бързото и скоростно строителство на магистралата с консервирането, експонирането и социализирането на ценните находки от античния римски град. Затова сме осигурили финансов ресурс в размер на малко над 8 млн. за разкопките по цялото протежение на автомагистрала „Струма“ в участъците Лот 3.1 и Лот 3.3“, каза още Нанков.   Той добави, че към момента проучванията вървят изключително добре и са в график. „Над 150 човека работят на терен, от тях 31 са членовете на археологическия екип. От около седмица сме в постоянна връзка с министъра на културата Боил Банов, тъй като аз като обикновен човек и неексперт по темата е нормално да се вслушвам в гласа на експертите. Те ще преценят какво следва оттук нататък“, коментира министър Нанков.\r\nТой обясни, че на обекта са открити две римски гробници. „Първата от тях е ограбена още през средновековието, а експонатите от втората са в Регионален исторически музей – Благоевград за консервация. Експертна група още миналата седмица се събра в Министерството на културата, тъй като такова е изискването. Следващата седмица тя ще продължи работа, затова споменах, че с колегата Банов сме в постоянен контакт. Ще се доверя изцяло на мнението както на директора на Националния археологически институт с музей към Българската академия на науките – доц. д-р Людмил Вагалински, така и с това на останалите експерти“, подчерта Нанков.    Регионалният министър каза, че винаги се съобразява с мнението на експертите и на академичната общност. Той добави, че е хубаво, че при строенето на магистрали се откриват такива ценни находки. „Едва ли ако я нямаше магистрала „Струма“ щяхме да попаднем на нещо подобно“, отбеляза Нанков. По думите му затова и при строителството на магистрали се залагат такива големи бюджети, за да може историята и културата да бъде експонирана, предаде Фокус.   „Днес ще посетя мястото. След като бъде взето решението за обекта и за ценните находки от него, ще посетим разкопките заедно с колегата Банов. И пак казвам по никакъв начин няма да сблъскваме интересите за по-бързото и скоростно строителство на магистралата с консервирането, експонирането и социализирането на ценните находки от античния римски град“, допълни Нанков.\r\nТой добави, че      на АМ „Струма“ край Благоевград, ако се наложи изместване на трасето заради археологическите проучвания, заяви министърът.\r\nТой подчерта, че ако експертите преценят, че това е необходимо, то Министерството на регионалното развитие и благоустройството ще се съобрази с решението им.   „Процедурата ще бъде дълга и ще се забавим, тъй като ще трябва да минем през нови имоти, които нямат парцеларен план и отчуждаване. Това обаче няма да е фатално, тъй като ще се забавим с около 2 години, тоест до 2023 ще бъде готов и този Лот 3.1. Ще се забавим във времето, ще направим новите процедури, което ще ни коства голям финансов ресурс, но не можем да пренебрегваме историята, заради няколко милиона лева допълнително за бъдещото изместване“, подчерта министър Нанков.\r\nТой отбеляза, че това обаче е само едната хипотеза. Според регионалния министър „Ролята ни е много тежка в случая, защото трябва да сме балансьори, но няма да сблъскваме нито един интерес. Нека изчакаме колегите от Министерството на културата, заедно с академичната общност и археолозите да си кажат мнението, а ние ще действаме спрямо него“, добави министър Нанков.\r\nВъв връзка със сформирания инициативен комитет за опазването на обекта, министърът заяви, че уважава подобни инициативи и винаги се съобразява с мнението на местната общност, но водещо би трябвало да е мнението на експертите и специалистите в дадените области. „Смятам, че мнението на експертите в най-голяма степен защитава обществения интерес, така че при цялото ми уважение, то аз ще се съобразя с решението на сформираната експертна група“, допълни Нанков.      По думите на регионалния министър Докато АМ „Струма“ не бъде готова, проблемът с трафика през Кресненското дефиле и останалите натоварени пътни участъци в областта ще съществува, допълни Нанков.\r\nТой отбеляза, че в района има и други тежки участъци. За пример министър Нанков посочи района на село Железница между Благоевград и Симитли. „В тези участъци имаме максимално добър контрол от страна на КАТ „Пътна полиция“, добави той. По думите на министър Нанков е необходимо да се приключи с палиативните ремонти за кърпенето на дупки и мостови съоръжения по протежението на АМ „Струма“. „Мостовите съоръжения преди Кресна, Железница и Крупник са в много тежко състояние. Ще се постараем максимално бързо и без да затрудняваме трафика към Гърция да оправим фугите по протежението на мостовите съоръжение“, допълни Нанков.\r\nТой каза още, че ще се постараят максимално бързо да приключат с изграждането на АМ „Струма“, за да се облекчи трафикът в област Благоевград.", "date": "2018.04.29", "title": "Може да се наложи изместване на трасето на магистрала \"Струма\", което би я забавило с 2 години"}
{"url": "https://www.actualno.com/curious/jenite-predpochitat-myje-sys-silno-rykostiskane-news_672136.html", "text": "  Мъжете със силно ръкостискане имат  по-големи шансове за брак. До този извод са стигнали медици от  Колумбийския университет в САЩ. Тяхното изследване е публикувано от  списанието  SSM-Population Health. В него са участвали 5000 души,  родени между 1923 и 1948 г. С помощта на динамометър е измерена силата  на ръкостискането на доброволците. След това учените са проучили данните  за семейния живот на участниците в изследването. Установено е, че хората със слаба хватка значително по-рядко сключват брак, отколкото доброволците със силно ръкостискане. „Нашите резултатите показват,  че жените предпочитат партньори, които дават да се разбере, че са силни и  здрави“, заяви авторът на изследването професор Вегард Скирбек, предаде БГНЕС. По-рано учени от университета в  Манчестър установиха, че хората със силно ръкостискане в зряла възраст  имат развита памет и се отличават с умствени способности.  ", "date": "2018.04.29", "title": "Жените предпочитат мъже със силно ръкостискане "}
{"url": "https://www.actualno.com/society/opiti-za-izmami-s-falshivi-imejli-ot-imeto-na-chez-news_672146.html", "text": "   Констатираните опити за измами са извършени чрез на компаниите от Групата ЧЕЗ в България, и касаят събиране на несъществуващи задължения. Това съобщиха от пресцентъра на ЧЕЗ България.  ЧЕЗ предупреждава своите клиенти, че предоставяни от компаниите от Групата ЧЕЗ в България, се извършват по установените за това начини и никога извън определените за целта места – клоновете на Български пощи, касите на \"Изипей\", „ФастПей“, чрез електроните канали на „Ипей“, „Трансакарт“, „Айкарт“, CASHTERMINAL, на ATM терминали и по банков път. Компанията призовава при всяко съмнение за злоупотреби, корупционни практики и други нередности, потребителите да се свързват с органите на МВР.   Всеки служител на ЧЕЗ е длъжен при поискване да се легитимира със своята служебна карта, която съдържа трите имена, длъжността и снимка. На гърба й има телефонен номер, на който клиентите могат да проверят самоличността на служителя. При отказ да се предостави картата, потребителят има право да поиска съдействие от полицията.   Клиентите могат да се свържат с дружествата на ЧЕЗ и да получат информация на денонощен на телефон 0700 10 010 или на имейли: klienti@cez-rp.bg по въпроси, касаещи дейността на „ЧЕЗ Разпределение България“ АД и info@cezelectro.bg, по въпроси, касаещи дейността на „ЧЕЗ Електро България“ АД.", "date": "2018.04.29", "title": "Опити за измами с фалшиви имейли от името на ЧЕЗ"}
{"url": "https://www.actualno.com/health/chernijat-shokolad-podobrjava-zrenieto-news_672133.html", "text": "  Консумацията на големи количества шоколад може да възстанови и дори да подобри зрението, установиха американски биолози. По данни на Световната здравна  организация около 1,5 милиона души страдат от късогледство. Броят на  децата и възрастните с нарушено зрение постоянно расте от средата на  миналия век. Причината за това са не само социалните фактори и растящото  натоварване на очите, но и гените. Разпространението на  късогледството кара учените и медиците да търсят нови методи за борбата с  отслабването на зрението, които да не изискват хирургична намеса.  Например, консумацията на големи количества моркови или боровинки  помагат на очите по-бързо да се възстановят от различни травми, но не  подобряват самото зрение. Джеф Рабин и неговите колеги  са решили да проверят една популярна народна теория, че консумацията на  шоколада подобрява работата на очите. За да проверят това, те са  поканили около 30 души с нормално зрение и късогледство. Те са направили  няколко теста преди консумацията на шоколада и след това. Учените  отбелязват, че нито експериментаторите, нито участниците в опитите са  знаели, какъв тип шоколад са похапнали и какво точно е проверено, което е  осигурило чисти резултати, предаде БГНЕС. Оказало се, че консумацията на  тъмен, а на млечен шоколад подобрява работата на очите, повишава  контрастността, която се проявява особено при четенето на текст с дребен  шрифт. Силата на този ефект не е била голяма, но тя не е изчезнала при  всички възможни проверки. Това говори в полза на шоколада, който  наистина помага на очите.  ", "date": "2018.04.29", "title": "Черният шоколад подобрява зрението "}
{"url": "https://www.actualno.com/society/ne-registrirat-avtomatichno-signalite-za-domashno-nasilie-tyj-kato-te-ne-sa-prestyplenie-po-nk-news_672140.html", "text": "   Това заявява вътрешният министър Валентин Радев в отговор на депутатки въпрос за приложението на Закона за защита от домашното насилие.  Министерство на вътрешните работи, респективно Главна дирекция „Национална полиция\" е изготвила предложение за предефиниран проект на тема: „Подобряване ефикасността на полицейската дейност в областта на домашно насилие и насилие, основано на полов признак\" по Норвежкия финансов механизъм (НФМ) 2019-2021 г., програма „Вътрешни работи и сигурност\", на стойност 620 000 Евро.\r\nВ изпълнение на утвърдените Методически указания за действия на полицейските органи при случаи на домашно насилие, ежемесечно в Главна дирекция „Национална полиция\" се събира информация относно издадени заповеди за защита от районните съдилища в страната.   За изминалата 2017 г., в структурите на Министерството на вътрешните работи , от които: София – град - 351; София – област - 49; Пловдив – град - 205; Бургас - 163; Варна - 185; Плевен - 72; Стара Загора - 97.   Проблемите при прилагането на Закона за защита от домашното насилие /ЗЗДН/ от страна на полицейските служители са свързани с липсата на:    1. Национален съвет, който да координира разработването и актуализирането на проекти на стратегии, програми и планове в областта на превенцията и противодействието на домашното насилие и насилието, основано на пола и да следи и отчита изпълнението им;\r\n2. Целево финансиране на дейности по превенция на домашното насилие; работещи неправителствени организации в малките градове на страната; кризисни центрове за настаняване на жени и деца - жертви на домашно насилие; програми за работа с насилниците; достатъчно обучени полицейски служители;   3. Специализирани служители за работа с жертви на домашно насилие; алгоритъм за изготвяне на оценка на риска;    4. Съдействие от страна на свидетели на актовете на насилие, а в някои случаи и на самата жертва.\r\nПрез 2016 - 2017 г. по проект „Подобряване на националната правна рамка в съответствие със стандартите на Съвета на Европа и укрепване на капацитета на компетентните институции, занимаващи се със случаи на домашно насилие и насилие, основано на полов признак\", финансиран по Програма БГ 12 „Домашно насилие и насилие, основано на полов признак\" на Норвежкия финансов механизъм 2009-2014, са организирани и проведени редица семинари. В резултат на работата по проекта, Главна дирекция „Национална полиция\" изготви 2 наръчника, проведени са две обучения за 56 обучители и три семинара за 180 полицейски служители от цялата страна.", "date": "2018.04.29", "title": "Не регистрират автоматично сигналите за домашно насилие, тъй като те не са престъпление по НК"}
{"url": "https://www.actualno.com/europe/es-podgotvja-trojna-zashtita-sreshtu-mitata-na-sasht-news_672137.html", "text": "  Европейският съюз очаква от САЩ  изключения по въпроса за митата върху стоманата и алуминия. В случай на  отрицателен резултат Евросъюзът обещава да отговори със свои мита и  защита на европейските производители. Европейската комисия подготвя  ответни мерки по отношение на САЩ на фона на отсъствието на „сигнали за  сближаване“ в рамките на търговския спор. На 1 май се очаква Вашингтон  да въведе мита върху европейските изделия от стомана и алуминий. „Точно  сега нашият приоритет е диалог на най-високо ниво“, заяви еврокомисарят  по търговията Сесилия Малстрьом, цитирана от „Франкфуртер Алгемайне  Цайтунг“. Ако САЩ не направят за  европейската стомана и алуминий „продължително и безусловно“ изключение,  ЕС ще предприеме ответните мерки. „Подготвяме тройна реакция, която ще  бъде съвместима с нормите на СТО“, разкри Малстрьом. Тя се състои в  подаването на жалба в СТО, защитни мерки за европейската икономика и  въвеждането на наказателни мита върху редица американски стоки. Сред тях  – изделия от стомана, американските мотоциклети Харли Дейвидсън,  бърбън, джинси, портокалов сок, предаде БГНЕС. До края на април ЕС е  освободен от американските мита. Президентът Доналд Тръмп до момента не е  дал съгласието си за удължаването на режима на изключение, въпреки  неотдавнашните си срещи с германския канцлер Ангела Меркел и френския  президент Еманюел Макрон.  ", "date": "2018.04.29", "title": "ЕС подготвя тройна защита срещу митата на САЩ "}
{"url": "https://www.actualno.com/health/bil-gejts-dava-12-mln-dolara-za-universalna-vaksina-sreshtu-grip-news_672145.html", "text": "  Основателят на „Майкрософт“ и един  от най-богатите хора на света Бил Гейтс ще дари 12 милиона долара за  разработването на универсална ваксина срещу грип, съобщава изданието The  Hill. Той обяви създаването на изследователския фонд по време на ежегодната среща на Медицинската асоциация на Масачузетс. „Заедно с  Page family  стартираме проекта на стойност 12 милиона долара Великото  предизвикателство, за да ускорим развитието на универсална ваксина срещу  грип. Целта е да подбудим смелото мислене на най-добрите учени в света  във всички дисциплини, включително новите области“, заяви Гейтс, цитиран от БГНЕС.  ", "date": "2018.04.29", "title": "Бил Гейтс дава 12 млн. долара за универсална ваксина срещу грип "}
{"url": "https://www.actualno.com/politics/mareshki-njama-da-stanem-koalicionen-partnior-na-segashnata-vlast-news_672131.html", "text": "     \"Нашата партия няма тази сила, с която може да предизвикаме някакви промени\", призна той.\r\n\"Преди изборите се срещнах с хора, които ми казаха, че ще подкрепят тази сглобка на правителството, защото очакват еди-каква си голяма сделка да се случи и те да бъдат участници в нея\", заяви заместник-председателят на Народното събрание.      Той посочи, че сделката, която все още не е реализирана, е за 50 милиона долара и е в сферата на имотите в Русе: \"Тя е свързана с част от малките коалиционни партньори. Става дума за бизнесмен, който е близък до лидера на една от трите формации в Обединените патриоти. Ако тази сделка стане факт, аз ще я осветя\".\r\n\"Аз ще вървя по моя път, но ако на следващите избори се окаже, че е по-добре да правиш коремни и да си връщаш по 300 лева от заплатата, аз ще си върна по 500 лева от заплатата и ще правя по 10 коремни. Ще си сложа един лост пред парламента и няма да запълвам дупки или да правя бензиностанции\", заяви той, като в същото време допълни, че не е ядосан на президента, а на \"тези, които опитват да измамят българския народ, че са алтернатива\".    Лидерът на \"Воля\" обясни решението си собственоръчно да запълни дупка на улица във Варна с думите: \"Всеки гледа да направи магистрали, да изпълни големите проекти, в които има стотици милиони. А една дупка няма кой да запълни\".   \"Не ми е приятно, когато обясняват на българите, че са дебили\", заяви Марешки, цитиран от Нова тв.\r\nТой коментира острата критика на евролибералите към \"Атака\" и ВМРО с думите: \"Не мисля, че някой от Европа трябва да идва и да се меси във вътрешните ни работи\".    Според него сделката за ЧЕЗ ще приключи по начина, по който е започната: \"Семейство Върбакови ще станат собственици на ЧЕЗ. Не вярвам, че по някакъв начин държавата е замесена. По-скоро може би не са само семейство Върбакови, а и някакви други скрити хора с тях, но това не е незаконно\".", "date": "2018.04.29", "title": "Марешки: Няма да станем коалиционен партньор на сегашната власт"}
{"url": "https://www.actualno.com/education/promeni-v-uchebnite-programi-po-bylgarski-ezik-i-literatura-za-11-i-12-klas-news_672147.html", "text": "   Както и досега ще се учат само български автори. Най-голямата промяна е, че тези автори чрез съдържание като любов, смърт и природа. Според учители по български език и литература, този начин на преподаване не е добър и ще затрудни учениците.  От просветното министерство обясниха, че заради новия закон и новия втори гимназиален етап са решили да приложат нов подход при изучаването на литература в 11 и 12 клас - тематичен вместо досегашния хронологичен.\r\nВ двата класа сме се ориентирали към 9 теми и към всяка от тях има предложени три художествени текста, които да се изучават, заяви Александър Трингов, експерт в МОН.   Темите са - родното, природата, смъртта, властта, миналото, любовта, вярата, трудът, изборът. С новия подход учениците можели да влязат в дълбочина на емблематични произведения и да ги анализират. Според учители обаче подходът ще ги затрудни.\r\n\"Ако имаме предвид едно много културно и четящо поколение или хора филолози - да, това би било интересно за тях. Но за средно образование това за мен не е подходяща рамка. Програмите категорично не са просто не по-добри, а са по-лоши от предишните\", заяви Марина Великова, учител по български език и литература от 125-то СУ.       Ако се разгледа темата за \"родното\", се вижда, че тя се представя чрез изкривени образци като \"Криворазбраната цивилизация\" и \"Бай Ганьо на гости\", а не чрез произведенията на Вазов, казват още учителите. В момента министерството обсъжда новия принцип в Североизточна България.\r\nИмаше единодушно приемане, 80 учители присъстваха, единодушно приемане на подхода и подбора на тестове, коментира Трингов, цитиран от БНТ.\r\nИ ако гилдията наистина е раздвоена и сега е времето да дава предложения за промени, какви са конкретните промени в програмите, кои произведения отпадат и кои се появяват? От министерството за пореден път не пожелаха да кажат.    Не е коректно да говорим по посока отпадане или добавяне, тъй като нямаме редактиране на учебните програми, не прилагаме методите на редакция, а те са изцяло разработени на нов принцип, допълни той.   Сравнението на стари и нови програми показа - \"Ние отдавна се отказахме да учим нашите ученици на прозата на Ботев, на най- ярките публицистични прояви, сега виждам че се отказваме и от фейлетоните на Алеко, може би на някой му е твърде злободневно\", заяви Великова.\r\nПоемата \"Септември\" на Гео Милев слиза от 12 в 10 клас. В 11 клас като автор се появява Никола Фурнаджиев със \"Сватба\". Автори и произведения от 11 и 12 клас разменят местата си, за да отговорят на тематичността. Произведенията са силно редуцирани. В 12 клас ще се учат и съвременни автори като Христо Фотев, Борис Христов и Виктор Пасков.\r\nЗа да се застраховат от реакции срещу изпадането на автори и произведения, от министерството казват, че учителите ще имат право сами да подбират допълнителни текстове. Според самите учители обаче както винаги няма да има нито часове, нито възможност за допълнителни автори.", "date": "2018.04.29", "title": "Промени в учебните програми по български език и литература за 11 и 12 клас "}
{"url": "https://www.actualno.com/society/roditeli-objavjavat-vojna-na-dyrjavata-news_672150.html", "text": "  По цял свят датата 1 май е време за социални протести. В България 1 май 2018 г. ще бъде по-различен от предишните години – точно в 11:00 ч.   Златина Хаджипанайотова, Младен Алексиев, Борислав Петров имат различни истории, проблеми и болка, но и в трите случая става въпрос за децата им. , които не могат да получат нито наследствена, нито персонална пенсия, защото, по думите ѝ, законите „са направени така, че децата на работещите хора да не могат да се възползват от т. нар. социални помощи и придобивки“. В случая на децата ѝ е отказана наследствена пенсия, защото съпругът ѝ е починал след 30-годишна възраст и макар да е работил в страни извън ЕС, няма изискуемия пет години стаж, който да му бъде признат у нас. Персоналната пенсия пък им е отказана, защото доходът не е под гарантирания минимален доход от 75 лв.      Детето на Младен страда от болест, отключила се вследствие на , а, по думите му, държавата му отказва лечение и помощ.\r\nБорислав пък е вдовец и има право на персонална пенсия за детето си, но не я получава. Наследствената е отказана отново заради липса на трудов стаж, при положение, че съпругата му почива на 25 години, малко преди да се дипломира. Държавата просто я няма, каза той, цитиран от бтв.     , каза Златина. Тя призова всички родители да излязат на тази война и така да застанат зад децата си.   С протеста си и обявяването на код черно символично погребваме бъдещето на тази страна, защото \"Искаме държавата да промени приоритетите си. което се нуждае от такова; искаме държавата да отдели ; . Искаме от държавата да не бъде мащеха на децата си\", каза Златина.    Родителите поискаха и среща с президента Румен Радев.", "date": "2018.04.29", "title": "Родители обявяват война на държавата"}
{"url": "https://www.actualno.com/society/obshtina-mladost-bavi-20-godini-stroej-na-6-etajen-blok-news_672141.html", "text": "     \"Смятаме да съдим общината\", заяви Валентин Захариев, собственик на земя в район \"Младост\", който от 20 години опитва да построи сграда там.   \"Искаме да изградим това, което е възможно според градоустройството. Става дума за 6-етажна сграда. Това не е зелен район, не е междублоково пространство, а е празно място\", поясни адвокатът на собствениците Стоян Митков.   Той поясни, че Иванчева няма отношение към случая, преди тя да стане кмет на район \"Младост\". И посочи, че тя не ги е изнудвала за пари.\r\n\"Имаме две решения на Общински съвет\", поясни юристът, цитиран от Нова тв.       В пряка връзка от \"Младост\" пиарът на общината д-р Петър Кърджилов заяви: \"Причината г-жа Иванчева да забави тази преписка е това, че имотът на Захариев граничи с местността парк „Въртопо” и че тази част от парка би била унищожена\".\r\nВалентин Захариев и адвокатът му горещо възразиха, че това изобщо не е същият имот, а общински терен и показаха на картата къде всъщност се намира\r\n\"На територията на имота на г-н Захариев живеят хора – едни роми – които не знаят наематели ли са\", отвърна Кърджилов.    ", "date": "2018.04.29", "title": "Община \"Младост\" бави 20 години строеж на 6-етажен блок"}
{"url": "https://www.actualno.com/society/polenovata-alergija-u-nas-zapochva-v-kraja-na-maj-i-nachaloto-na-uni-news_672154.html", "text": "   Това каза доц. д-р Георги Николов – завеждащ кабинет „Алергия“ към Националния център по заразни и паразитни болести - София.  „Полинозата или т.нар „сенна хрема“ представлява имунологично медиирана реакция на алергичния организъм към нормално разпространяващия се в атмосферата полен (тичинков прашец) на много дървета, треви, плевели и цветя“, обясни доц. д-р Николов.   По думите му в зависимост от биологичния цикъл на растението, от което се отделя, всеки полен се разпространява във въздуха през определен период от годината.   „През ранната пролет (края на март, април) най-чести причинители на полинозата са дърветата от сем. Брезови (леска, елша, бреза и габър). Други алергенни дървесни видове у нас са дъб, бук, бряст, чинар и др., но те сенсибилизират много по-малко хора“, посочи доц. д-р Николов, цитиран от Фокус.\r\n„За нашите географски ширини, климат и метеорологични условия истинската поленова алергия започва обикновено в края на май и началото на юни. Тогава е цъфтежът на ливадните треви от сем. Житни. В края на юни и юли тревите прецъфтяват и оплакванията на болните значително намаляват. Плевелните видове имат характерен поленов сезон, започващ от края на май и продължаващ до края на септември. Така че, ако пациентите имат симптоми и през късното лято, то те най-вероятно са чувствителни и към полена на плевелите“, отбеляза доц. д-р Николов.       ", "date": "2018.04.29", "title": "Поленовата алергия у нас започва в края на май и началото на юни"}
{"url": "https://www.actualno.com/chronicles/syzdadeno-e-bylgarskoto-opylchenie-news_671988.html", "text": "  Българското опълчение е военна част от състава на Действащата Руска   армия на Балканския полуостров, в която българи-доброволци и руски   военнослужещи се сражават на страната на Русия срещу Османската империя в   Руско-турската война (1877–1878) за Освобождение на България.   Българите-участници в Българското Опълчение след освобождението са   наричани „опълченец-поборник“.  Най-ярката изява на Българското националноосвободително движение по   време на Руско-турската война (1877 - 1878) е сформирането и действията   на Българското опълчение.\r\nПървоначалната идея за неговото организиране, структура, задачи и   т.н. се разработва от генерал-майор Ростислав Фадеев в записката   „Болгарское дело в турецкой войне“. Руското военно министерство,   основавайки се на нея, съставя главните положения „за организирането на   българската войска“ - проект за създаването на българска въоръжена сила  с  военно-полицейски, конвойно-етапни и помощни функции в състав от 3   бригади и 6 конни сотни. Предвижда се след Освобождението от тази   въоръжена сила да бъде развито пълно Опълчение. Окончателното решение за   създаването на Българското опълчение е взето на 13 ноември 1876 г. от   император Александър II по време на съвещание, в което участват  великият  княз Николай Николаевич и военният министър генерал Дмитрий  Милютин. На  17 април 1877 г. (нов стил 29 април 1877 г.)  главнокомандващия на  Действуващата руска армия на Балканския полуостров  Николай Николаевич  издава заповед № 40 за създаването му. От  императора са утвърдени и  „Правила за създаването на Българското  опълчение“.   Като основна задача на опълчението е определено оказването на   съдействие на руските войски главно чрез поддържане на реда в   освободените български земи. Фактическото създаване започва още на 31   март 1877 г. Първоначалното ядро от около 700 опълченци е образувано в   Кишинев. и е наречено „Пеши конвой на главнокомандващия великия княз   Николай Николаевич“. Разраства се след преместването на лагера край   Плоещ. Формирани са 6 дружини, а през лятото на 1877 г. още 6. Броят на   опълченците достига 7 400. До създаването на проектираните конни сотни   не се стига.\r\nПодборът на доброволците е извършен от „Комисия за приемането на   доброволци“ , която преценява годността за военна служба. В редиците на   опълчението са приети българи-доброволци от 14 до 65 годишна възраст.   Личният състав е набран предимно от средите на участниците в   национал-революционното движение и Сръбско-турската война (1876).   Съдействие за набиране на доброволци оказва Българското централно   благотворително общество в Румъния и Славянските благотворителни   комитети в Русия. Опълченците са с права на военнослужещи от Руската   армия.       За началник на Българското опълчение е назначен генерал-майор Николай   Столетов. Началник-щаб е полковник Ринкевич. Назначени са щабни   офицери, полковник Енгелхардт и подполковник Фьодор Де Прерадович.\r\nПо своята численост и структура опълчението е сравнимо с усилена   военновременна пехотна дивизия. Състои се от 3 бригади всяка в състав, 2   дружини от по 5 роти.\r\nКомандири на Опълченски бригади : I-а полковник Корсаков, II-а полковник Леонид Вяземски, III-а полковник Михаил Толстой.    Командири на Опълченски дружини : I-а подполковник Константин   Кесяков, II-а майор Куртянов, III-а подполковник Павел Калитин, IV-а   майор Редкин, V-а подполковник Нишенко, VI-а майор Беляев.   Командири на самостоятелни дружини : VII-а подполковник Тизенхаузен,   VIII-а щабс-капитан Мерчански, IX-а подполковник Лвов, X-а майор   Доршлунг, XI-а подполковник Гаспаревски, XII-а майор Корниловеч.\r\nКомандният състав е от общо 136 офицери. Сред тях са и българите -   офицери и подофицери в Руската армия: подполковник Константин Кесяков,   капитан Райчо Николов, поручик Петър Алексиев поручик Делев, Петко   Стоянов, Константин Шиваров, Атанас Узунов, Димитър Филов, Данаил   Николаев, Стефан Любомски, подпоручик Стефан Кисов и Аврам Гуджев.   Назначени са и дружинни лекари: Константин Бонев, Сава Мирков,   Константин Везенков, Андрей Богданов, Иван Панов и Яков Петкович.\r\nОпълченците преминават системна военна подготовка под   непосредственото командване на руски офицери. Въоръжени са със стрелково   оръжие, пушка „Шаспо“ обр. 1866 г. с тесак. Снабдяването се поема от   бюджета на военното министерство и Московския славянски комитет.\r\nЖителите на руския гр. Самара подаряват на Българското опълчение   бойно знаме, наречено на града Самарско знаме. То е изработено още през   1876 г. и е предназначено за въстаналите през м. април българи. Знамето  е  връчено на 6 май 1877 г. в опълченски лагер край гр. Плоещ на III-а   рота, III-а опълченска дружина от руския общественик и славянофил  Пьотър  Алабин и Ефим Кожевников. На него са образите на „Иверската  Богородица“  и „Св. св. Кирил и Методий“ (днес се съхранява във  Военно-историческия  музей в София). След форсирането на река Дунав  започва изграждане на 6  нови дружини, като в крайна сметка Опълчението  надхвърля 10 000 души.   Първоначално руското командване се отнася резервирано към Българското   опълчение и му възлага помощни интендантски функции. Поставено е под   управлението на княз Владимир Черкаски. Добрата подготовка на   опълченците, ентусиазма и желанието за участие в реални бойни действия   променят първоначалния замисъл. На Опълчението вече се гледа като на   ефективна бойна част. Причислено е към Предния отряд на   генерал-лейтенант Йосиф Гурко. Участва в боевете при Търново, Нова   Загора, Джуранли и Стара Загора.   В началото на август 1877 г. е придадено към Шипченския отряд. Изнася   основната тежест на Шипченската битка заедно с Тридесет и пети пехотен   брянски полк и Тридесет и шести пехотен орловски полк. След затихване  на  боевете при връх Шипка е изтеглено за възстановяване. Участва в  зимното  преминаване на Южния отряд през Стара планина (под командването  на  генерал-лейтенант Фьодор Радецки). Проявява се в битката при  Химитлийски  проход, Шейновската битка и разгрома на Централната армия.  Участва в  прочистването на Източна България от скитащи остатъци на  османски части,  черкезка конница и башибозук в състава на Източния  отряд.\r\nСъс забележителното си участие във войната, Българското опълчение се   утвърждава като синоним на най-високите войнски добродетели на   българската възрожденска нация. На Българското опълчение поетът Иван   Вазов посвещава прочутата си ода „Опълченците на Шипка“.\r\nИзточник: Уикипедия", "date": "2018.04.29", "title": "Създадено е Българското опълчение"}
{"url": "https://www.actualno.com/society/letnijat-sezon-veche-zapochna-s-mesec-po-rano-ot-obiknoveno-news_672158.html", "text": "   Тази година хотелиерите прогнозират ръст на сезона от 15 процента спрямо миналата година. Очаква се броят на туристите от Полша, Англия и Германия да се увеличи.  Тази година летният сезон по Южното Черноморие започна по-рано с един месец. Причината за това са \"Има много голям интерес в момента. Средно запълнеността на полетите до Бургас е около 90%, което е доста добре надхвърлящо първоначалните прогнози\", заяви Димитър Николов - кмет на община Бургас.      И тази година Хотелиерите отново отчитат недостиг на сервитьори, бармани и камериерки.\r\n\"Аз поне съм прозрял, че този нашия курорт трябва да заработи почти целогодишно. Тези хора, които ги взимаме временно, там е проблема. Те идват за едно определено време после трябва да отидат някъде другаде не им осигуряваме работа. Ако заработим целогодишно хотелите, които работят целогодишно ще имат кадри\", коментира хотелиерът Веселин Налбантов.    Първите туристи в Слънчев бряг са предимно от Израел, Норвегия и Швеция.   \"Сезонът вече е открит. Има туристи, някакви хора щъкат, но най-интересното е, че очакваме един хубав сезон поне като миналогодишния, защото няма предпоставка за нещо лошо\", допълни той, цитиран от БНТ.\r\nСпоред хотелиерите С това се удължава и туристическия сезон по морето, което е плюс за икономиката ни.    ", "date": "2018.04.29", "title": "Летният сезон вече започна - с месец по-рано от обикновено"}
{"url": "https://www.actualno.com/politics/siderov-upravljavashtata-koalicija-e-stabilna-news_672159.html", "text": "   Напомни, че при подписването на коалиционното споразумение с ГЕРБ, са се разбрали, че всяка партия си запазва правото да има свое виждане по определени въпроси. Каза, че не е притеснен от острата реакция на ДПС, приема я за нещо нормално.  \"Да престанем да се плашим с националистите, колко е лошо патриоти да има във властта. ДПС няма как да не си говорят това, особено когато имат гости от своя Алианс. Аз от тези думи не се впечатлявам. Те са длъжни да си го направят, тука е дошъл началникът да се представят пред него. А иначе санкции не виждам как могат да станат. Нещата са стабилни в управляващата коалиция. Това е най-важното и ние сме се съгласили и и приели едно нещо, че ще правим нужното. Нищо страшно не се очертава - някой да изважда България, да я разклаща, да я разцепва. Всичко това са думи приказки на политически опоненти, които трябва да напомнят за себе си\", заяви той.   Според Сидеров няма нищо ново в това, че са били поканени от \"Атака\" в Крим, тъй като и през 2014 година са били изпратили наблюдатели, самият Сидеров също е ходил, срещал се е и с държавния глава. За него няма причина за скандал, тъй като още при подписване на споразуменията с другите им партньори, всички са били наясно, че всяка партия запазва своето право и своите виждания по определени въпроси да има различия. Той отрече това да е командировка от българския парламент. Те са били поканени на Международен икономически форум като гости и са представлявали партия \"Атака\".   България в момента има уникален шанс да стане мост при подобряване на отношенията Русия-Запад, коментира Сидеров, цитиран от БНТ.\r\nСпоред него и ГЕРБ, и ДПС са казали това, което е трябвало да кажат, но и двете партии знаят, че нещата са динамични и предстои промяна в отношенията. Той обясни, че не става дума за симпатии, а за чисто прагматична изгода за нашата страна. Сидеров смята, че скоро това, което те правят, тяхното поведение ще бъде последвано и от други политици.       \"Няма как Европа да се развива добре без нормални икономически отношения с Русия. Тези санкции бяха измислени. С бойкот и санкции нищо не се постига. Те не работят. Русия от това нещо не отслабна, напротив тя укрепна като държава, придоби още самочувствие и се видя, че това просто не работи. Въпрос на време е да паднат\", заяви още Сидеров.    ", "date": "2018.04.29", "title": "Сидеров: Управляващата коалиция е стабилна "}
{"url": "https://www.actualno.com/society/prognoza-za-vremeto-29-april-nedelja-news_672119.html", "text": "  Към сутринта на места в низините ще се образува мъгла или ниска облачност. Минимални температури между 8° и 13°. Днес ще е предимно слънчево, още преди обяд в низините ниската облачност ще се разкъса. Това съобщи за Агенция „Фокус“ дежурният синоптик Красимир Стоев от Националния институт по метеорология и хидрология. В следобедните часове над западните райони ще има временни увеличения на облачността, но валежи не се очакват. Ще духа слаб до умерен вятър от изток-югоизток. Максимални температури между 24° и 29°. Атмосферното налягане е и ще се задържи малко по-високо от средното за април.  Над Черноморието ще е предимно слънчево. В сутрешните часове на места с ниска облачност или мъгла. Ще духа до умерен вятър от изток-югоизток. Максимални температури на въздуха: 17°-19°. Температурата на морската вода е 15°-17°. Вълнението на морето ще бъде 1-2 бала. Над планините ще бъде предимно слънчево, в следобедните часове над масивите в Западна България с купеста облачност, но без валежи. Ще духа слаб до умерен вятър от юг-югоизток. Максимална температура на височина 1200 метра около 19°, на 2000 метра – около 11°.   До средата на новата седмица ще се задържи предимно слънчево и в по-голямата част от страната - сухо. В следобедните часове ще се развива купеста облачност, значителна над планинските райони в Западна България. На отделни места там ще има и краткотрайни валежи с гръмотевици. В понеделник до вечерта вятърът от изток-югоизток ще отслабне и ще стихне, но към сряда отново временно ще се усили. Температурите в източните райони ще се задържат по-ниски, но в останалата част от страната дневните ще достигат 25°-30°.   ", "date": "2018.04.29", "title": "Прогноза за времето - 29 април (неделя)"}
{"url": "https://www.actualno.com/scene/otbeljazvame-svetovnija-den-na-tanca-news_672116.html", "text": "  На 29 април се отбелязва Световният ден на танца.  Денят се чества от 1982 г. по решение на ЮНЕСКО на рождения ден на френския хореограф Жан-Жорж Новер - реформатор и теоретик на хореографията, който влиза в историята като \"бащата на съвременния балет\".   На този ден целият танцуващ свят отбелязва своя професионален празник – театрални опери и балети, съвременни танцови трупи, ансамбли за съвременни балетни и народни танци и други, както професионални, така и самодейни артисти, танцьори, които обичат музиката и танците, предава БГНЕС.   Световният ден на танца събира танцьори от различни държави по света, за да отпразнува универсалната същност на изкуството, да прескочи всички политически, културни и етнически бариери и да събере хората в мир и приятелство благодарение на един общ език: езика на танца.", "date": "2018.04.29", "title": "Отбелязваме Световния ден на танца"}
{"url": "https://www.actualno.com/curious/sedmichen-horoskop-za-30-april-6-maj-news_672206.html", "text": "     Тази седмица съсредоточете усилията си за това да подобрите отношенията ви с колегите. Бъдете подготвени за някои проблеми в документацията във вторник. В сряда не започвайте нищо ново. Ако някъде е наложително да отстраните хаоса или да укрепите позиции – действайте в сряда. В четвъртък и петък намалете броя на задачите до минимум, повече внимание отделяйте на преговори с партньори.    Това е седмица, която да посветите на уреждането на личния ви живот. Колко и какви компромиси ще направите може да решите само и единствено вие. Важното е да сте сигурни в решението си. В работата ви очаква приятна изненада в средата на седмицата. Може да се превърнете в основна фигура сред колегите ви, но не забравяйте, че това ще изисква и сериозна доза отговорност от ваша страна. Седмицата не е подходяща за закупуването на големи елекроуреди.     Тази седмица няма да ви поднесе всичко на тепсия, но пък ще има яснота на хоризонта. Понеделник, както е напълно нормално няма да е най-веселият ви ден, но може да се спасите от унищожителните мисли като се потопите в работа и не излизате от там възможност най-дълго време. В средата на периода е възможно емоциите ще ви пречат реално да оценявате ситуациите, възможни са конфликти, резки решения и действия. Най-важната ви задача през тази седмица ще бъде да се пазите от чувството на неудовлетвореност от съществуващото положение в делата и отношенията с любимите хора. Това може да бъде сериозна пречка за наистина важните неща, които предстоят пред вас. През последните два работни дни се опитайте да не драматизирате. През почивните дни е важно да разчистите съзнанието си за нови хора и събития.        Това е седмица на динамичността. Дните едва ли ще ви оставят да заспивате рано и спокойно. Още от понеделник и вторник ще стане ясно, че това ще е един сложен ден. Ако е възможно си вземете почивка или отложете срещи, по време на които от вас ще се иска заявяване на позиция и подписването на документи. През почивните дни има риск да ви подразнят крайните изисквания и желания на ваши роднини или близки. Това е седмица на баланса. В първите дни от периода усложняването на обстоятелствата и довеждането на някоя тема до краен предел може да ви тласне към важно, но и рисковано решение. В сряда обърнете специално внимание на внезапните откровения и идеи от страна на човек, който от скоро присъства в живота ви.  Имате сериозни планове за почивните дни, но съществува и риск да се скарате с любимия си. Преценете добре дали си заслужава това, което отстоявате пред него толкова ревностно.    Това е седмица за промяна. Бъдете сигурни, че Съдбата ще ви помага във всичко, в което се ръководите от положителни намерения и морални устои. Не си позволявайте да критикувате, когото и да е. Лесно е да се говори отстрани, но никой не знае какво му е на другия.   Това е седмица за борба за надмощие. Още в началото на периода в личния живот ситуацията може да ви се стори кризисна, а партньорът ви да прояви упоритост или егоизъм. Не се оставяйте на отрицателните чувства на меланхолия и безпомощност, а направете всичко възможно, за да се забавлявате. През почивните дни използвайте промените, за да обновите уговорките с ваши приятели.    Това е седмица за релакс и разпускане. Много е важно да си поемете глътка въздух, макар че понеделник ще ви посрещне със сериозни предизвикателства. Във вторник вложете максимум усилия в това, което правите, но не очаквайте прекалено много от другите. В сряда и четвъртък емоциите ще ви пречат да мислите рационално и ще ви отвличат от първостепенните задачи, не че това е нетипично за вас, но сега ще сте склонни на повече грешки. Това е седмица на приятелството. Събитията ще ви покажат кой е до вас безкористно и кой преследва някакви цели. Бъдете нащрек с конкуренцията. В средата на седмицата може да усетите силна става емоционалната неудовлетвореност, но избягвайте желанието да си кажете всичко, което мислите, особено на близки приятели. През почивните дни най-добре се ориентирайте върху общите семейни въпроси и не се фокусирайте единствено върху собствените ви желания.    Сега може да си дадете сметка доколко различни сте с важен за вас човек. Това не означава да го отхвърляте. Много често противоположностите се привличат. Такъв е и този случай. Просто трябва да се толерантни и да уважавате чуждото мнение. Така ще разберете какво богатство е да имаш за приятел, който разбира нещата, които са непонятни за вас. Така може да получите безценна информация. В петък не прекалявайте с алкохола и най-добре прекарайте вечерта у дома в тиха и спокойна обстановка. Това е седмица на изненадите. При това приятните. Те ще дойдат от самите вас. Сега може да си пожелаете и невъзможното  и има голяма вероятност то да се сбъдне. Бъдете верни на желанията си, но най-вече на принципите си. С партньора ви може да възникнат различия. От нивото и на двама ви зависи дали те ще се превърнат в двигател за развитие на връзката ви или ще доведе до раздяла. Не забравяйте, че каквото и да става, то е за добро. Погрижете се за здравето си. Нека движението бъде ваш верен приятел на прага на лятото.", "date": "2018.04.29", "title": "Седмичен хороскоп за 30 април - 6 май"}
{"url": "https://www.actualno.com/curious/dneven-horoskop-za-30-april-news_672209.html", "text": "     Денят ще ви засипе с предложения, свързани с личния ви живот. Не се лакомете. Вземете само това, от което имате нужда. Това е ден за умереност.    Някой ще се опита да ви накара да споделите ваша тайна. Задоволете любопитството му с половината от информацията, а най-важното оставете за себе си.     Да бъдете себе си е най-хубавото, което може да направите. Въведете ново правило и всеки ден се питайте колко истински сте били. Партньорът ви има повод да е недоволен. Анализирайте близките седмици и си вземете бележки за слабите ви места.     За да тръгнат нещата нагоре е необходимо да се разтоварите. Няма как да напреднете с целия багаж, който носите. Малка промяна в имиджа ще ви донесе много настроение и глътка свеж въздух. Преценете добре кое да промените и не се увличайте в дейността.    Пътуването към себе си понякога води до неочаквани открития. Каквото и да разберете ще е полезно за вас самите.   Ще получите мнение, което не сте искали. Благодарете любезно и продължете така, както сте решили без да давате обяснение.    Мнението ви за някого ще претърпи сериозен катарзис. Не губете време в съжаление, а се заемете с изграждането на новите отношения. Денят ще загуби в многобройни телефонни разговори. Ако искате да се насладите на тишината и красотата на природата - изключете телефона.    Ще получите болезнен, но ценен урок. Нарушили се правилата и сега ще трябва да преодолеете някои трудности, но това ще стане бързо и почти лесно. Ще имате важни задачи за решаване. Не отлагайте никоя от тях за по-нататък. Така ще си спестите много главоболия през идните месеци.   ", "date": "2018.04.29", "title": "Дневен хороскоп за 30 април"}
{"url": "https://www.actualno.com/health/chesynyt-pomaga-sreshtu-rak-i-diabet-news_672151.html", "text": "  Консумацията на чесън намалява риска  от развитието на някои видове рак, сърдечно-съдови заболявания и диабет  тип две. Това установиха учени от Нотингамския университет във  Великобритания. Резултатите от тяхното изследване са публикувани в  списанието Trends in Pharmacological Sciences. Полезният ефект на чесъна се  променя в зависимост от начина на приготвяне, но учените все още не са  стигнали до единодушие, кой от тях е най-добрият. Съдържащите сяра съставки в  чесъна могат да променят в клетките и тъканите количеството на така  наречените сигнални молекули на газообразните вещества, които  предизвикват физиологични и биохимични процеси и участват в тяхното  регулиране, предаде БГНЕС. „В тази област остава огромен  простор за намирането на начини да се намали риска от заболявания и да  се укрепи здравето на човека, но ние при всички положения се завръщаме  към въпроса, как именно тези съдържащи сяра компоненти се преобразуват в  процеса на обмяната на вещества“, заяви Питър Роуз, един от авторите на  изследването.  ", "date": "2018.04.29", "title": "Чесънът помага срещу рак и диабет "}
{"url": "https://www.actualno.com/viewpoint/zashto-na-balkanite-njama-tigri-news_672143.html", "text": "  Цялата работа тръгна оттам, че се чух със стар мой приятел по съвсем друг въпрос. Приятелят ми е може би най-добрият специалист по регионална политика в България. Използва повода, за да ми разкаже нещо много интересно, което едва ли ще видите в масовите медии, защото не съдържа закопчана с белезници кметица, нито преобърнат на магистралата ТИР, нито шапката на Мелания Тръмп, а още по-малко пък университетите на Бойко Борисов. Научих, че България е изправена пред необходимостта до началото на следващата година да преразгледа районите си за стратегическо планиране, за да може да влезе в следващия програмен период.  Припомням, че \"Евростат\" (статистическата служба на Европейската комисия) събира и обработва данни за европейските региони, въз основа на които се определя кохезионната политика на съюза. За целта е много важно очертаването на районите за планиране. Един такъв район трябва да отговаря на няколко условия, сред които и брой на населението. Той не може да бъде обитаван от по-малко от 800 000 души.\r\nНапоследък у нас се случи така, че Северозападният район падна под тази граница, а Северният централен е на ръба. Това налага да се преосмисли районирането. Ако не направим това, вероятно ще имаме проблеми с еврофондовете, необходими за нас \"като слънцето и въздуха за всяко живо същество\". Но ние ще го направим.   Въпросът е как. Майсторлък е да очертаеш границите така, че да намериш общите знаменатели на инфраструктурата, туризма, полезните изкопаеми, земеделието и т.н. С това се е заел и моят приятел и в момента е огорчен, защото в изостаналите, но иначе стратегически области по южната граница, вместо да се инвестира в нов път от Пирин до Странджа, ги интересува да се усвояват средства за \"топла закуска в голямото междучасие\". В момента не се гледа на общите знаменатели, а точно както по времето на Пенчо Кубадински се гледа на това кой областен управител ще е в центъра на района за планиране.\r\nВ потока на разговора стигнахме и до една карта на Европа,    където е показано в кои региони какво количество БВП на глава от населението се създава в процентно отношение спрямо средното за ЕС. Колкото повече регионите се издигат над средното ниво, толкова по-зелени стават, а колкото повече пропадат - толкова са по-червени. Така най-тъмнозелените региони са ирландските, защото създават БВП на глава от населението над 180% от средноевропейското, сиреч два пъти повече, а пък най-тъмночервените региони са българските, защото създават под 20%, демек два пъти по-малко.\r\nЕто тази разчекнатост между България и Ирландия ме впечатли. Знам, знам, че двете страни са сравнявани неведнъж и неведнъж са търсени приликите и разликите между тях. Веднага ще кажат: разликите между регионите на България и Ирландия са същите като разликите между държавите - става дума за БВП на глава от населението. В Ирландия през миналата година то е 56 300 €, а в България едва 6300 € при средно за ЕС 27 600 €. Тоест, по този показател България е почти 9 пъти по-зле от Ирландия. Защо е така?\r\n\"Хе-хе! - ще кажат познавачите на проблема. - Че как ирландците няма да са девет пъти по-добре, като при тях са и \"Гугъл\", и \"Фейсбук\", и \"Епъл\", и \"Гейтуей\", и \"Дел\", и \"Интел\"... Какво искате?!    Добре, де! Но поради какви причини тези компании са там?\r\nПомните ли термина \"Келтски тигър\"? Вероятно мнозина по-млади българи вече не го знаят. С този термин се описваше Ирландия в периода от 90-те години на ХХ век до рецесията от 2001. Тогава ирландската икономика растеше с по 5-6% годишно, страната се превърна от една от най-бедните в една от най-богатите, а ирландците се наредиха в челните места по жизнен стандарт в света.\r\nДобре, де! Но поради каква причина стана всичко това? Защо в онези години нямаше български тигър на Балканите?\r\nСпоред икономистите главните причини са не повече от 3-4: ниски данъци, включително и плосък данък; слаба намеса на правителството в икономиката; преки субсидии от Франция и Германия, които обаче не изчезват в обръчи от фирми, а се инвестират в (NB!) образование и инфраструктура. И, разбира се, заради огромните чуждестранни инвестиции.\r\n\"Ама ние пак не разбрахме - чуват се отделни гласове - поради какви причини тези инвестиции отидоха при ирландците, а не дойдоха при нас, примерно!\"   Първо заради членството в ЕС и субсидиите. После заради ниските данъци и сравнително ниските заплати. При това забележете, че за сравнително ниски заплати се наема една млада, образована и английски говореща работна сила. Защото някой си е направил труда да инвестира в образование. Не на последно място на работодателите бяха спестени много синдикални капризи и изнудване от всевъзможни агенции в защита на наемния труд.   Има и други причини както за интереса на чуждестранните инвеститори, така и за прякото повишаване на стандарта на живот. Такава причина е наличието на работеща администрация. В Ирландия чиновникът е слуга на гражданина, а не негов повелител. Също спазването на закона. У нас гледаме да усъвършенстваме обществото, като непрекъснато променяме законите и приемаме нови, а истината е, че закони има достатъчно, и то не лоши - просто не се спазват. Също и политическата стабилност. В Ирландия изчезват политически партии, докато у нас непрекъснато се появяват нови и нови \"проекти\", които най-сетне ще турят нещата в ред и от чешмите ще потекат мед и масло. В Ирландия, ако не се лъжа, има 5 партии и това навява тихо чувство на стабилност - музика в ушите на чуждестранния инвеститор.\r\nНякои прибавят и диаспората - има милиони богати ирландци по света, сред които и президенти на Щатите. Дори и Обама имал бил ирландски корен. Всички те се грижат за родината майка и под различна форма пращат пари, но не съм сигурен дали досега някой се е наемал да изчисли колко точно. Тук по-важно е друго: защо Ирландия има толкова голяма диаспора? Защото за разлика от много други страни, в т.ч. и България, в определен исторически момент ирландците са напускали страната си, защото в нея не е имало какво да ядат. Ето, за разлика от Ирландия в България никога не е имало емиграция от глад. И като е така, мама му стара, защо днес Ирландия е на първо място в Европа, а ние сме на последно!\r\nДа, видяхме икономическите причини.   Видяхме Келтския тигър със зелените ивици\r\nНо имат ли си икономическите причини и те на свой ред други причини, които ги пораждат?\r\nЗа мнозина икономиката е всичко, икономическият растеж - вълшебно заклинание за решаване на всеки проблем. Заетостта, покупателната способност, жизненият стандарт, кредитният рейтинг - крайни цели, осмислящи човешкия живот. За мен пък да мислиш така е все едно в една къща да смяташ килера за по-важен от библиотеката. Икономиката е средство, а не цел. Тя е конят в каруцата, но не и кочияшът. Но доколкото сме съгласни, че икономиката все пак е важна, нека се попитаме кои пък са причините за нея.\r\n\"Ирландците са народ, а ние сме мърша! - ще изкрещи някой интелектуалец и за пореден път ще пустоса горкия \"булгар\". Няма такова нещо. Познавам много ирландци. Почтени хора, патриоти, които имат силно развито чувство за дълг към общността си. Купонджии, весели пияници, широки сърца. Мисля си: кое тогава е онова, което ни прави различни. И не просто различни, а драматично различни до такава степен, че ирландците да са тъмнозелени на въпросната карта на Европа, а ние да сме тъмночервени.   Ирландците са корпоративни хора, а ние не сме\r\nТе не са единаци като нас, не се спасяват поединично. Може би защото са гладували повече от нас, а от един момент нататък мизерията ражда солидарност от немай-къде. И още нещо: забелязахте ли една важна характерна черта за Ирландия, изтъкната от Красимира Гормли в чудесната й статия по въпроса: \"В Ирландия няма борба между населението и чиновника\". У нас е друго - подозрението, враждата между гражданите и администрацията (която уж и тя се състои от граждани) произтича от неизлечимото ни убеждение, че държавата е наш враг. То се е създало и укрепнало във вековете, когато сме били лишени от собствена държавност, и днес е толкова силно, че двете страни наистина се държат враждебно. За нас държавната собственост не е форма на нашата собственост, данъците не са справедлива цена за нещо, което ще получим и което ще ни ползва. За нас институциите не са инструмент за постигане на лични и съсловни цели, а прът в колелата на нормалното съществуване. За нас общността не е нещо, в което се спасяваме и осъществяваме, а нещо, което ще ни затрие. Десетилетия наред мъчени с краен колективизъм, който напълно обезценява личността, днес като компенсация сме се отдали на краен индивидуализъм, който ни е натъпкал в тесните квартири на дребното ни ежедневие и ни е залепил от вътрешната страна на вратата, за да наблюдаваме подозрително света през шпионката. Ние сме се превърнали в параноични самотници, които виждат в собствената си общност своя най-голям враг.\r\nКакъв БВП при това положение, каква икономика, какъв растеж, какъв жизнен стандарт! И като гледаме цялото си окаяно икономическо положение, мислим, че ще се оправим с поредния карикатурен политически лидер и с поредния уродлив политически \"проект\". Не. Трябва да оправим душата си, а оттам сами ще се оправят и политическите ни лидери, и икономическите ни показатели. Защото държавата не е нещо, кацнало от космоса да ни тормози, а безмилостно изображение на това, което представляваме самите ние. Докато самите ние сме тъмночервени от злоба и лъжа, тъмночервена ще бъде и страната ни на картата на Европа. Освен това мисля, че Картаген трябва да бъде разрушен.\r\nИван Стамболов - Сула, Сега", "date": "2018.04.29", "title": "Защо на Балканите няма тигри"}
{"url": "https://www.actualno.com/gabrovo/mladejko-folklorno-nadigravane-organizirat-v-etyra-za-gergiovden-news_672162.html", "text": "   . То ще има състезателен характер и в него могат да се включат момчета и момичета на възраст от 13 до 21 години. Това каза Анна Александрова, организатор на събитието. Тя уточни, че младежите ще се надиграват под звуците на български ритми. Те ще танцуват ръченица, копаница и Дайчево хоро.  „Ако сте под 21 години, можете са участвате като танцьор, а ако сте над тази възраст, имате запазено място като посетител. Освен това надиграване, още на 5-и, ще може да видите , което също е неизменна част от празника“, допълни Александрова.   По традиция ще има и много украсени гергьовденски люлки, както и гергьовски кантар, на който всеки ще може да се претегли.   Уредникът поясни, че всички обичаи се правят за здраве и берекет през започващата стопанска година, предаде Фокус.\r\nРегламентът за надиграването можете да откриете на Фейсбук страницата на музея. Осигурени са финансови награди за победителите, а самото състезание ще се случи на 5 май (събота) от 11.00 часа.       ", "date": "2018.04.29", "title": "Младежко фолклорно надиграване организират в \"Етъра\" за Гергьовден"}
{"url": "https://www.actualno.com/asia/severna-koreja-zakriva-svoja-jadren-poligon-news_672129.html", "text": "  Властите в Северна Корея окончателно  ще затворят своя ядрен полигон Пхунгери през май. Процесът на неговото  демонтиране ще бъде публичен. Това заяви на брифинг в Сеул говорителят  на южнокорейския президент Мун Чже Ин. Договорката за закриването е  достигната по време на срещата на лидерите на двете Кореи на 27 април.  Ким Чен Ун е обещал да покани журналисти и експерти в областта на  сигурността, които да наблюдават този процес, каза още говорителят на  южнокорейския президент. Той също така отхвърли  твърденията на опозицията, че КНДР се е съгласила да демонтира обектите  на полигона, защото те вече не могат да бъдат използвани. „Някои  говорят, че Северът унищожава обекти, намиращи се в плачевно състояние,  но вие ще видите, че това не е така“, добави говорителят, предаде БГНЕС. В петък южнокорейският  президент Мун Чже Ин и севернокорейският лидер Ким Чен Ун се срещнаха на  границата между двете страни. След историческите преговори беше  подписана Декларация за мир, процъфтяване и обединение на Корейския  полуостров.  ", "date": "2018.04.29", "title": "Северна Корея закрива своя ядрен полигон"}
{"url": "https://www.actualno.com/asia/kim-chen-un-e-gotov-za-razgovori-po-vsjako-vreme-s-japonija-news_672157.html", "text": "  Севернокорейският лидер Ким Чен Ун е  готов да разговаря с Япония „по всяко време”, заяви говорителят на  президента на Южна Корея. Ким се срещна с президента Мун  на историческа среща на върха този петък. Япония е ключов съюзник на  САЩ в Азия и има твърда позиция относно преговорите със Северна Корея,  но изведнъж се оказа доста встрани от последните дипломатически събития. Малко преди срещата японският  министър-председател Шинзо Абе информира президента Мун за желанието си  да разговаря с лидера на Северна Корея. „Мун каза на Ким, че Абе иска  да разговаря с него относно дипломатическите отношения между Япония и  Северна Корея”, съобщи говорителят на южнокорейския президент Ким  Еъ-Кьом. „И Ким (Чен Ун) е заявил, че Северна Корея е готова за  разговори с Япония по всяко време”, каза той и добави, че Мун е споменал  на севернокорейския лидер за проведения разговор с японския  министър-председател, предаде БГНЕС. Абе каза, че ще търси  „възможности за разговори със Северна Корея”, дори с помощта на Мун, ако  това се налага. Южнокорейският лидер е отговорил, че ще е „щастлив да  построи мост” между двете нации. Япоснският  министър-председател приветства срещата на двете Кореи и похвали Пхенян  за „правилните действия”, които са предприети по прекратяването на  ядрените програми.  ", "date": "2018.04.29", "title": "Ким Чен Ун е готов за разговори \"по всяко време\" с Япония "}
{"url": "https://www.actualno.com/business/bylgarija-moje-da-otvori-pytja-na-koprinata-kym-centralna-i-zapadna-evropa-news_672153.html", "text": "  България би могла да се превърне в  своеобразен мост за китайските товари и да отвори „пътя на коприната\"  към Централна и Западна Европа. Това заявява министърът на транспорта  Ивайло Московски в отговор на депутатско питане за транскаспийския  транспортен коридор. Министърът припомня, че на 7  ноември 2013 г., в рамките на втория Международен бизнес форум за  транспорт и логистика „Новият път на коприната\", проведен в гр. Астана,  Казахстан, лидерите на три от водещите компании в региона - „Национална  казахстанска компания Темир Золи\" АД, „Азербайджански железници\" АД и  „Грузински железници\" АД, се обединяват около идеята за създаване на  Координационен комитет за развитието на Транскаспийския Международен  Транспортен Маршрут (ТМТМ), с оглед нарастване на товаропотоците между  Европа и Азия. ТМТМ е инициатива на  транспортно-логистични компании от Китай, Казахстан, Азербайджан, Грузия  и Турция за превоз на товари от Китай за Европа и обратно по  Транскаспийския маршрут, заобикалящ Русия. През м. април 2016 г.  компаниите „KTZ Експрес\", „ADY Експрес\",„GR - Логистика и терминали\",  „Азербайджанска каспийска корабна компания\" АД и „ADY Контейнер\"  подписват Споразумение за създаването на Международен Транскаспийски  транспортен консорциум, което поставя следните задачи: разработване на  логистични продукти с висока степен на ориентация към клиента; търсене  на клиенти, както на изток, така и на запад, за да се увеличи  ефективността на използването на наличния подвижен състав; организиране и  мониторинг на контейнерния транспорт на ТМТМ; установяване на трайни  партньорски взаимоотношения с чуждестранни партньори в основните  търговски страни на Консорциума; привличане на повече товарен трафик,  които да използва ТМТМ и неговите услуги, предаде БГНЕС. През м. декември 2016 г. е  взето решение за създаване на Международна асоциация „Транскаспийски  международен транспортен маршрут\", която започва работа през м. февруари  следващата година. Членовете на Асоциацията са търговски или  нетърговски организации, които се интересуват от сътрудничество с  Асоциацията и могат да подпомогнат нейното развитие. Членството в  Асоциацията бива три вида: постоянен член, асоцииран член и партньор.  Всеки член следва да заплати такса за разглеждане на документи, като за  постоянния тя е 1000 USD, а за асоциирания - 300 USD. След като  членството бъде одобрено, следва да се заплащат годишни вноски - за  постоянни членове 77 500 USD, а за асоциирани - 22 500 USD. От началото на 2016 г. „БДЖ -  Товарни превози\" ЕООД води преговори за присъединяване към проекта за  развитието на Транскаспийския международен транспортен маршрут.  Благодарение на своето стратегическо географско разположение, България  би могла да се превърне в своеобразен мост за китайските товари и да  отвори „пътя на коприната\" към Централна и Западна Европа, заявява  Московски. В продължение на проведените  преговори и изпратеното от страна на „БДЖ - Товарни превози\" ЕООД писмо  за намерение относно присъединяване на дружеството към Консорциума, в  периода 4-5 юли 2016 г. „БДЖ - Товарни превози\" ЕООД бе домакин на  работна среща на Координационния комитет на ТМТМ, която се проведе в гр.  Варна. В нея от българска страна, освен представители на „БДЖ - Товарни  превози\" ЕООД, участие взеха и представители на Министерството на  транспорта, информационните технологии и съобщенията, пристанищата Варна  и Бургас, „Параходство БМФ\". В срещата участваха представители на  Грузия, Азербайджан и Казахстан (железопътни и морски превозвачи,  логистични компании). С цел запознаване с възможностите на българските  пристанища, в рамките на срещата бяха организирани посещения на  фериботен комплекс Варна, пристанище Варна, както и на пристанище Бургас  (Порт България Уест и БМФ Порт). С цел развитие на  сътрудничеството с участниците в проекта, представители на „БДЖ -  Товарни превози\" ЕООД взеха участие в различни инициативи, в рамките на  които бе представен потенциалът на Транскаспийския международен  транспортен маршрут. През 2017 г. в „БДЖ - Товарни  превози\" ЕООД е получена официална покана за присъединяване на  дружеството към Международна асоциация „Транскаспийски международен  транспортен маршрут\". Към настоящия момент се обменя кореспонденция  между Международната асоциация „Транскаспийски международен транспортен  маршрут\" и „БДЖ - Товарни превози\" ЕООД относно вида на евентуалното  членство на дружеството в асоциацията. Тъй като постоянни членове са  компаниите-основателки на асоциацията, то възможностите пред „БДЖ -  Товарни превози\" ЕООД е да бъде асоцииран член или просто партньор, се  казва още в писмения отговор на министъра.  ", "date": "2018.04.29", "title": "България може да отвори \"пътя на коприната\" към Централна и Западна Европа "}
{"url": "https://www.actualno.com/balkani/v-belgrad-iskat-priznavane-na-srybskija-narod-v-cherna-gora-news_672160.html", "text": "   трябва да бъде приоритет на всички политически субекти в Белград. Това се казва в декларация, приета от Политическия съвет на съобщава електронното издание Vesti Online.  Председателят на Политическия съвет на „Нова сръбска демокрация“ Будимир Алексич заяви, че издействането на „юридическо признаване\" на сръбския народ в Черна хора е важна стъпка към гарантирането на правата на сърбите в страната.   Подчертавайки, че в Конституцията на Черна гора сърбите нямат никакъв статут – нито на малцинство, нито на съставен народ, Алексич отбеляза, че и затова няма вариант, при който те да бъдат обявени за малцинство в страната.   „Не е нормално сърбите да бъдат малцинство. Нормално е да бъдат съставен народ. Албанците в Македония, които са 20%, са съставен народ и без тях не може да бъде създадено правителство. Но сърбите в Черна гора нямат никакъв статут и не могат да са част от властта“, подчерта Алексич, цитиран от БГНЕС.\r\nСъщевременно той увери, че партията ще настоява Подгорица да предприеме конкретни стъпки в това отношение. „Ние го искаме и ще го преследваме, докато го постигнем. И докато Черна гора не разреши въпроса, ще я считаме за враг, който прилага политиката на етноцид, дискриминация и апартейд“ (политика за разделяне на населението по расов признак – бел.р.), твърди Алексич.       ", "date": "2018.04.29", "title": "В Белград искат признаване на сръбския народ в Черна гора"}
