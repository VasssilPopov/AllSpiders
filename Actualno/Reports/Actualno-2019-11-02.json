{"url": "https://www.actualno.com/tennis/sezonyt-za-grigor-dimitrov-prikluchi-sled-zrelishten-dvuboj-sreshtu-djokovich-news_1391081.html", "text": "       изигира впечатляващ двубой срещу световния №1 Новак  Джокович, но  точността му изневери в ключови моменти от мача и  българинът затрудни,  но не успя да спечели срещу сърбина, губейки  страхотния дуел от  полуфиналите на Мастърса в Париж след 6:7, 4:6.      Григор  изигра фантастичен първи сет, в който беше по-активен от  световния №1 в  посрещането и изпусна шансове да стигне до точка за  пробив в геймове №8  и №10. На собствен сервис обаче беше безпогрешен и  стигна до тайбрек, в  който съумя да поведе с минипробив при 5:4.   За съжаление обаче, в  този момент Джокович заигра абсолютно  безпогрешно и показа невероятна  защита, а Димитров прати драйв воле в  аут за 5:5 и след това два пъти  бекхендът му изневери в нови изтискващи  разигравания с най-добрия  дефанзивен тенисист в света - 5:7 и сет за  Ноле.\r\nВъв втория сет  Димитров допусна съвсем леко отпускане в гейм №5 и  Джокович веднага се  възползва от това. С умела защита, световният №1  стигна до две точки за  пробив при 15:40, като Димитров успя да отрази  първата, но при втората  не уцели добре топката и тя излезе в аут -  решаващ пробив, който сложи  край на изключителната до този момент игра  на Димитров.  До края  на мача и двамата тенисисти взеха лесно подаванията си,  което сложи и  край на сета при 4:6, а с това Джокович се класира за  финал на Мастърс  турнира в Париж.\r\nТова бе 11-о поражение на Димитров в задочния  балкански сблъсък, но  въпреки загубата Гришо ще се завърне в топ 20 на  световния тенис -  важна цел, за да може той да се възползва от по-лесен  жребий в  следващите турнири през следващата година и да продължи изкачването си,   което бележи в последната четвъртина от сезона.   Това е първи финал на Джокович в турнира от Мастърс сериите от май  месец насам, като там той ще срещне победителя в срещата Денис Шаповалов  - Рафаел Надал.     . ", "date": "2019.11.02", "title": "Сезонът за Григор Димитров приключи след зрелищен двубой срещу Джокович"}
{"url": "https://www.actualno.com/america/rusija-poddyrja-finansovata-stabilnost-na-venecuela-news_1391082.html", "text": "       Общо 315 млн. долара в долари и евро са изпратени чрез шест отделни пратки от Москва до Каракас от май 2018 г. до април 2019 г., според данни на компанията ImportGenius, която събира руски митнически документи, получавани чрез частни източници. Парите идват от държавни банки и отиват в банката за развитие на Венецуела, показват документите, цитирани от Bloomberg.      Средствата могат да са предназначени за всякакви неща – например Венецуела да си връща пари, държани в чужбина, или дивиденти от дял в московска банка, или приходи от продажби на петрол или злато. Сложният логистичен подвиг показва един от начините, по които администрацията на президента Николас Мадуро се стреми да заобиколи тежките американски финансови санкции. В резултат на това централната банка в Каракас извършва повече транзакции в брой, понякога предлагайки на местните клиенти достъп до сметки в евро.   Данните на ImportGenius стигат до април тази година. През този месец са изпратени 2 товара с банкноти на стойност около 97 млн. долара от базираната в Москва \"Еврофинанс Моснарбанк\" Mosnarbank до венецуелската Banco de Desarrollo Economico y Social de Venezuela (Bandes). Evrofinance е съвместно предприятие между Bandes и руската агенция за управление на държавната собственост.\r\nПрез януари държавната \"Газпромбанк\", която по това време има дял в \"Еврофинанс\" е изпратила 113 млн. долара в банкноти от по 100 евро. Само 2 дни по-рано същото дружество е изпратило 50 млн. долара в американски банкноти, а 2 отделни доставки в неустановена валута на обща стойност 55 млн. долара са направени през май и юли тази година.     ", "date": "2019.11.02", "title": "Русия поддържа финансовата стабилност на Венецуела"}
{"url": "https://www.actualno.com/balkani/predlojiha-v-gyrcija-da-se-izuchava-pytna-bezopasnost-v-uchilishte-news_1391095.html", "text": "       Задължителен учебен предмет „Пътна безопасност“ в начален и среден курс ще изучават учениците в Гърция. Идеята е на Министерството на образованието, а целта е подрастващите да бъдат обучени да спазват правилата за движение, съобщава БНР.      Тежките пътни произшествия в Гърция са с 50% повече от средните за страните от Европейския съюз. Една трета от загиналите са млади хора, сочи статистика. Не са достатъчни само тежките глоби и присъди, необходимо е възпитание на децата от малки за спазване на правилата на пътя , коментират специалисти. Уроците в гръцките училища ще са в рамките на определения брой часове за всеки клас. Програмата е съгласувана със специалисти от Института за безопасно движение, педагози и пътни полицаи.   Много често причините за тежки произшествия са деца, които карат велосипеди и модерните сега тротинетки, казват от пътната полиция в страната. Специалисти констатират, че децата или не знаят правилата, или просто не ги спазват . Опозицията също подкрепя промените в учебната програма на учениците в Гърция. ", "date": "2019.11.02", "title": "Предложиха в Гърция да се изучава \"Пътна безопасност\" в училище"}
{"url": "https://www.actualno.com/america/brojat-na-zabolelite-ot-rak-na-ustnata-kuhina-narastva-news_1391096.html", "text": "      Процентът на онкологични заболявания на устната кухина „се е удвоил в рамките на едно поколение“, според нова кампания за повишаване на осведомеността, организирана от британска нестопанската Фондация за орално здраве (ФОЗ), пише БГНЕС. През последните 20 години диагнозите с рак на устата са скочили със 135% във Великобритания. Там и в Северна Ирландия само през 2018 г. седем души умират всеки ден от болестта от общо над 8 300 пациенти, информира \"Ню Йорк пост“.      Американските проценти са подобни: Според Фондацията за орални ракови заболявания, всяка година има около 54 000 американци с диагноза рак на устната кухина или орофаринкса (включително ларинкса). Група за защита на хигиената предупреди хората да бъдат запознати с причините за рак на устата - преди всичко полово предавания човешки папиломен вирус (HPV), пиенето на алкохол и тютюнопушенето.   Доктор Найджъл Картър, изпълнителен директор на ФОЗ, заяви пред \"Дейли Мейл\", че \"докато повечето видове рак намаляват, случаите на тези, на устата продължават да нарастват с тревожна скорост“ . Той добави, че HPV се счита за „спешен рисков фактор“ в сравнение с „традиционните“ причини като тютюнопушене и алкохолизъм. Според неговия доклад, HPV причинява приблизително 73% от орофарингеалния рак на устата. Това не е първият път, когато вирусът, предаван чрез орален секс, е свързван с ръста на този вид рак при .\r\n75-годишният актьор Майкъл Дъглас обвини за диагнозата си - рак на гърлото - обичта си към оралния акт. Актрисата от „Отчаяни съпруги“ Марсия Крос на 57 г. също бе диагностицирана с рак, вследствие на анален контакт. Отвъд секса, повече от 10 алкохолни напитки седмично причиняват приблизително 33% от диагнозите , съобщава ФОЗ. Тютюнопушенето е обвързано с около 17% от случаите, като същевременно увеличава индивидуалния риск от заболяване с 91%. В САЩ 5-годишната преживяемост при рак на устната кухина е около 57%. Тези, които го преживяват, остават без език или челюст. Картър нарече рака на устата „опустошителна“ болест: „Променя начина, по който човек говори, затруднява яденето и пиенето и често променя физическия му вид.“   ", "date": "2019.11.02", "title": "Броят на заболелите от рак на устната кухина нараства"}
{"url": "https://www.actualno.com/asia/tri-deca-padnaha-pod-leda-na-zamryznalo-ezero-news_1391124.html", "text": "      Три деца паднаха под леда на замръзнало в Република Башкирия, Руската федерация. Едното от тях почина, а другите две бяха откарани в лечебно заведение. Това съобщиха от пресслужбата на Главното управление на Министерството на извънредните ситуации в републиката, пише ТАСС.      Съобщението за инцидента е получено днес малко преди 14:00 ч. московско време. Обяснено е, че три деца са паднали под леда на Малкото езеро в село Байгилдино от област Нуримановски. На пострадалите е оказана първа помощ, след което двете, които са на 3 г. и 5 г., са отведени в болница. Третото дете, което е 7-годишно, не е оцеляло. Децата били забелязани на езерото от съседите, които веднага сигнализирали на родителите им. На местопроизшествието незабавно са били изпратени лекари и полицейски служители. При пристигането им е било установено, че бащата е извадил и трите деца от водата.   Към момента психолог работи с родители, уточняват от пресслужбата на ведомството. Междувременно, вече тече и разследване по случая, за да се установи причината за смъртта на третото дете. ", "date": "2019.11.02", "title": "Три деца паднаха под леда на замръзнало езеро"}
{"url": "https://www.actualno.com/europe/ispanija-predloji-transport-na-greta-tunberg-za-konferencijata-za-klimata-news_1391107.html", "text": "       Испанските власти предложиха транспорт на 16-годишната шведска екоактивистка , информира \"Дарик\". Преди няколко дни тя обяви, че спешно търси превоз от САЩ до Мадрид, където на 02.12.19 г. започва 25-ата международна конференция за климата. По непотвърдена информация към Грета била отправена покана в Туитър от испанския министър на екологичния преход Тереса Рибера Родригес. Ето какво е написано в съобщението в социалната мрежа:      \"Скъпа Грета, би било чудесно, ако пристигнеш в Мадрид. Ти измина дълъг път и помогна на всички ни да станем по-загрижени, да отворим съзнанието си и да пристъпим към действия. Ще се радваме да ти помогнем да прекосиш Атлантика. Бихме искали да се свържем с теб, за да направим това възможно.\"    ", "date": "2019.11.02", "title": "Испания предложи транспорт на Грета Тунберг за конференцията за климата"}
{"url": "https://www.actualno.com/healthy/40-motoristi-podrediha-motorite-si-vyv-formata-na-ogromen-mustak-news_1391104.html", "text": "       40 мотористи подредиха мощните си машини под формата на огромен мустак - символът на кампанията срещу рака на простатата, наречена \"Movember\". В центъра на фигурата застанаха две уникални триколки. Като знак на подкрепа, рокерите бяха вързали на лицата си черни бандани с бял мустак. Статистиката сочи, че повече мъже умират от рак на простатата, отколкото при катастрофи.      Очаква се до края на годината в България да има 2 000 новодиагностицирани с простатен карцином. е втората онкологична причина за смъртност. Развива се бързо през последните години. Обхваща много голям процент от населението поради спецификата му, че засяга мъже над 50 г.     \"Movemberе\" е кампания, която цели да подтикне мъжете да се прегледат при уролог, за да са сигурни, че простатата им е здрава. Консултации трябва да се правят всяка година след навършване на петдесетгодишна възраст. През 2019 г. слоганът на инициативата в България е \"да вдигнем шум\" и в нея участват много мотористи. Тя продължава през целия ноември. ", "date": "2019.11.02", "title": "40 мотористи подредиха моторите си във формата на огромен мустак"}
{"url": "https://www.actualno.com/europe/izdirvat-albanci-v-italija-koito-podgotvjali-teroristichen-akt-news_1391101.html", "text": "       власти издирват двама албански граждани, Бардул Ходжа и Буджар Хиса, считани за опасни за националната сигурност на страната , информира БГНЕС. Според албанските медии, те са заподозрени, че са подготвяли терористична атака в Италия, подобна на тази в концертната зала „Батаклан“ във Франция през ноември 2015 г., когато загинаха 130 души, а над 350 бяха ранени.      \"Новината беше съобщена от италиански медии, които разкриха секретен документ на антитерористичните сили. Веднага беше стартирано издирване из цялата италианска територия на двамата заподозрени албански терористи\", предаде телевизия Ора Нюз. Албанският гражданин Бардул Ходжа, 46-годишен, е известен с псевдонима Батар Набиюла или Максимилиан Дефилад, докато Буджар Хиса не е известен и се смята, че е на възраст между 40 г. и 48 г. Италианските власти затегнаха контрола в цяла Италия.    ", "date": "2019.11.02", "title": "Издирват албанци в Италия, които подготвяли терористичен акт"}
{"url": "https://www.actualno.com/balkani/zemetresenie-na-45-km-ot-skopie-news_1391097.html", "text": "       на 45 километра западно от Скопие и интензитет от 3,0 степен по скалата на Рихтер е регистрирано днес в 12:16 ч. местно време.      Информацията се съобщава от Сеизмологичната обсерватория на Природо-математическия факултет, пише БГНЕС. Земетресението е усетено от жителите на Тетово, Гостивар и околността, като няма данни за пострадали и нанесени материални щети.    ", "date": "2019.11.02", "title": "Земетресение на 45 км. от Скопие"}
{"url": "https://www.actualno.com/europe/frenski-medii-i-politici-skochiha-sreshtu-prezidenta-makron-news_1391138.html", "text": "       политици и медии реагираха на интервюто на президента Еманюел Макрон пред изданието \"Вальор актюел\", информира БНР. Припомняме, че в изказването си той затяга тона, относно миграцията и изразява предизвикателно мнение, относно България и Украйна.      \"Дълго ще напомняме на Макрон за това интервю\", обещава лявото френско издание \"Либерасион\". То отправя тежки критики към френския президент. Широко коментиран е и необичайният избор на Макрон да се обърне по своя воля към изданието, което по традиция кани политици от консервативното и крайнодясното поле, за да заговори с извънредно остър и непримирим тон по проблемите на имиграцията и исляма и злоупотребите с френската социална система.   Ако интервюто е смятано за опит на президента да привлече консервативно настроените французи за следващите президентски избори, изказването му възбуди и десни издания като \"Льо Паризиен\" и \"Фигаро\". \"Макрон забравя, че е президент\" , заяви пред БФМТВ депутатът от десните републиканци Гийом Пелтие. Според специалиста по крайната десница Жан-Ив Камю това изявление е знак за различна политическа линия на Макрон до края на мандата му. Всичко това, обаче, крие опасност от загуба на лявоцентристкия електорат, който му гласува доверие досега. ", "date": "2019.11.02", "title": "Френски медии и политици скочиха срещу президента Макрон"}
{"url": "https://www.actualno.com/yambol/jambol-chete-pet-dni-news_1391136.html", "text": "      Инициативата \" чете\" тази година ще се проведе между 04.11.19 г. и 08.11.19 г. Тя се провежда ежегодно и е под формата на литературни дни. В пет последователни вечери в Синия салон на читалище „Съгласие” ще бъдат представени най-новите книги на популярни български автори , съобщава БНР.      Начало на четенето ще постави Божана Апостолова със своите 75 стихотворения, събрани в книгата \"Сама и обща\". Във вторник ще гостува Петър Чуков с \"Достатъчно дълго\", а в сряда пред ямболските читатели ще се представи Чавдар Ценов с книгата си \"Накъде тече реката\". В четвъртък вечерта ще се състои и представянето на книгата на Владо Трифонов \"Суета, суета\", а финалът е за двама автори - Маргарита Петкова с \"Тъй рече Виктор\" и Добромир Банов с \"Любов до синьо\".    ", "date": "2019.11.02", "title": "\"Ямбол чете\" пет дни"}
{"url": "https://www.actualno.com/america/zemetresenija-razluljaha-meksiko-i-bosna-i-hercigovina-news_1391113.html", "text": "      Земен разлюля Босна и Херциговина в ранния следобед днес. Земетресението е с магнитуд от 4,8 степен по скалата на Рихтер. То е регистрирано в 15:11 ч. местно време. Епицентърът е на седем километра от град Турбе, на 60 километра от Баня Лука и на 81 километра от Сараево.      По данни на Европейския средиземноморски център, друг трус с подобна сила е регистриран и в Мексико, минути по-късно. Земетресението там е със сила 4,2 по Рихтер и е с дълбочина шест километра. Епицентърът му е бил най-близо до Снатяго Пинотепа Насионал - на 45 километра. Трусът е ил на разстояние 195 километра от Оаксака и на 345 километра от Пуебла де Сарагоса. Земетресението там е възникнало в 08:21 ч. местно време.   Засега не се съобщава информация за пострадали или нанесени материални щети. ", "date": "2019.11.02", "title": "Земетресения разлюляха Мексико и Босна и Херциговина"}
{"url": "https://www.actualno.com/america/jena-beshe-namerena-myrtva-s-uvit-okolo-vrata-j-piton-news_1391123.html", "text": "      Жена беше намерена мъртва с голям , увит около врат й, информира БГНЕС. След като не отговаряла на телефона си, Лора Хърст бе открита в дома си с 2,5-метровата змия. Шерифът на окръг Бентън, Дон Мънсън, който е собственик на сградата, намерил 36-годишната жена и се намесил бързо, за да отстрани питона от нея, но било твърде късно.      Хърст е държала голям брой домашни змии в дома на шериф Мънсън в град Батъл Граунд, Индиана. От 140 влечуги, живеещи в имота, тя е притежавала 20 от тях. Шериф Мънсън наскоро е реновирал имота, за да приюти колекцията от змии и влечуги. Те са били или в клетки, или по друг начин обезопасени в сградата, заяви сержантът от държавната полиция в Индиана Ким Райли.   Разследващите органи посочват, че аутопсията ще покаже със сигурност дали жената е загинала от задушаване. Шериф Мънсън, който живее в съседство със змийската къща, определи смъртта на Хърст като \"трагичен инцидент\". Аутопсията е назначена за днес, 02.11.19 г. ", "date": "2019.11.02", "title": "Жена беше намерена мъртва с увит около врата й питон"}
{"url": "https://www.actualno.com/europe/istorija-po-ukrainski-dvata-traktora-video-news_1390491.html", "text": "       Преди години, в украинската селскостопанска провинция трактор на фермер изчезва посред нощ. Няколко дни по-късно, от друга ферма също изчезва трактор.       Историята, която е разказана от \"Проект за докладване на корупцията\" (OCCRP), се разиграва в административния регион на Ровно. И въпреки явните доказателства, че става въпрос за нагла кражба – включително записи от телефонни разговори, свидетелски показания на очевидци и дори следи от гуми, показващи накъде е откаран единият трактор, крадците така и не са заловени. Вместо това, полицаите, занимаващи се със случая, буквално изнудват за пари пострадалите земеделци, за да продължават разследването. И постепенно фермерите почват да подозират, че не става въпрос единствено за корупция, а за полицейска защита на виновните.\r\nГероите в познатия до болка сюжет в България фермери се казват Юрий Царюк и Анатолий Наумец. Юрий е човек, занимаващ се с отглеждане на картофи, зърнени култури и животни. Семейството му влага всичко, което има, за да си купи трактор. \"Ставаме сутрин и почваме да се грижим за животните – прасета, пилета, овце. След това изкарваме трактора, за да орем, да обработваме земята. Това е нашият живот\", разказват роднините на Юрий.  Анатолий живее в различно село, но животът му е много подобен на този на Юрий. А кражбите на двата трактора съсипват финансово двете семейства.\r\nДалеч по-опустошителен обаче е ефектът на корупцията, на която двамата фермери се натъкват, докато търсят справедливост за престъпленията, които ги сполетяват. \"Не искам да живея в тази държава\", казва Юрий на жена си. \"Чувствам се сякаш съм загубил всичко. Искам да работя, да построя нещо и се случи това. Трябва да орем, да сеем, а не можем. И никой не ти помага – деморализиращо е\", разказва Анатолий.\r\nЗа двамата има създаден филм от OCCR - \"Двата трактора\". Премиерата беше през август, тази година и след нея Юрий и Анатолий най-сетне чувстват, че поне биват чути.       Ръководителят на украинската национална полиция Серхий Князев също гледа филма. И след се обръща към двамата фермери: \"Извинявам Ви се заради тези бивши полицаи. Познавам ги. Някои ги помня, някои познавам лично. Искам да кажа, че вече има по-малко от тях в полицията\".\r\nКнязев добавя и, че въпросните крадци избягват правосъдието, защото си плащат на полицията: \"99% съм сигурен, че са благодарни за свободата си на хора в униформа. И това отива отвъд всекидневната корупция. Това е трагедия и страдаме от нея\".\r\nСлучаят на двамата фермери вече е при регионалното полицейско звено. А Юрий е под полицейска защита – заради опасения да не му бъде отмъстено.\r\nЩастлив край? Не, през септември Князев подаде оставка като ръководител на полицията и не обясни защо. И случаят на Юрий и Анатолий отново изглежда забатачен. ", "date": "2019.11.02", "title": "История по украински - двата трактора (ВИДЕО)"}
{"url": "https://www.actualno.com/europe/30-migranti-zaloveni-v-kamion-blizo-do-italianskata-granica-news_1391118.html", "text": "       31 пакистанци бяха открити при проверка на камион на магистрала в Югоизточна Франция, близо до италианската граница , съобщава БТВ. Шофьорът, който също е пакистанец, е арестуван, информира прокуратурата в Ница. Сред групата от мигранти са три момчета на по 15 г. Всички заловени са предадени на италианските власти.      От прокуратурата обясниха, че ще се опитат да установят дали не става въпрос за цяла мрежа със схема за трафик на хора и има ли организатори, каквато е процедурата. Ако не бъдат констатирани такива, тогава се предвижда шофьорът на камиона да бъде съден по бързата процедура за съдействие на чужденци да влизат незаконно в страната.   Припомняме, че в края на октомври тази година в хладилен камион бяха открити 39 тела на загинали мигранти в английския град Есекс. Двама ирландци, които са били шофьори, вече са с повдигнати обвинения за убийство и трафик на хора.\r\nТочно мигрантският въпрос в последните два дни стана повод за напрежение между България и Франция. Френският президент Еманюел Макрон направи изказване, че предпочита от Африка, вместо \"украински и български банди, които се възползват\". По казуса вицепремиерът и министър на външните работи Екатерина Захариева нареди на посланика ни в Париж Ангел Чолаков да връчи протестна нова във френското външно министерство.   ", "date": "2019.11.02", "title": "30 мигранти заловени в камион, близо до италианската граница"}
{"url": "https://www.actualno.com/africa/oon-45-mln-dushi-v-afrika-sa-zastrasheni-ot-nedostig-na-hrana-za-sledvashtite-shest-meseca-news_1391032.html", "text": "       Рекордните 45 000 000 души в Южна Африка са изправени пред тежък през следващите шест месеца. 1/4 от тях в момента търпят предизвиканата от хранителна несигурност заради кризисна суша, съобщиха три агенции към Организацията на обединените нации, информира БГНЕС. Изменението на климата предизвиква хаос в обеднелите страни, които се борят за справяне с екстремни природни бедствия като циклона „Айдай“, опустошил Мозамбик по-рано тази година.      По думите на Маргарет Малу, изпълняваща длъжността регионален директор за Южна Африка в Световната програма за храните (WFP), хората в района са преживели най-тежката суша за последните 35 години през производствения сезон. \"Трябва да посрещнем належащите спешни нужди от изхранване на милиони хора, но също така да инвестираме в устойчивостта на тези, застрашени от все по-чести и по-тежки суши, наводнения и бури\" , каза Малу в изявление.   WFP, Организацията за прехрана и земеделие и Международният фонд за развитие на селското стопанство (IFAD) заедно призоваха за спешно финансиране, за да помогнат за смекчаване на последиците от климатичните промени в Африка. Температурите в Южна Африка се покачват с двойно по-голяма от средната стойност в световен мащаб, според Международния панел за изменението на климата, а регионът включва шест от деветте африкански държави, определени за най-силно засегнати от неблагоприятното време през следващите години - ДР Конго, Малави, Мозамбик, Танзания, Замбия и Зимбабве. ", "date": "2019.11.02", "title": "ООН: 45 млн. души в Африка са застрашени от недостиг на храна за следващите шест месеца"}
{"url": "https://www.actualno.com/politics/diplomaticheski-skandal-mejdu-bylgarija-i-francija-vrychvame-protestna-nota-news_1391054.html", "text": "       Протестна нова ще бъде връчена на френския посланик в България Флоранс Робин. Тя бе извикана в понеделник в МВнР, за да даде обяснения за думите на президента на Еманюел Макрон в негово интервю пред крайнодясното списание “Вальор актюел”, в което казва: “предпочитам легалните мигранти от Гвинея и Кот д'Ивоар пред нелегалните украински или български банди, които се възползват” . Макрон подчертава още, че ще хвърли цялата си енергия срещу създаването на паралелни общества и срещу нелегалната миграция, информира bTV.      Украинското министерство на външните работи също извика френския посланик. Дебатът във Франция за миграцията и исляма се поднови заради разгорелия се отново спор около носенето на забрадките, като религиозен символ. Срещу думите на Макрон се обявиха и вицепремиерът на България Красимир Каракачанов и евродепутатът Ангел Джамбазки. Те изразиха остри позиции срещу интервюто на френския президент. И двамата искат бърза реакция на Министерството на външните работи по скандала.    Ето какво написа Каракачанов във Facebook:  \"   \"        Евродепутатът Ангел Джамбазки също реагира гневно, като публикува в страницата си в социалната мрежа следното изказване: \"            \" ", "date": "2019.11.02", "title": "Дипломатически скандал между България и Франция. Връчваме протестна нота"}
{"url": "https://www.actualno.com/balkani/syrbija-napolovina-poveche-sa-napadenijata-nad-jurnalisti-prez-tazi-godina-news_1391119.html", "text": "      Асоциацията на журналистите в Сърбия обяви, че повечето отговорни за нападенията срещу журналисти и медийни работници не са наказани или „изобщо не е “започнало разследване\" , пише БГНЕС. Изказването е по повод Международния ден срещу безнаказаността на над журналистите. В изявлението се казва, че броят на нападенията и натиска върху журналисти и медийни работници в Сърбия през 2019 г. е почти 50% по-голям в сравнение с миналата година. Тогава са били регистрирани 54 случая, в сравнение със тази година, когато нападенията са 77 на брой.      Асоциацията припомни, че около 39 журналисти и медийни работници, работещи за сръбските медии са били убити, изчезнали или загубили живота си при неизяснени обстоятелства от 1991 г. до 2001 г. Според статистиката на Международната федерация на журналистите, през последните десет години са убити над 1 060 журналисти, а съдебна присъда има за едно от 10 убийства.    ", "date": "2019.11.02", "title": "Сърбия: Наполовина повече са нападенията над журналисти през тази година"}
{"url": "https://www.actualno.com/politics/zaharieva-ne-moje-da-se-pravjat-zakluchenija-za-celija-bylgarski-narod-news_1391130.html", "text": "      \"Изразяваме недоумение по повод изказването на френския президент Еманюел Макрон, че предпочита мигранти от различни държави, сравнено с „незаконни каналджии”, както е и точният превод, от Украйна и България. Това каза външният министър на страната ни Екатерина Захариева в изявление по повод изказването на френския президент Еманюел Макрон, съобщава БТВ. Захариева коментира думите на му, като посочи, че това, което е казал, е обидно. Тя поясни, че не разбира причината за изказването и вероятно става въпрос за някакви вътрешнополитически проблеми.      \"Цялото интервю с френския президент, доколкото разбрах, е свързано с незаконната миграция и надигащото се недоволство във , относно многото нелегални мигранти, но не толкова срещу централно-източно европейците. Освен това нашите хора не са мигранти. В Европейския съюз има свободно движение на граждани, стоки, капитали и услуги. Но между приятелски държави не бива във вътрешнополитическите напрежения да се използват имената на други държави. Ние не го правим тук”, каза Екатерина Захариева.   В заключение тя заяви, че има подозрения, че думите на Макрон са извадени от контекста. \"Но въпреки това, считаме, че изказването е неприемливо и не може да се правят заключения за целия български народ\", категорична е министърът на външните работи на България. ", "date": "2019.11.02", "title": "Захариева: Не може да се правят заключения за целия български народ"}
{"url": "https://www.actualno.com/crime/poveche-ot-10-dni-izdirvat-shofior-ubiec-news_1391047.html", "text": "       Още не е заловен шофьорът, блъснал и убил велосипедист на кръстовището при стадион в столицата , съобщава \"Дарик\". Издирват се очевидци на инцидента. Припомняме, че преди повече от 10 дни, около 08:20 ч., на булевард \"Рожен\" в София, близо до кръстовището с улица \"Петър Панайотов\", 42-годишният Константин Касабов е бил блъснат от автомобил.      Мъжът е отивал на работа с колело. Шофьорът, който го е блъснал, е избягал, оставяйки пострадалия тежко ранен на пътя. Въпреки усилията на лекарите в \"Пирогов\", Константин почина от тежките травми. Остави вдовица и две момиченца - сираци.    От Столична дирекция на вътрешните работи апелират хората, станали свидетели на инцидента или разполагащи с информация за водача, или за автомобила, да подадат сигнал на тел.: 112, както и на 02 98 20 516 и 02 98 200 69. ", "date": "2019.11.02", "title": "Повече от 10 дни издирват шофьор-убиец"}
{"url": "https://www.actualno.com/football/futbolni-prognozi-ot-ostrova-kakvo-shte-se-sluchi-vyv-visshata-liga-v-sybota-news_1391068.html", "text": "      Английската в събота определено ще запали феновете на футбола, тъй като ще се изиграят цели 8 срещи. Част от тях представляват сериозен интерес, вклюително и от гледна точка на футболните залози. По този повод ви предоставяме няколко интересни за 4 от предстоящите срещи. Ето ги и тях:       Брайтън – Норич, събота, 17,00 часа Ако погледнем един срещу друг в исторически план, Норич е фаворит, а и предвид формата „канарчетата” са по-способни да вземат този мач. Срещата противопоставя отбори от средата на таблицата, които имат и еднакъв брой точки. В последните им 13 мача Норич имат осем победи, три равни и само две загуби срещу Брайтън.\r\nИменно това е причината да смятам, че коефициентът от 5,00 е прекалено висок за това, което показват двата тима помежду си.   Прогноза : Победа за Норич  Арсенал – Уулвърхемптън, събота, 17,00 часа        Двата тима не се намират в особено добър период, въпреки че съставите разполагат с изобилие от класа вътре. Смятам, че Арсенал може да запише трето поредно равенство, което със сигурност няма да е по вкуса на феновете и Унай Емери, но коравата защита на Уулвс трудно ще бъде пробита. Прогноза : равенство – 3,80. Уест Хем – Нюкасъл, събота, 17,00 часа Уест Хем приема Нюкасъл Юнайтед в пореден мач от кръга във Висшата лига. Домакинската форма на „чуковете” е наистина солидна от началото на календарната година, допускайки само 3 поражения у дома. Нюкасъл пък е един от най-слабите гости в лигата, което предразполага за добър резултат в полза на лондонския тим. Прогноза : Победа за Уест Хем – 1,83.       Уотфорд – Челси, събота, 19,30 часа Късният съботен мач противопоставя среща между Уотфорд и Челси. Гостите не спират да се подобряват игрово, а и резултатно от началото на първенството, а сега се изправят срещу отбор от дъното на класирането. Смятам, че победата за „сините” тук ще дойде лековато и без особени трудности. Прогноза : Победа за Челси – 1,67 коефициент.  ", "date": "2019.11.02", "title": "Футболни прогнози от Острова: Какво ще се случи във Висшата лига в събота? "}
{"url": "https://www.actualno.com/tips/dve-anglijski-golovi-klasiki-za-vashite-futbolni-prognozi-v-sybotnija-sledobed-news_1391071.html", "text": "      Английският е интересен не само във Висшата лига, затова насочваме вниманието ви към два интересни мача, които намерихме из долните дивизии на Англия и ви даваме две интересни за тях:       Уикъмб – Шрюзбъри, събота, 17,00 часа Уикъмб приема Шрюзбъри в пореден мач от кръга в английската Лига 1. Двата отбора се намират в добра форма, като домакините са с шест победи, един хикс и една загуба в осем мача през сезона. Победиха и срещу Родъръм в последния уикенд, а рекордът им срещу този опонент е впечатляващ, след като имат само 4 загуби в 27 мача. У дома пък домакините никога не са падали от Шрюзбъри в 12 мача за лигата. Въпреки това смятам, че победата на домакините ще дойде, след като допуснат гол, тъй като гостите имат 12 гола в 15 мача досега. Прогноза : Уикъмб и гол/гол 2,90 коефициент.       Ковънтри – Акринктън Стенли, събота, 17,00 часа Ковънтри се справя много добре, когато говорим за срещи у дома, след като има само една загуба и един хикс в последните си осем домакинство. Акрингтън пък има само една победа в осемте си последни гостувания (1-3-4). В последния сезон Ковънтри направи хикс срещу този опонент и победи като гост, но смятам, че тук ще спечели дуела заради добрата си серия, но и ще допусне гол.     Прогнози : Ковънтри и гол/гол – 2,50 коефициент.  ", "date": "2019.11.02", "title": "Две английски голови класики за вашите футболни прогнози в съботния следобед"}
{"url": "https://www.actualno.com/showbusiness/s-dieta-i-mnogo-sport-adel-otslabna-s-30-kg-news_1391057.html", "text": "       Световноизвестната певица отслабна 30 кг за сравнително кратък период от време , пише БГНЕС, цитирайки \"Сън\". Първоначалното възхищение от нейната страхотна фигура сега е заменено от въпроса как е успяла да го направи. Според таблоида на Ю Ес Уикли, Адел е на специална диета, която включва нискокалорична храна и малка употреба на сладко с чаша вино.      Освен това, тя спортува активно. Диетата й била предписана от диетолог, според личното здраве и фитнес. Изданията твърдят, че Адел тренирала три пъти седмично и посещавала курсове по пилатес със съпругата на Роби Уилямс - Айда. Но се появиха съобщения, че най-голямата й мотивация в момента, освен нейният син, е и нова любов.     По отношение на храната и напитките, тя консумира зелен чай, кафе без захар, чаша червено вино веднъж седмично и, разбира се, много вода. Храната се основава на плодове и зеленчуци, особено ябълки, боровинки, целина, рукола, а като подправки използва само магданоз и куркума. Певицата комбинира сьомга, пуешко месо, варена елда, ядки, а черен шоколад с висок процент какао яде три пъти седмично. ", "date": "2019.11.02", "title": "С диета и много спорт Адел отслабна с 30 кг."}
{"url": "https://www.actualno.com/tips/futbolni-prognozi-ot-bundesligata-risk-pecheli-risk-gubi-v-germanija-news_1391076.html", "text": "      В Германската ще се изиграят цели 6 двубоя днес, които представляват сериозен интерес, а едни срещу други ще играят част от лидерите шампионати. Припомняме ви, че първите 10 отбора са събрани в едва 5 точки. Ето и , които избрахме за вас:       16:30 часа: Леверкузен - Мьонхенгладбах Байер Леверкузен приема Борусия Мьонхенгладбах в интересен мач от 10-ия кръг в Бундеслигата. Гостите са лидер в подреждането с 19 точки, докато Байер е девети с четири по-малко. Гладбах, от своя страна, игра трудно при визити и няма победа от четири мача, но смятам, че няма да загуби гостуването си в Леверкузен. Затова хикс на тази среща, нещо, което не се е случвало от четири мача насам. Прогноза : - равенство 3,90.   Борусия Дортмунд – Волфсбург, събота, 16,30 часа Борусия Д приема Волфсбург в сетен мач от кръга в Германия. Формата на домакините е колеблива, след като имат четири хикса и едва една победа в последните си пет мача в Германия. Това им отрежда 6-ото място с 16 точки, докато „вълците” са с точка повече и са четвърти. Представянето на Волфсбург е една идея по-добро и мисля, че това ще спомогне на тима да не загуби във Вестфалия.    Прогноза : Двойният шанс от 2,50 коефициент изглежда резонен залог.      РБ Лайпциг – Майнц 05, събота, 16.30 часа РБ Лайпциг среща Майнц 05 в мач от 10-ия рунд в Германия. Домакините нямат победа в пет поредни мача, което ги свлече доста в подреждането, но смятам, че Майнц е перфектен опонент това нещо да спре. В трите си домакинства в елита на Германия срещу този съперник РБ има две победи и един хикс – 2:2. Прогноза : Победа за РБ Лайпциг – 1,33 коефициент.       Вердер Бремен – Фрайбург, събота, 16;30 часа Вердер Бремен среща Фрайбург в още един мач от кръга в Германия. Полетът на „орлите” досега е солиден, като те са трети със 17 точки, докато Вердер е 12-и с 10 пункта. Гостите се справят наистина добре в шампионата, като имат две загуби от девет мача и са само на две точки от върха. През този сезон пък Фрайбург няма загуба, когато играе далеч от дома, а двойният шанс от 1,83 е повече от добър залог. За по-смелите може да препоръчам и двойката на 3,80 коефициент. Прогноза : Двоен шанс за Фрайбург (1.83 коефициент)  ", "date": "2019.11.02", "title": "Футболни прогнози от Бундеслигата: Риск печели, риск губи в Германия "}
{"url": "https://www.actualno.com/curious/zdravoslovno-hranene-pri-razlichnite-zodii-news_1389557.html", "text": "               Притежателите на горещ темперамент, обикновено с особено удоволствие се хранят с ястия, подправени с горещи сосове. Добре направена пържола, подправена със сос от червен пипер и чили е като небесна наслада за Овена.   Каквото и да яде Телецът, за него е важно храната да е вкусна и удовлетворяваща. Следователно, билковите салати и ягодовите сокове не успокояват здравословния му апетит. Салата от морски дарове в комбинация със сочен котлет ще внесе сладост на сетивата на Телеца.        Близнаците не ги интересува, какво се крие, пред тях на масата. Важното е да имат добра компания. Ако обаче се налага да избират между класическо домашно готвене и нещо екзотично, тогава ще изберат втория вариант. Ракът не е равнодушен към храната, пред това да напълни стомаха си. За него е важно продуктите да са с високо качество и свежест. Раците обичат традиционната храна. Салати, борш, птици, сладкиши и майонеза - това е, което винаги предизвиква апетит у типичния представител на зодия Рак.    За почитателите на помпозност и лукс оригиналните ястия са това, което ще зарадва и гостите и тях самите. Храната на масата им винаги трябва да е допълнена от нещо необичайно и ново. Черен дроб от младо теле, миди, филе от сьомга или карпачо на октопод. Това е, което наистина привлича вниманието на кралската зодия Лъв.   Питате се какво е най-важно за Девата по време на обяд? Девите държат на зеленчукови салати, умерено количество протеини и въглехидрати, минимум холестерол, включително пресни сладкиши. Девата се чувства щастлива и добре нахранена, когато добрата и здравословна храна е на масата й. За истинските гурмета, родени под зодия Везни, са важни красивата презентация на храната и възможността да се насладят на нея. Най-вече Везните обожават скъпи алкохолни напитки и морски дарове, плодови смутита и витаминни салати.    Най-често Скорпионите имат повишен апетит. Ето, защо хранителни предпочитания са насочени да има първо, второ и десерт на масата. Тогава, за тях няма значение, дали е кюфте или юфка. Важното е, след вечеря да остане усещане за пълно удовлетворение. Хората от зодия Стрелец са подвижни и нестабилни, ето, защо закуската за тях е винаги е ценна. Освен това Стрелецът обича да опитва всичко ново, дори ако става дума за жабешки бутчета. Важното е да не го е хапвал до сега.    По правило Козирозите са привърженици на традициите. Така хранителните им навици са неспецифични. Диетата обикновено включва класически или пържени картофи, зърнени храни, кюфтета, супи, зеленчукови и месни салати. Козирогът може да опита екзотични и нетрадиционни ястия на парти, но без особен ентусиазъм. Представителите на зодия Водолей са новатори и експериментатори. За тях няма нищо по-скучно от традиционните ястия. В храната Водолеите дават специално предпочитание на оригинални закуски в красива порция. Изработените по поръчка сладкиши, също са в графата естетически и гастрономическо удоволствие за тези гурмета. Обикновено хранителните предпочитания на зодия Риби са свързани с това да се хранят с нещо ново. Държат не толкова на храната, колкото на това с кого се хранят и в каква атмосфера. Ако обядът е придружен от вкусно вино и лека пикантна закуска, тогава Рибите се чувстват на седмото небе от щастие. ", "date": "2019.11.02", "title": "Здравословно хранене при различните зодии"}
{"url": "https://www.actualno.com/america/10-mln-kanadski-dolara-specheli-kysmetlija-ot-lotarijata-v-kanada-news_1391131.html", "text": "      10 000 000 канадски долара от лотарията спечели късметлия от Канада, пише \"Фокус\". Сумата се равнява на 7,6 млн. долара, съобщиха от националната на страната „Лото Макс“. Според организаторите, печелившият билет е продаден в тихоокеанската провинция Британска Колумбия .      Нито една от така наречените \"утешителни награди\" в размер на 1 000 000 канадски долара (760 000 долара) не е спечелена. Според правилата на националните лотарии на Канада, за да се получи награда, е необходимо да се представи билетът за спечелване на организаторите, а името на победителя трябва да бъде публично оповестено.    ", "date": "2019.11.02", "title": "10 млн. канадски долара спечели късметлия от лотарията в Канада"}
{"url": "https://www.actualno.com/asia/6-chlenno-semejstvo-zagina-sled-vyzdushen-udar-na-rusija-v-sirija-news_1391061.html", "text": "      Въздушен удар на ключовия съюзник на Дамаск, Русия, уби шест цивилни, включително дете в бастиона на съпротивата Идлиб в Северозападна , съобщи органа за военно наблюдение в региона, пише БГНЕС. Ударено е село Джабала в южната част на Идлиб. Загиналите шест души са от едно и също семейство , съобщи Сирийската обсерватория за човешки права. Ръководителят на обсерваторията Рами Абдел Рахман заяви, че това е най-кървавото руско въздушно нападение за два месеца, откакто Москва обяви примирие в околността.      Оттогава осем други цивилни са били убити при руски въздушни удари на различни дати в региона. Идлиб, в който живеят около 3 000 000 души, включително много разселени от дългогодишната война, се контролира от бившия сирийски филиал на „Ал Кайда“. Силите на сирийския президент Башар Асад започнаха опустошителна военна кампания срещу Идлиб през април, при която загинаха около 1 000 цивилни и бяха разселени над 400 000 души. Прекратяването на огъня, обявено от основния гръб на режима, Москва, се спазва до голяма степен от края на август, макар Обсерваторията да казва, че размириците продължават.    В петък 23 бойци на режима, както и 11 джихадисти и съюзнически бунтовници, бяха убити в сблъсъци по западните краища на района на Идлиб.  ", "date": "2019.11.02", "title": "6-членно семейство загина след въздушен удар на Русия в Сирия"}
{"url": "https://www.actualno.com/actualno/i-lili-ivanova-li-veche-nishto-ne-zaslujava-news_1390734.html", "text": "      Кабинетът предложи за пожизнени пенсии , проф. Анатоли Кръстев, Анжел Вагенщайн, Андрей Дреников, Георги Дюлгеров, Иван Стайков, Иван Иванов и Христо Ганев, както и предложение към президента да връчи на Кирил Маричков орден \"Стара планина\".      Нещо, което е задължително да става, става по-рядко отколкото трябва, подценявало е големи таланти и ги е пращало в потъващи в мизерия старини, въпреки свършената работа през десетилетията, въпреки доказването и труда им и въпреки че всеки би следвало поне малко да разбира, че подобна грижа към и без това дузината големи в културата е просто задължителна, а отказът от нея - просто срамен.\r\nВ същото време обаче в интернет бушува недоволство. Трябвало ли Маричков да има този орден, трябвало ли Лили Иванова да има тази пенсия? И се почва - ама той, тогава, преди толкова години, подкрепяше едни политици, после се обърна, почна да подкрепя други. Или пък - не съвпадна ли еди си коя подкрепя с еди си коя награда и няма ли нещо подозрително в цялата работа. И също - не можаха ли на други да дадат, ами точно на тези да дадат, а на мен има ли кой да даде, и аз живях достойно, пък никой нищо не ми дава. Но сега наистина ли се налага да се разяснява какво по-точно е направил Кирил Маричков, какво Иванова, каквo Вагенщайн? И тези ли хора изведнъж се оказаха просто бездарници, които различни любвеобилни към подкрепа от страна на културата правителства ще наградят, ако са лоялни, и няма да наградят, ако не са? Наистина ли дори при безспорните постижения в изкуствата все пак става дума само и единствено за стария принцип на ловната дружинка около властта и всеки има очи единствено за нейната структура, но не и за приноса й, въпреки че стотици пъти е чел, слушал, живял със създаденото от нея? \r\nТази тънка злобица съществува отдавна - тя беше толкова безпощадна, че дори когато по хималайските върхове и имаше операция за спасяването му, хиляди ехидно питаха защо пък баш за него имало грижа, когато толкова пенсионери не можели да си платят тока, не можела ли държавата да се занимае с тях, вместо с един луд, който катери планините, за да гони Михаля - Михаля впрочем е всяко едно човешко занимание, в което има малко повече мечта и малко по-малко дремене пред телевизора. Михаля е и още нещо - това е екзистенциална ситуация, в която ти не би могъл да получиш някакви пари и грижа, понеже пееш, свириш, пишеш, правил си го цял живот и ти е било много леко и приятно, докато други са се гърбили в заводите, а ти - сладка работа - пееш, композираш, изнасяш концерти, живот си живееш. Не гони Михаля - усвои си терасата, за да сложиш там бар плот. Ей това вече е истинска работа.  Изумително е как политическите бесове могат да заглушат музикалните гласове, могат да опаковат всичко в едни прости положения, която с присвиване на окото регистрират всеки в изрядна система от продажници или достойници, и регистърът за стойността на работата им зависи от това коя власт кога са подкрепяли и кога не. Дори последните скандали с пак доказаха същото, и то сред уж много по-интелигентна общност - тоя човек докрай ще се помни с пеенето си по време на политическа кампания, пък песните вече - все тая, какво значение има какво е пял, щом е отъркал гръб тук и там, голяма работа, песни, и без тях може. \r\nДа, може без много неща. Но само тук това се счита за постижение - да можеш без много неща. Животът е кратък, изкуството вечно, оскотелите - милиони.       ", "date": "2019.11.02", "title": "И Лили Иванова ли вече нищо не заслужава?"}
{"url": "https://www.actualno.com/starazagora/gabriela-manova-grabna-zlatnoto-jajce-v-konkursa-veselin-hanchev-v-stara-zagora-snimki-news_1391006.html", "text": "      Голямата награда „Златно яйце”  и отпечатване на първа стихосбирка  в 36-ия националния младежки конкурс за поезия „Веселин Ханчев” беше присъдена на 24-годишната Габриела Манова от София. В миналогодишното издание тя спечели втора награда.          Второто място е за софиянката Йоана Николова на 19 години, а третото - за Стамена Дацева на 24 години от Разград.   Тази година журито в състав - доц. Васил Видински, поет, литературовед и преподавател в катедра „История на философията“ на Софийския университет, Мария Донева, поетеса, редактор, драматург и лауреат на конкурса \"Веселин Ханчев\", и Иво Рафаилов, поет и графичен дизайнер и също лауреат на конкурса, трябваше да направят труден избор. Превес имаха дамите - 76 на брой, а момчетата участници бяха 17. Според регламента, кандидатите трябваше да са на възраст между 14 и 25 години и да нямат издавана досега стихосбирка.    Преди тържествената церемония в Регионалния исторически музей, доц. Васил Видински представи стихосбирката „В печалния хан на дните” (ИК „Жанет 45”) на Мартин Илиев, носител на Голямата награда от изданието на конкурса от 2018-а.     В рамките на поетичната надпревара бе представена и стихосбирката „Отмествам хоризонта” в памет на Кольо Александров - лауреат на конкурса \"Веселин Ханчев\" от 1986 и 1987 година. Той почина през август миналата година.\r\nДнес (02.11.19 г.) в Къща музей „Гео Милев” ще се проведе поетическата работилница за участниците в конкурса с журито, а на 12 ноември в София от 18.30 часа в книжарница „Гринуич” ще е Поетическата среща на участниците, наградените и журито в тридесет и шестото издание на конкурса, традиционно организирана от софийското Народно читалище „Бачо Киро-1945”.   Организатори на конкурса са община Стара Загора, Библиотека „Родина” и Къща музей „Гео Милев”. ", "date": "2019.11.02", "title": "Габриела Манова грабна \"Златното яйце\" в конкурса „Веселин Ханчев” в Стара Загора (СНИМКИ)"}
{"url": "https://www.actualno.com/cars/profsyuzite-na-vw-blokirat-proekta-za-zavod-v-turcija-news_1390993.html", "text": "      Профсъюзите на работещите във Volkswagen Group ще блокират плана на германския производител за изграждане на завод за 1,3 милиарда евро в Турция, докато насилието, предизвикано от военната офанзива на страната в Северна Сирия, не спре.      \"Искам да кажа много ясно: работещите във Volkswagen отхвърлят одобряване на проекта, докато Турция се опитва да постигне политическите си цели с война и сила\", каза президентът на Световния работнически съвет на VW Бернд Остерлох, който и член на Надзорния съвет на концерна.   През миналия месец VW Group спря проекта, след като напрежението, предизвикано от военната намеса на Турция в Сирия ескалира. Концернът беше избрал град Маниса, намиращ се на 40 км от Измир, за място на новия завод. Той трябва да бъде готов до 2022г., като в него ще се произвеждат VW Passat и Skoda Superb. Максималният годишен капацитет на фабриката е 300 000 коли, като в нея ще бъдат наети 5000 служители.\r\n\"VW е загрижен за политическата ситуация и следи развитието на нещата. Няма обаче причини, поради които веднага да се търси алтернативно място за завода\", коментира главният финансов директор на компанията Франк Уитър. Така той сложи край на спекулациите, че се водят преговори с други държави, в това число и България, за намиране на ново място за построяване на фабриката.  Според последните информации германският производител може реорганизира плановете си. Производството на Passat и Superb ще бъде насочено към завода в Братислава, където сега са сглобяват големи SUV модели, както и компактните градски модели VW up!, Skoda Citigo и SEAT Mil. Последните 3 ще бъдат спрени от 2020 г., а мястото им на конвейера ще заемат именно седаните на VW и Skoda.\r\nОчаква се, Надзорният съвет на VW Group да се събере на 15 ноември за обсъждане на плановете за разходите на производителя за следващите 5 години. Тогава може да има ясно и за съдбата на бъдещия завод на производителя.        ", "date": "2019.11.02", "title": "Профсъюзите на VW блокират проекта за завод в Турция"}
{"url": "https://www.actualno.com/society/30-po-evtino-shte-ni-e-ako-si-izkarvame-kadastralni-dokumenti-onlajn-news_1391022.html", "text": "       Например, едни от най-често търсените – издаването на скица на имот или схема на самостоятелен обект - струват 20 лева. А заявените и получени електронно – 14 лева. Важно е да се знае също, че скиците и схемите вече са безсрочни, освен ако няма промяна в обстоятелствата за имота, съобщават от пресцентъра на МРРБ.      Предоставяните от АГКК електронни услуги са същите, като тези, които гражданите и бизнесът могат да получат на гише. Изготвянето на заявените на място или онлайн документи отнема едно и също време в зависимост от срока на услугата – . Най-бързият и удобен начин за тяхното заявяване и получаване е по електронен път, чрез Кадастрално-административната информационна система на кадастъра. За да може да бъде използвана, е необходимо да се направи регистрация, която отнема няколко минути. Заявяването на услуга също не отнема много време. За някои от тях, с цел удостоверяване на данни, е необходимо заявителят да се идентифицира с електронен подпис. Ако гражданите не разполагат с такъв, могат да получат заявения от тях документ в офис, където ще трябва да покажат необходимите документи – за собственост на имот или други, необходими за съответната услуга.   Услугите от кадастралната карта са общо 12, от Геокартфонд – 19, а извършваните справки са 13. Сред тях, освен предоставянето на скица на имот или схема на самостоятелен обект, са също нанасяне на настъпили промени в кадастрална карта или в кадастралния регистър на недвижимите имоти, предоставяне на извадка от архивен план в цифров вид, справка по кадастрална карта и други. Чрез картата в КАИС, която е със свободен достъп, може да се потърси информация за имот или сграда по различни начини – чрез въвеждане на данни за адрес или чрез идентификатор, който е като „ЕГН“. Първите пет цифри от номера дават информация за населеното място, следващите четири обозначават кадастралния район, а тези след тях – номера на имота. Ако в него има сграда или самостоятелен обект (апартамент в жилищен блок, например), те също се обозначават с допълнителни цифри. Така се разширява още кръгът от възможните начини, по които гражданите и бизнесът могат получават кадастрални услуги. Досега, освен от службите по геодезия, картография и кадастър, такива се предоставят също от общини, служби по земеделие и нотариуси. За да извършват тези услуги, според последните изменения на    Правоспособните лица ще имат право на достъп до информационната система на кадастъра, какъвто имат общинските служби по земеделие и общините. Чрез нея, правоспособните лица ще имат право само да получават скици на поземлени имоти, скици на сгради, схеми на самостоятелни обекти в сгради и в съоръжения на техническата инфраструктура, както и удостоверения за наличие или липса на данни, но няма да могат да правят изменения на данните в тези документи и в кадастралната карта и кадастралните регистри. Тези документи ще имат силата на официален документ, издаден от АГКК.\r\nПредоставянето на тази възможност ще подпомогне работата на службите по геодезия, картография и кадастър предвид увеличаването на териториалното покритие на страната с кадастрална карта и кадастрални регистри, което до края на годината се очаква да достигне 95%. Това, както и увеличаването на броя на новопостроените сгради в големите градове и курортните комплекси и на инфраструктурните обекти, води до повишаване на броя на заявленията за кадастрални услуги. За съдействието, което общини оказват на АГКК при обслужването на граждани, в бюджета им постъпва разликата в стойността на таксата между електронен и хартиен документ. За изпълнение на заявената от потребителя услуга общините получават от Агенцията по геодезия, картография и кадастър електронен документ, таксата за него постъпва в бюджета на Министерството на регионалното развитие и благоустройството, а общините разпечатват и предоставят на потребителя съответния документ на хартиен носител    Към момента това се прави от малко над половината от местните власти в страната. Повишаването на броя им също ще доведе до подобряване на обслужването на потребителите, тъй като те ще могат да заявяват и получават услуги от кадастралната карта на удобно за тях място - в общинските центрове.     ", "date": "2019.11.02", "title": "30% по-евтино ще ни е, ако си изкарваме кадастрални документи онлайн"}
{"url": "https://www.actualno.com/society/dnes-e-arhangelova-zadushnica-news_1390935.html", "text": "      Архангеловата задушница, наричана още Архангелска задушница, Рангелова задушница, Хрангеловото одуше, е една от трите най-големи задушници според православния календар. Отбелязва се в първата събота преди Архангеловден - защото събота е отредена за ден на покойниците. Във всеки православен храм на Архангелова задушница се прави Обща панихида за починалите, молим се за душата на мъртвите и палим свещ.      Името „Задушница” произлиза именно от значението на този ден – молим се „за душата” на почиталите, припомня БГНЕС.\r\nНа задушница посещаваме гробовете на нашите близки. Почистваме ги, прекадяваме с тамян и украсяваме с цветя. В миналото най-възрастната жена преливала гроба с червено вино. Ритуалът по преливане на вино започвало от мястото, където е главата на покойника в посока наляво - правило се три кръга по края на гроба.\r\nВърху гроба на починалите палим свещ, която е символ на нашата вяра, а пламъкът напомня за безсмъртието на душите. Тамянът пък символизира чистата молитва, цветята - добродетелите на починалия.  На Архангелова задушница, така както при другите задушници, се правят общи трапези. Наричаната още Голяма задушница, тя е последната за годината, затова на общата трапеза на гробищния парк се поставят седем различни ястия (между които любими на починалия), за да „чуят“ благослова на мъртвите в настъпващите коледни пости. Първата хапка се слага на земята, а първата глътка вино се излива, не се пие и споменаваме починалите с думите \"Бог да прости\". Старите хора казват, че видиш ли мушица или пеперудка да жужи около тебе на този ден, значи душата на покойника е дошла.\r\nПравят се помени или, наричани още - раздавки, подавки. Раздават се на близки, комшии, роднини, дошли на гроба на починалия, а също и на другите хора около съседните гробове, дори на непознати.\r\nВ раздавката за Архангелова задушница традиционно присъства вино, варено жито, питки (или хляб), пилешко, агнешко или въобще месо, дребни сладки, бонбони, ябълки и други плодове, кекс, но всъщност можете да подадете, каквото пожелаете. Житото символизира възкресението, хляба и виното - за спомен на Христоват жертва за нас.     ", "date": "2019.11.02", "title": "Днес е Архангелова задушница"}
{"url": "https://www.actualno.com/asia/skulptori-ot-citrusovi-plodove-na-mejdunaroden-festival-v-turcija-news_1391035.html", "text": "      Цитрусовите плодове са полезни за вашето здраве, особено когато времето е студено и се нуждаете от малко подсилване с витамин С, който се съдържа в изключително големи количества в . За да отпразнува това чудо на природата, южният турски град Мерсин е домакин на международен фестивал, посветен на цитрусовите плодове, предаде БГНЕС.       Международният фестивал на цитрусовите плодове забавлява посетители от цял свят и им предлага вкусни местни цитрусови плодове. Открояват се скулптури от цитрусови плодове и правят седмото издание на фестивала уникално тази година. Изработени от различни творци, скулптурите вече наводниха медиите със своята чудатост.   Фестивалът, който ще продължи до 03.11.19 г. (неделя), се очаква да приеме близо 700 креативни творци от 27 държави. Той е домакин на конкурси за готвене и скулптури, модни ревюта, работилници и много други прояви. ", "date": "2019.11.02", "title": "Скулптори от цитрусови плодове на международен фестивал в Турция"}
{"url": "https://www.actualno.com/europe/anglija-zabrani-hidravlichnoto-razbivane-na-skali-za-dobiv-na-neft-i-gaz-news_1391043.html", "text": "       , предаде БНР. Премиерът Борис Джонсън  заяви, че има „доста основателни опасения“ по отношение на хидравличното разбиване на скалните слоеве за извличане на нефт и . Британското правителството подкрепяше програмата за добиване на шистов газ чрез фракинг, като средство за производство на местна алтернатива на гориво с ниско съдържание на въглерод.      Решението за прекратяване на фракинга бе взето след доклад на специализиран отдел за добив на нефт и газ към Министерството на икономиката, енергетиката и индустриалната стратегия, в който се изтъква, че не е възможно точно да се прогнозира силата на земетресенията, свързани с хидравличните дейности.   Тази година в графство Ланкашър бяха регистрирани серия от земни трусове в района на обект, при който се добива шистов газ чрез фракинг. Екозащитници редовно протестират в района.  ", "date": "2019.11.02", "title": "Англия забрани хидравличното разбиване на скали за добив на нефт и газ"}
{"url": "https://www.actualno.com/asia/pijan-myj-naryga-6-godishno-momchence-v-ruska-detska-gradina-news_1391060.html", "text": "       Градският съд в руския град Нарян-Мар задържа за два месеца охрана на детска градина, в която преди два дни е било убито 6-годишно момче. Това съобщиха за ТАСС в регионалния следствен отдел на ИК на РФ.\" Днес съдът е арестувал охранителя на учебното заведение.       На 31.10.19 г. местният жител Дени Поздеев в нетрезво състояние е влязъл на територията на детска градина „Сказка“ в Нарян-Мар и намушкал момчето.  починало на място. Охраната на детската градина, в която се е случила трагедията, се осъществява от частната охранителна компания. Според разследването, дежурният служител в деня на инцидента, е пуснал свободно убиеца на територията на детската институция.   Сега, според Наказателния кодекс на Руската федерация, мъжът е заподозрян в предоставянето на услуги, които не отговарят на изискванията за безопасност за живота и здравето на потребителите под 6-годишна възраст, което е довело до смърт на човек, по непредпазливост. ", "date": "2019.11.02", "title": "Пиян мъж наръга 6-годишно момченце в руска детска градина"}
{"url": "https://www.actualno.com/society/rumen-radev-otdade-priznatelnost-pred-zaginalite-voennoslujeshti-news_1391065.html", "text": "       , в операции по поддържане на мира и при изпълнение на воинския дълг в мирно време. Пред Военния мавзолей-костница на Централните софийски гробища президентът присъства на заупокойна панихида, отслужена от Негово преосвещенство Белоградчишкият епископ Поликарп. Президентът Радев положи венец пред мемориала на загиналите герои.      На заупокойната панихида присъстваха министърът на отбраната , началникът на отбраната генерал Андрей Боцев, командири на видовете въоръжени сили, висши офицери, членове на военнопатриотичните съюзи и роднини на загинали военнослужещи при изпълнение на служебния си дълг.    ", "date": "2019.11.02", "title": "Румен Радев отдаде признателност пред загиналите военнослужещи"}
{"url": "https://www.actualno.com/chronicles/pravitelstvoto-na-ungarija-zajavjava-che-stranata-izliza-ot-varshavskija-dogovor-news_1390923.html", "text": "      Силите на Варшавския договор са използвани няколко пъти.      По време на Унгарската революция от 1956 г., правителството ръководено от Имре Наги обявява оттеглянето на Унгария от Варшавския договор. Действието е оценено като контрареволюция. В отговор, съветски войски нахлуват в Унгария и потушават бунта за две седмици, позовавайки се на Варшавския договор. Другите страни от Варшавския договор не участват във военната намеса. [   По време на Пражката пролет през 1968 г. съюзнически войски навлизат в Чехословакия, за да сложат край на реформисткото движение, водено от правителството на Александър Дубчек.\r\nНачалникът на военния отдел на Чехословашката комунистическа партия генерал-лейтенант Вацлав Пръчлик в телевизионна новинарска конференция изобличава Варшавския договор като неравноправен съюз и обявява, че чехословашката армия е готова да защитава суверенитета на страната със сила, ако е необходимо. На 20 август 1968 г. групировка състояща се от 23 дивизии на съветската армия влиза в Чехословакия. В нахлуването участват също 1 унгарска, 2 източногермански (които де факто не нападат, а стоят на чехословашката граница в бойна готовност) и 2 полски дивизии както и 1 българска бригада. Румъния отказва да предостави войски. ГДР не влиза в Чехословакия, тъй като ръководството на ВД не иска чехите да направят паралел с нацисткото нахлуване.  Това нахлуване се обяснява от доктрината „Брежнев“, според която Съветският съюз си запазва правото да се намесва в страните от ВД, за които има „опасност да се отклонят“ от учението на комунизма, особено обвинените в намерение за промяна към капитализъм.\r\nСлед навлизането в Чехословакия, Албания формално напуска договора, макар че е престанала да го подкрепя още през 1962 г. Румънският генерален секретар Николае Чаушеску обявява нахлуването както за нарушаване на международното право, така и за принципа на ВД за взаимна ненамеса във вътрешните работи. Той заявява че колективната самозащита срещу външна агресия е единствената цел на Варшавския договор.    ", "date": "2019.11.02", "title": "Правителството на Унгария заявява, че страната излиза от Варшавския договор "}
{"url": "https://www.actualno.com/celebrate/sv-mychenici-akindin-pigasij-anempodist-elpidifor-i-aftonij-news_703699.html", "text": "      Св. Мъченици Акиндин, Пигасий и Анемподист били християни и служели в царския дворец при персийския цар СапорРечник. Цар Сапор желаел да живее в мир с император Константин Велики и затова в началото на своето царуване не преследвал своите поданици, които приемали християнството.      След смъртта на Константин обаче той започнал война с наследника му Констанций. Жреците и персийските маги, които ненавиждали християните, упорито убеждавали Сапора, че неговите поданици – християни се намират в постоянна връзка с враговете като техни едноверци и ги подпомагат във войната срещу него. Сапор поискал персите – християни да се отрекат от вярата си. Но за истинския християнин вярата е по-скъпа от живота, и голямото множество от тях предпочели да страдат и приемат смърт, отколкото да се отрекат от вярата си. Започнало страшно гонение. Гонителите били изумени от голямото число християни, които се намирали в тяхната държава. Оказало се, че и в царския дворец имало много християни.   Тогава довели при царя трима негови придворни: Акиндин, Пигасий и Анемподист, обвинени, че изповядват християнската вяра. Сапор употребил всички мерки, за да ги склони да се отрекат от вярата си, като им обещавал награди, ако покажат покорност, а в случай на съпротива ги заплашвал със смърт. Но те останали твърди във вярата си и приели да бъдат подложени на страшни изтизания.\r\nБог покрепял светите мъченици, като им дал необикновена твърдост. Езичниците били изумени. Един от мъчителите – Автоний – захвърлил оръжието, с което измъчвал невинните, и извикал: \"Велик е християнският Бог!\"  Осъдили го на смърт. Като чул присъдата си, той радостно извикал:\r\n\"Слава на Тебе, Господи, Боже, в Когото вярват християните! Вярвам и аз в Тебе, покланям се на Тебе и за Тебе умирам. Спаси ме, мен недостойния, чрез великото си милосърдие!\"\r\nВ това време светите мъченици с любов се молели за новообърнатия във вярата. И тъй, мястото за смъртно наказание станало място за тържество на истинската вяра.       Сановникът Елпидифор също се обърнал към вярата, от езичник станал християнин. Смело заявил на царя, че вярва в Разпнатия Христос. И той бил отведен на смърт пред събралото се множество народ, и мнозина повярвали в Христа.\r\nСветите мъченици Акиндин, Пигасий и Анемподист, след като претърпяли различни мъчения, били изгорени. Заедно с тях пострадала и приела мъченически венец и майката на цар Сапор.\r\nЦарят, упорит в неверието, издал заповед, с която се осъждали на смърт всички християни, живеещи в държавата му. Тази заповед била издадена по време, когато християните празнували Христовите страдания. У християните пламнала неудържима ревност. Те започнали на тълпи да идват пред двореца и да изповядват вярата си. На Велики петък и на самата Пасха около хиляда души отдали живота си за вярата, а в това число бил и Азат – любимецът на царя.\r\nСлед това Сапор се убедил, че не е в състояние да изтреби християнството от държавата си, отменил първата заповед и издал втора, според която се предават на смърт само християнските свещенослужители.        ", "date": "2019.11.02", "title": "Св. мъченици Акиндин, Пигасий, Анемподист, Елпидифор и Афтоний"}
{"url": "https://www.actualno.com/society/prognoza-za-vremeto-2-noemvri-sybota-news_1390946.html", "text": "      Днес ще е предимно слънчево, с разкъсана висока облачност. Това съобщи за Агенция \"Фокус\" Боряна Маркова, дежурен синоптик в Националния институт по метеорология и хидрология (НИМХ). Вятърът ще се ориентира от юг-югоизток и ще е слаб до умерен. Ще се затопли. Максималните температури ще са между 11° и 16°.      Атмосферното налягане е по-високо от средното за ноември, но през деня ще се понижава.   По Черноморието ще е предимно слънчево. Ще духа слаб до умерен югоизточен вятър. Максимални температури на въздуха: 14°-16°. Температурата на морската вода е 18-19°. Вълнението на морето ще бъде 2-3 бала.\r\nНад планините преди обяд все още ще се задържи предимно облачно, по билата и мъгливо. На отделни места ще превалява слаб дъжд, над 1300 метра – сняг. След обяд облачността ще се разкъсва и намалява до предимно слънчево. Ще духа до умерен вятър от запад-югозапад. Максималната температура на височина 1200 метра ще е около 7°, на 2000 метра – около 1°.  В неделя и понеделник повишението на температурите ще продължи. Ще духа умерен, в Източна България и на места северно от планините и силен вятър от юг-югозапад; там дневните температури ще достигнат до 25-27°, в останалите райони ще са между 15-20°. Облачността ще е разкъсана, на места и до слънчево. По-значителни временни увеличения на облачността ще има в понеделник след обяд над югозападните райони, през нощта срещу вторник - над югоизточните; на места там и ще превали. Вятърът за кратко ще се смени със запад-северозападен, но във вторник отново ще стане южен. Във вторник и облачността отново ще намалее, в по-голямата част от страната до слънчево време. Остава топло. ", "date": "2019.11.02", "title": "Прогноза за времето - 2 ноември (събота)"}
{"url": "https://www.actualno.com/america/okolo-milion-domakinstva-ostavat-bez-tok-zaradi-silni-vetrove-v-kanada-news_1390963.html", "text": "      Около 1 000 000 жилищни сгради в канадската провинция Квебек останаха без електрозахранване, пише БГНЕС. Причината е силен вятър и проливен дъжд. От енергийната компания заявиха, че не е ясно колко време ще отнеме отстраняването на повредите. Смята, се подаването на ще бъде възобновено през следващите два дни.      Отделно от това, в провинция Ню Брансуик 54 000 жилища са останали без електричество също заради лошото време. Според националната метеорологична агенция силата на вятъра в някои крайбрежни райони може да достига 30 метра в секунда.    ", "date": "2019.11.02", "title": "Около милион домакинства остават без ток заради силни ветрове в Канада"}
{"url": "https://www.actualno.com/america/61-godishna-jena-ot-brazilija-rodi-momche-news_1390972.html", "text": "      61-годишна жена роди бебе в бразилския град Лондрина, щата Параня, съобщава БГНЕС. Момченцето й се е появило на бял свят след екстракорпорално оплодотворяване (ЕКО). Това е първото дете на Ана-Мария Понтело Морейра, което тя кръстила Ян. Той бе роден чрез цезарево сечение, а теглото му е 3,4 килограма. „Надявам се моята история да вдъхнови хората. Знам, че някои възрастни жени мечтаят да станат майки, но се страхуват. Аз изпълних своята мечта”, споделя щастливата бразилка.      През 2014 г. Морейра се разделила със съпруга си. До развода тя кандидатствала за осиновяване на дете. „Започнах процедурата по изкуствено оплождане, защото останах без партньор. Бременността премина спокойно, само дето гръбначния ми стълб се обаждаше. Но аз се лекувах при ортопед и физиотерапевта”, разказва жената. При извършването на ЕКО медиците са ползвали донорска яйцеклетка и еякулат, които били подходящи за Морейра, както показвали анализите.   „По време на терапията ми се налагаше да приемам хормонални лекарства. Лечението не беше от евтините, а и имаше хора, които не ми вярваха. Но сега аз съм много щастлива”, не крие радостта си . Преди около месец пък 75-годишната индийка Прабха Деви е родила момиче чрез същата процедура - ЕКО. Детето се появило в седмия месец от бременността и тежало под 700 грама.  ", "date": "2019.11.02", "title": "61-годишна жена от Бразилия роди момче"}
{"url": "https://www.actualno.com/america/dyrjavnijat-dylg-na-sasht-dostigna-nov-rekord-ot-23-triliona-dolara-news_1391000.html", "text": "       Държавният дълг на САЩ достигна нов от 23 трилиона долара , съобщава ТАСС. Данните са публикувани през изминалия петък в ежедневен доклад на Министерството на финансите на САЩ. Даденият в документа номер отразява държавния дълг на страната към вечерта на 31.10.19 г.      Според прогнозите на МВФ държавният дълг на САЩ ще нарасне от 108% от БВП през 2017 г. до 117% от БВП през 2023 г. Настоящите проблеми с дълга в САЩ са наследство от финансовата криза през периода на 2007 г./2008 г. Оттогава страната трябваше да вдига тавана на публичния дълг няколко пъти. Всеки път по този повод между демократите и републиканците избухнаха политически битки.   За осемте години председателство на Барак Обама, държавният дълг на САЩ нарасна с над 9 трилиона долара и почти достигна 20 трилиона долара. Американските икономисти очакват тази цифра да нарасне до 30 трилиона долара към 2026 г. ", "date": "2019.11.02", "title": "Държавният дълг на САЩ достигна нов рекорд от 23 трилиона долара"}
{"url": "https://www.actualno.com/society/sedmichna-prognoza-za-vremeto-za-4-10-noemvri-news_1390921.html", "text": "      Седмицата започва  с облачно време. В минималните температури ще са между 6-11 градуса, а максималните между 13 и 23 градуса.      Във ни очаква слънчево време. Температурите остават без промяна.   В отново ще се заоблачи, но валежи не се очакват. Максималните температури ще са между 16 и 25 градуса.\r\nВ облачността ще се разсее и ще има слънчево време. Максималните температури ще са между 14 и 23 градуса.  През ще има променлива облачност, без валежи. Минималните температури ще са между 6-15 градуса, а максималните между 13 и 23 градуса. ", "date": "2019.11.02", "title": "Седмична прогноза за времето за 4-10 ноември"}
{"url": "https://www.actualno.com/crime/s-gorene-na-platki-romi-obgaziha-chast-ot-pernik-news_1391003.html", "text": "      Няма данни за умишлено престъпление при снощното обгазяване на Перник, съобщи пред БНР директорът на ОД на МВР старши комисар Димитър Попов, пише БГНЕС. Няма отчетено замърсяване на въздуха.      Сигналът за обгазяването бе подаден около 18:00 ч. Веднага бе извършена проверка, при която е установено че острата миризма на пластмаса, която се усеща в част от кварталите на града, е от запалени електронни платки в района на бившия завод „Мир”. На място бяха задържани група роми. Обясненията, които те са дали в полицията е, че са . Като виновна за случилото се е установена 60-годишна жена. Тя ще бъде глобена.   РИОСВ Перник не разполага със собствена лаборатория и на място не са правени замервания. Автоматичната станция, намираща се в центъра на града не е отчела превишения на фините прахови частици и серния диоксид. ", "date": "2019.11.02", "title": "С горене на платки роми обгазиха част от Перник"}
{"url": "https://www.actualno.com/america/sasht-shte-priemat-napolovina-po-malko-bejanci-prez-2020-g-news_1390985.html", "text": "      Американският президент Доналд Тръмп намали лимита за приема на бежанци за 2020 финансова година. Той е постановил в страната да не се приемат повече от 18 000 души , съобщи пресслужбата на Белия дом, пише БГНЕС. Тази финансова година започна на 1-ви октомври. „Допускането на не повече от 18 000 в САЩ през 2020 г. е обосновано от хуманитарна гледна точка и отговаря на националните интереси\" , се казва в документа.       Припомняме, че през финансовата 2019 г. лимитът бе 30 000 души. Така приемът на бежанци намалява почти двойно. Преди това, Доналд Тръмп издаде указ, според който разселването на бежанци на територията на страната трябва да се извършва в повечето случаи със съгласието на местните власти и властите на щатите.    ", "date": "2019.11.02", "title": "САЩ ще приемат наполовина по-малко бежанци през 2020 г."}
{"url": "https://www.actualno.com/curious/golite-glezeni-prez-zimata-mogat-da-ni-dokarat-hipotermija-news_1391077.html", "text": "      Лекари съветват защо не е добре да ходите с голи глезени през зимата. Носенето на скъсени панталони в студения сезон може да причини хипотермия и съдови заболявания, твърдят специалистите, пише ТАСС. Пред агенцията медици обясняват, че носейки скъсени панталони, например, тялото ни винаги ще е студено. Освен това, може да бъдат засегнати и глезенните стави . И в резултат на хипотермия съществува опасност да се появят възпалителни процеси като артроза и други.      Ходенето с голи глезени през зимата може да доведе до нарушена циркулация на кръвта в краката. Ако кръвообращението не е правилно, лимфният отток също се нарушава, тъй като преминава отдолу нагоре и по този начин имунната ни система страда много, отбелязват експерти.    ", "date": "2019.11.02", "title": "Голите глезени през зимата могат да ни докарат хипотермия"}
{"url": "https://www.actualno.com/society/evn-e-v-gotovnost-pri-seriozni-avarii-vsledstvie-na-nastypvashtata-zima-news_1390995.html", "text": "      Електроразпределение Юг проведе подготовка за зима 2019 г./2020 г. Още през лятото на тази година Електроразпределение Юг (част от EVN) традиционно започна подготовка на съоръженията за работа при тежки зимни условия. Извършените дейности обхванаха инспекции на над 13 400 трафопоста и възлови станции, близи 16 800 километра кабелни линии и около 42 500 километра въздушни линии.       Приблизително 2 800 са санираните или почистени фундаменти на железорешетъчни стълбове средно напрежение. Точно 107 са подменените разединители и прекъсвачи средно напрежение. 75 аварийни екипа са в готовност да реагират при възникнали аварии. Готови за извънредни ситуации са и повече от 380 високопроходими автомобила, 30 високопроходими автовишки, пет центъра за кабелни лаборатории, радиостанции във всеки авариен автомобил, 2 АТВ и 4 UTV – оборудвани с вериги, девет моторни шейни и две специализирани диспечерски звена за управление на мрежата.   През 2019 г. Електроразпределение Юг акцентира върху намирането на гъвкави и бързи решения в случай на . За справяне с тежки зимни ситуации са в готовност общо 14 мобилни агрегата с обща мощност над 2 МVA (мегаволтампера), като има възможност да използва и такива на външни фирми. В допълнение, на разположение са четири мобилни трафопоста с обща мощност над 2.4 MVA. Мобилните трафпостове oсигуряват по-добра техническа оперативност и могат да се използват за по-бързо възстановяване на захранването при необходимост.\r\nВ Електроразпределение Юг функционира и Кризисен щаб с обучени ръководители и специалисти, както и координационни щабове на място в КЕЦ. За справянето с различни ситуации през зимата, дружеството разчита и на доброто взаимодействие на своите регионални диспечери и ръководители на звена с местните власти в лицето на областните управители, общините и териториални дирекции „Гражданска защита“.   ", "date": "2019.11.02", "title": "ЕВН е в готовност при сериозни аварии, вследствие на настъпващата зима"}
{"url": "https://www.actualno.com/asia/turcija-vryshta-zatvornici-ot-id-po-rodnite-im-strani-news_1391079.html", "text": "       ще изпрати заловените затворници на ИД обратно в родните им страни , заяви вътрешният министър на страната Сюлейман Сойлу, информира БГНЕС. Министърът каза още, че Турция няма да приеме бездействие на Европа по въпроса за затворниците от ИД, ако бъде оставена сама да се справя с тях. \"Това не е приемливо за нас. Освен това е безотговорно\", каза Сойлу, цитиран от \"Спутник\".      Турция залови някои избягали затворници от ИД в Североизточна Сирия по време на операцията „Мирна пролет“, която започна преди около месец. Анкара заяви, че операцията е от съществено значение за изгонването на кюрдските бойци и терористите от ИД от граничната зона и за създаването на зона за сигурност за сирийските бежанци там.    ", "date": "2019.11.02", "title": "Турция връща затворници от ИД по родните им страни "}
{"url": "https://www.actualno.com/balkani/milorad-dodik-migrantite-vse-poveche-se-dyrjat-kato-kolonisti-news_1391090.html", "text": "      Членът на председателството на (БиХ) Милорад Додик заяви, че мигрантите все повече се държат като колонисти, които не просто преминават, и че някой е планирал те да останат там , съобщава БГНЕС. Додик казва, че е дошъл моментът да предупреди: БиХ няма да може да се справи с мигрантската криза и всичко, което Министерският съвет прави, е без сериозен план и стратегия за решаване на кризата.       \"Нашата позиция, че те не могат да бъдат разположени на територията на Република Сръбска, е непроменена\" , заяви Додик. Той каза, че ще се противопоставят на всяко решение за преместване на мигранти в райони на БиХ, населени от сърби, преди да бъдат депортирани, и че е недопустимо настаняването им до няколко сръбски селища във федерацията. Додик смята, че проблемът с мигрантите трябва да бъде решен в ЕС, защото \"Съюзът отвори южните граници на територията на България и Гърция и затвори северните\".    ", "date": "2019.11.02", "title": "Милорад Додик: Мигрантите все повече се държат като колонисти"}
{"url": "https://www.actualno.com/curious/dneven-horoskop-za-3-noemvri-news_1391149.html", "text": "       Овен       Тази неделя не оставяйте другите да избират вместо вас. Дори мнението ви да не е толкова категорично - по-добре с него, отколкото без. Телец Тази неделя не се опитвайте да бъдете индивидуалисти. За да сте такива ви трябват много сили, а периодът не е достатъчно добър.   Близнаци Тази неделя избягвайте спонтанните и изненадващи решения. Внимателно премисляйте възможностите и най-вече взетите от вас решения. Рак     Тази неделя ще ви е много трудно в отношенията с околните, поради факта, че решенията ви ще се променят непрекъснато. Опитайте се да бъдете последователни и точни Лъв    Настъпателността ви днес може да ви изиграе лоша шега. Потърсете отдушник във физическата дейност, сега не е време за разговори. Дева Тази неделя не залагайте на късмета си. За всичко, което искате да постигнете в този ден ще трябва да разчитате на собствените си сили.   Везни Сега не е ден за преговори. Решенията са взети, но това не означава, че трябва да отстъпвате от идеите си. Запазете достойнство.    Скорпион Тази неделя нищо няма да може да помрачи великолепното ви настроение. Така и трябва да бъде. Опитайте се да го предадете на околните. Стрелец Тази неделя не подарявайте на другите вашите идеи. Имате пълно право да ги запазите за себе си и да ги използвате, когато сметнете за необходимо. Козирог    Тази неделя не бъдете лековерни. Вашата рационалност трябва да бъде водещата ви сила сега. Мислете далновидно. Водолей Тази неделя не оставяйте на другите да диктуват условията. Изразете вашето мнение и не страхувайте от това. Риби Тази неделя направете, каквото трябва. Крайният резултат няма да зависи само от от вас, но важното е съвестта ви да е чиста. ", "date": "2019.11.02", "title": "Дневен хороскоп за 3 ноември"}
{"url": "https://www.actualno.com/asia/zatvoriha-uchilishtata-v-delhi-zaradi-mrysen-vyzduh-v-grada-news_1390971.html", "text": "      Затворени ще бъдат всички училища в Делхи, съобщиха властите на индийската столица, информира БГНЕС. Прекратяването на учебните занятия е в сила до 05.11.19 г. Причина за предприетите мерки е силно замърсяване на . В учебните заведения в града ще бъдат раздадени 5 000 000 маски.      Кметът на Делхи Арвинд Кеджривал констатира, че индийската столица вече напомня \"газова камера\". Той призова младото поколение на столицата да следи дали е прекратено горенето на смет и да се сигнализира в специалната служба. Главната причина за рязкото замърсяване на въздуха в Делхи е подпалването на полетата в края на сезона. Хиляди индийски фермери от съседните щати Хаяна и Пенджаб палят огньове в землищата си, за да подготвят земята за следващото засаждане.    Замърсяването на въздуха се дължи и на националния празник Дивали, честван през последните дни на октомври. Тогава в цялата страна се повеждат фестивали на огъня, запалват се свещи и фенери, пускат се фойерверки.  ", "date": "2019.11.02", "title": "Затвориха училищата в Делхи заради мръсен въздух в града"}
{"url": "https://www.actualno.com/europe/izvynredno-polojenie-v-drezden-news_1391148.html", "text": "       В град Дрезден беше обявено извънредно положение заради нацистки прояви , информира БНТ. Това стана с декларация на Общинския съвет, в която се казва, че проблемът е сериозен и трябва да се вземат мерки. Управляващият в Германия Християндемократически съюз определи декларацията като \"чист политически символизъм\".      Именно в столицата на провинция Саксония през 2014 г. се роди антиислямското движение ПЕГИДА, което все още провежда шествия в града с призиви за събуждане, предвид заплахата от ислямистки екстремизъм и за ограничаване на имиграцията. Градът е и крепост на крайно дясната Алтернатива за Германия.    ", "date": "2019.11.02", "title": "Извънредно положение в Дрезден"}
{"url": "https://www.actualno.com/crime/myj-zagina-pri-pojar-vyv-varnensko-selo-news_1391014.html", "text": "      Около 23:00 ч. снощи на телефон 112 е постъпил сигнал за , пламнал в къща в село Попович, съобщиха от пресцентъра на ОДМВР-Варна. Към мястото на инцидента незабавно са били изпратени екипи и средства на варненската РДПБЗН, които установили, че огънят е обхванал цялата постройка.       При действията по гасене и разчистване, е установено, че обитателят на къщата - мъж на 57 г. - е загинал. По случая е образувано досъдебно производство. Изясняват се причините и обстоятелствата около възникването на пожара.    ", "date": "2019.11.02", "title": "Мъж загина при пожар във варненско село"}
{"url": "https://www.actualno.com/society/novinite-naj-vajnoto-za-denja-2-noemvri-news_1391154.html", "text": "              Протестна нова ще бъде връчена на френския посланик в България Флоранс Робин. Тя бе извикана в понеделник в МВнР, за да даде обяснения за думите на президента на Франция Еманюел Макрон в негово интервю пред крайнодясното списание “Вальор актюел”, в което казва: “предпочитам легалните мигранти от Гвинея и Кот д'Ивоар пред нелегалните украински или български банди, които се възползват”. Макрон подчертава още, че ще хвърли цялата си енергия срещу създаването на паралелни общества и срещу нелегалната миграция.   \"Изразяваме недоумение по повод изказването на френския президент Еманюел Макрон, че предпочита мигранти от различни държави, сравнено с „незаконни каналджии”, както е и точният превод, от Украйна и България. Това каза външният министър на страната ни Екатерина Захариева в изявление по повод изказването на френския президент Еманюел Макрон. Обвинение за търговия с гласове повдигна на трима жители на села от община Горна Оряховица Районната прокуратура в града. Ситуацията се случва само ден преди провеждане на втори тур от местни избори 2019 г. в няколко населени места на страната. Обвиняемите са арестувани и задържани за 72 часа. В понеделника след балотажа - на 04.11.19 г. - прокуратурата ще решава дали да поиска постоянното им задържане.     Вестникът трябва да пристига за време до седем часа, след отпечатването му до общо 3 500 дестинации по 18 национални и 110 регионални маршрута. Това коментира министърът на транспорта на България Росен Желязков. Повод за изказването му е плановете на държавата Българкси пощи да поеме разпространението на печатните издания у нас. \"Ще направим остойностяването и тогава ще предложим на издателите своята оферта да бъдем доставчици\", обясни Желязков. По думите му, пазарът е динамичен и делът на печатните издания ще намалява.  Преди години, в украинската селскостопанска провинция трактор на фермер изчезва посред нощ. Няколко дни по-късно, от друга ферма също изчезва трактор.   Русия е изпратила стотици милиони долари в брой на Венецуела, осигурявайки спасително финансиране на южноамериканската страна, тъй като американските санкции ограничават достъпа ѝ до световната финансова система. Общо 315 млн. долара в долари и евро са изпратени чрез шест отделни пратки от Москва до Каракас от май 2018 г. до април 2019 г., според данни на компанията ImportGenius, която събира руски митнически документи, получавани чрез частни източници. Парите идват от държавни банки и отиват в банката за развитие на Венецуела, показват документите, цитирани от Bloomberg. Профсъюзите на работещите във Volkswagen Group ще блокират плана на германския производител за изграждане на завод за 1,3 милиарда евро в Турция, докато насилието, предизвикано от военната офанзива на страната в Северна Сирия, не спре.    Рекордните 45 000 000 души в Южна Африка са изправени пред тежък недостиг на храна през следващите шест месеца. 1/4 от тях в момента търпят предизвиканата от хранителна несигурност заради кризисна суша, съобщиха три агенции към Организацията на обединените нации. Изменението на климата предизвиква хаос в обеднелите страни, които се борят за справяне с екстремни природни бедствия като циклона „Айдай“, опустошил Мозамбик по-рано тази година. Григор Димитров изигира впечатляващ двубой срещу световния №1 Новак Джокович, но точността му изневери в ключови моменти от мача и българинът затрудни, но не успя да спечели срещу сърбина, губейки страхотния дуел от полуфиналите на Мастърса в Париж след 6:7, 4:6.  ", "date": "2019.11.02", "title": "Новините: Най-важното за деня, 2 ноември"}
{"url": "https://www.actualno.com/curious/neshtata-koito-trjabva-da-znaete-za-zemnite-zodii-news_1389526.html", "text": "                  1. Дева - Най - критичните представители на зодиака. Девите са истински перфекционисти. Те имат прекалено високи изисквания както към себе си, така и към околните. Възможно е да познавате човек с този зодиакален знак от години, но все още да не можете да прецените дали изпитва топли чувства към вас. Поддържането на отношения с Дева определено не е лесна задача, особено в началото. Ако се опитвате да впечатлите представител на този зодиакален знак, имайте предвид, че това изобщо не е лесна задача. Ако успеете да го направите, можете да бъдете сигурни, че до себе си имате изключително верен и предан човек, който ще ви помогне по всяко време. Те са истински приятели и всеотдайни половинки. 2. Телец - Наистина много романтични хора, които търсят хармония и разбирателство. Понякога е възможно да бъдат пасивно агресивни и да атакуват, когато най - малко очаквате. Телците имат доста високо его, което рядко успяват да пренебрегнат. Все пак, когато обичат някого истински, те биха го направили в името на любовта. Представителите на този зодиакален знак се славят с наистина много тежък характер, не всеки може да се справи с тях. Това, с което успяват привлекат хората към себе си е добрата им душа.   3. Козирог - Голяма част от представителите на този зодиакален знак са истински работохолици. Често забравят за удоволствията в живота, защото работят от сутрин до вечер. Поради тази причина пренебрегват всички около себе си. Дори не могат да осъзнаят, че пропускат толкова много хубави моменти, фокусирайки се върху целта си. Козирозите са хора, които вдъхновяват и мотивират. Ако имате такъв човек в обкръжението си, то той може да ви накара да се превърнете в най - добрата версия на себе си. Козирозите са критични, но това понякога е положителна черта, защото по този начин успяват да ви покажат верния път. Заслужава си да имате такъв човек до себе си, защото има какво да научите. Козирозите са упорити и дейни хора, които успяват да вдъхнат увереност на всеки в обкръжението си. ", "date": "2019.11.02", "title": "Нещата, които трябва да знаете за земните зодии"}
{"url": "https://www.actualno.com/america/eksplozija-na-tanker-vze-dve-jertvi-news_1390998.html", "text": "      Експлозия е станала на в залива на Америка в Находка, информира ТАСС. Трима души са загинали, като на борда имало общо девет човека. По предварителна информация, няма пожар на кораба. Според версията на следствието, е избухнала газова смес. Пресслужбата на Федералната агенция за морски и речен транспорт съобщи, че са повредени кабели на танкера, а котвените устройства са били неработещи.      Компетентните органи вече са организирали спешна проверка. На компанията Naiad, която е собственик на кораба, беше заявено, че към момента на инцидента по  него няма товари. Той е бил защитен от останките на нефтопродукти. В района на произшествието са изпратени два спасителни буксира. Образувано е наказателно дело за „нарушаване на правилата за безопасност при експлоатацията и движението на морския транспорт, което води до смърт на две или повече лица“.    ", "date": "2019.11.02", "title": "Експлозия на танкер взе две жертви"}
{"url": "https://www.actualno.com/crime/obviniha-trima-myje-v-tyrgovija-s-glasove-news_1391088.html", "text": "       Обвинение за търговия с гласове повдигна на трима жители на села от община Районната прокуратура в града , съобщава БНР. Ситуацията се случва само ден преди провеждане на втори тур от местни избори 2019 г. в няколко населени места на страната. Обвиняемите са арестувани и задържани за 72 часа. В понеделника след балотажа - на 04.11.19 г. - прокуратурата ще решава дали да поиска постоянното им задържане.       Тримата мъже са арестувани снощи (01.11.19 г.). Единият е жител на село Петко Каравелово и е на 65 г. Прякорът му е Путаша. Другият е 56-годишен от Драганово и третият задържан е на 38 г. от Първомайци. Те са обвинени, че в рамките на 10 дни, от 17.10.19 г. до 27.10.19 г., на територията на община Горна Оряховица са организирали предлагането на пари на избиратели, с цел да ги мотивират да гласуват в полза на определен кандидат за кмет на града.    По непотвърдена информация, цената варирала от 30 лева до 100 лева за глас. Парите щели да бъдат платени, само ако гласоподавателят представи като доказателства снимка на бюлетината, с която е гласувал. В случай, че тримата мъже бъдат признати за виновни, могат да получат като наказание от 12 месеца до 7 години лишаване от свобода, както и финансова глоба в размер между 10 000 лева и 25 000 лева. ", "date": "2019.11.02", "title": "Обвиниха трима мъже в търговия с гласове"}
{"url": "https://www.actualno.com/society/blagotvoritelen-bazar-sybira-pari-za-bezdomni-jivotni-v-blagoevgrad-news_1391034.html", "text": "      Благотворителен базар в помощ на ще се проведе в Благоевград, информира \"Фокус\". Инициативата ще се проведе в рамките на два дни - днес (02.11.19 г.) и утре (03.11.19 г.), съобщава за агенцията Веселка Лазарова - председател на Сдружение „Спасителен център за кучета“–Благоевград. Тя е и един от организаторите на инициативата.      Събитието ще се проведе в магазин, предоставен от доброволка на сдружението, която е любител на животните. „Той се намира в центъра на града, срещу пощата. Целта на базара е да се съберат средства в помощ на бездомните животни в Благоевград, които обгрижваме и най-вече да се направят колко се може повече кастрации, да им се подсигури храна, ако може и къщички за предстоящите студени месеци “, обяснява Лазарова. Тя добавя, че в базара ще се продават най-различни артикули.   Освен това, могат да се правят дарения и без закупуването на определен предмет. „Основно имаме дарение от една дама от Дупница, която има магазин за дрехи втора употреба. Те ще бъдат пуснати на съвсем символични цени. Имаме предложения и от няколко момичета, които за каузата ще направят маникюри, масаж на тяло и лице. Ще предоставим книги, както и някои дребни сувенири, които са ни останали от предишни базари. Дори приканваме – който има възможност да се включи и с неща, които смята, че могат да бъдат продадени “, допълват инициаторите на каузата. Благотворителният базар ще се проведе от 10:00 ч. до 18:00ч ч. и в двата дни. ", "date": "2019.11.02", "title": "Благотворителен базар събира пари за бездомни животни в Благоевград"}
{"url": "https://www.actualno.com/business/jeljazkov-bylgarski-poshti-moje-da-si-pozvoli-da-raboti-bez-pechalba-news_1391011.html", "text": "       Вестникът трябва да пристига за време до седем часа, след отпечатването му до общо 3 500 дестинации по 18 национални и 110 регионални маршрута. Това коментира в предаването \"Денят започва с Георги Любенов\" по БНТ министърът на транспорта в България Росен Желязков. Повод за изказването му е плановете на държавата Българкси пощи да поеме разпространението на печатните издания у нас. \"Ще направим остойностяването и тогава ще предложим на издателите своята оферта да бъдем доставчици\", обясни Желязков. По думите му, пазарът е динамичен и делът на ще намалява.      \"Тогава ние ще можем да извършим услугата, независимо от търсенето. Български пощи, като търговско дружество на държавата, може да си позволи да работи без печалба, само на себестойност\" , заяви транспортният министър. Той обобщи, че месечните възнаграждения на служителите в пощенските станции са пропорционални на минималната заплата и ще бъдат увеличени от догодина, заедно с нарастването й до 610 лева. Относно състояние и извършеното преструктуриране в БДЖ Росен Желязков посочи, че основната цел е безопасността на пътуващите. След това са удобството и бързината, за да се спести време.    Той посочи, че усилията през тази година са насочени към подмяна на подвижния състав. Стартирала е и обществена поръчка за закупуване на 40 нови вагона и за още толкова - в употреба на немските железници. Желязков припомни, че ще бъдат поръчани нови 10 локомотива, за което вече има осигурен капиталов ресурс, също толкова шинобуса (малки влакове подходящи за метро транспорт), както и ще се осъществи тотално обновяване на личния парк. Транспортният министър увери служителите на БДЖ, че при преструктурирането на дружеството няма да има съкращения на персонал. В момента собствените приходи на организацията възлизат на 59 000 000 лева. Около 4 млрд лева са похарчени за железопътна инфраструктура и подвижен състав у нас през последните два програмни периода и предстои да бъдат инвестирани още толкова. Росен Желязков обеща, че до края на този програмен период между София и Бургас ще започне да функционира изцяло нов железопътен път. \"Целта ни е направа на подлези и надлези, с които скоростта да не се ограничава при пресечените терени\", обясни министърът.  Накратко Желязков коментира и ситуацията с проблема с въвеждане в експлоатация на мобилния пакет, предложен от френския президент Еманюел Макрон. \"Тук има четири основни теми - връщането на камиона и на водача в съответната страна, забраната да се ползва седмичната почивка в кабината и прилагането на директивата, от гледна точка увеличаване на разходите за персонала. Няма да отстъпим на пълното отпадане на връщането на камиона и водача, което трябва да бъде доброволно. Шофьорът ще може с декларация да каже къде иска да ползва почивката си. Готови сме да отидем дори на съд, ако е необходимо, за да защитим позицията си. На въпрос, зададем от водещия Георги Любенов какво ще се случи, ако България не успее да предоговори и да устои мнението си, транспортният министър бе категоричен, че \"няма ако, ние трябва да предоговорим връщането на камиона и водача\" .\r\nЖелязков изрази и мнението си по казуса, предизвикал множество коментари и шеговити реакции у българите, относно системата за наблюдение в учебните коли. \"Важно е реално да се провежда обучение и самият изпит трябва да бъде направен, без да има манипулация от когото и да е. Затова в момента се тества системата, която да установи дали обучаемият и обучителят наистина са в колата във времето за обучение. Целта е да се установи, че двамата в началото на часа са в автомобила, след което се проследява маршрутът и накрая се отчита часът на приключване на обучението. Защото е имало случаи, в които се вижда, че протоколът за проведените часове е написан в последния ден от курса \", заяви Росен Желязков.   По повод въвеждане на 5G мрежите от мобилните оператори пък той обясни, че това е мрежа, позволяваща много устройства да работят едновременно без никакво забавяне. \"Това е бъдещето. Ще дойде време, в което дори бурканчетата за храни ще бъдат свързани с интернет и ще съобщават за липсата на продукт. В момента мрежата изпреварва нуждата\", каза Росен Желязков. Той увери, че 5G предавателите няма да бъдат по-вредни за хората животните и околната среда , а напротив - ще работят на по-ниски честоти и с по-малко лъчение на базовите станции.     ", "date": "2019.11.02", "title": "Желязков: Български пощи може да си позволи да работи без печалба"}
