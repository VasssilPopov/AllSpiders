{"url": "https://www.actualno.com/society/novinite-naj-vajnoto-za-denja-4-dekemvri-news_709922.html", "text": "  Редакционният екип на ви представя най-важните новини за изминалия ден, 4 декември.      За пореден път гледната точка на оставените с месеци в ареста и отстранена от длъжност кметица на „Младост“ Десислава Иванчева, заместничката ѝ Биляна Петрова и тази на прокуратурата относно това дали двете жени са виновни за вземане на подкуп в особено големи размери се разминава драстично.    Зам.-кметът по транспорта на София Евгени Крусев подаде оставка. На въпрос дали оставката му е била поискана той отговори, че това е лично негово решение. Крусев допълни, че в рамките на днешния ден ще депозира оставката си в деловодството на Столична община и ще продължи на съдейства на прокуратурата. Доскоро на входа на Университетска болница \"Св.Георги\" в Пловдив стоеше поставен отпреди повече от 30 години надпис, цитиращ Конституцията: \"В НРБ всеки има право на безплатно лечение\". Това отдавна вече не е вярно, наскоро се сетиха да махнат надписа. Във вида си на търговски дружества болниците, тези дълбоко хуманитарни институции, се сблъскват директно с проблем, който възниква периодично и който всеки път се решава по извънредно труден начин.     След заседание на Националния съвет на ДОСТ от партията са взели важно решение. Те са снели политическото си доверие върху знакови фигури от партията, начело с Хюсеин Хафъзов. Другите членове на Изпълнителния съвет на партията, които вече не се ползват с доверието на Лютви Местан са Айдоан Али, Рашид Куру и Мехмед Хаджи. Европейският съвет окончателно одобри три директиви, с помощта на които ЕС трябва да се бори по-ефективно с климатичните промени. Става въпрос за директивата за енергийна ефективност, за директивата за ВЕИ и регулация за управление, с която страните-членки трябва да си взаимодействат и да взаимодействат с ЕК за постигане на целите по двете директиви.    Насрочената за днес следобед (4 декември) среща относно условията в следствените арести между правосъдното министерство, главния прокрурор, МВР, Главна дирекция \"Изпълнение на наказанията\" и Областна служба \"Изпълнение на наказанията\" няма да се състои, съобщиха от правосъдното министерство. \"Толкова лъжи на едно място не бях чувал. Готов съм да се подложа на детектор на лъжата и да се види кой лъже. Бях подложен на огромен натиск от страна на НАП-Варна - плод на кадруването на Живко Мартинов. Фирмите ми бяха разсипани от проверки и актове.\" Това каза Антон Проданов, който е свидетел по знаковото дело \"Суджукгейт\". Чешката компания ЧЕЗ започва преговори за продажбата на българските си активи с класираната на второ място компания \"Индия Пауър\". От централата на чешкото дружество потвърдиха, че преговорите с \"Инерком\" продължават да се водят паралелно, съобщи БНР. Ако неяснотите в предлаганите от държавата мерки за подобряване на безопасността на пътя не бъдат изчистени, превозвачи, сдружения на шофьори и граждани излизат на протест. Това обявиха представителите на бранша по време на пресконференция в БТА, провокирана от вчерашното обсъждане на предлаганата от КФН система \"бонус - малус\". Министър-председателят на Франция Едуар Филип обяви въвеждането на мораториум върху повишаването на цените на горивата. Мораториумът ще бъде с 6-месечен срок, съобщи Le Figaro.", "date": "2018.12.04", "title": "Новините: Най-важното за деня, 4 декември"}
{"url": "https://www.actualno.com/varna/varna-s-bezplatna-ledena-pyrzalka-za-naj-malkite-news_709933.html", "text": "  Днес заработи детската ледена пързалка в морската ни столица. Тя ще радва варненци до 13 януари 2019 година. Съоръжението се намира точно до сградата на община Варна. Работното време на пързалката е всеки ден от 10:00 до 19:00 часа, с почивка от 14:00 до 15:00 часа за обработка на покритието. Атракционът всъщност не е с ледено, а със специално винилово покритие и е безплатен за ползване. В празничните дни пързалката ще е отворена: на 24-ти и 31 декември от 10:00 до 19:00 часа. с почивка от 13:00 до 14:00 часа; на 25-и и 26 декември от 11:00 до 17:00 часа, с почивка от 14:00 до 15:00 часа; на 1 януари - от 11:00 до 18:00 часа, с почивка от 14:00 до 15:00 часа. Няма ограничения за броя на сесиите за пързаляне, които са по 30 минути. Кънките ще се получават срещу депозит от 5 лв., който се възстановява след връщането им, съобщават от дирекция \"Спорт“ към Община Варна. Специализиран персонал ще обслужва посетителите на съоръжението, на разположение ще бъде и медицинско лице.     ", "date": "2018.12.04", "title": "Варна с безплатна ледена пързалка за най-малките"}
{"url": "https://www.actualno.com/burgas/nap-zapechata-hotel-s-restorant-v-centyra-na-burgas-news_709937.html", "text": "  Предпразнично инспектори на НАП запечатаха хотел в центъра на Бургас и ресторанта към него, предаде БГНЕС.     Хотелът ще остане запечатан в следващите 20 дни. Според представителите на приходната агенция причината е укриване на данъци и неиздаване на касови бележки.   Проверката на хотела е била извършена в средата на ноември, като обектите са запечатани преди броени дни.\r\nСпоред наемателите на хотела обаче проверката е извършена тенденциозно и некоректно, тъй като тайните клиенти на НАП отказали да представляват поисканите от служителката лични карти.  За сметка от 3,60 лв. пък данъчните запечатват ресторанта. Оказва се , че разходът е бил въведен в апарат, но по някаква причина касовият бон не е отпечатан. Така точно в празничния период се отказват резервации и се връщат туристи и клиенти.", "date": "2018.12.04", "title": "НАП запечата хотел с ресторант в центъра на Бургас"}
{"url": "https://www.actualno.com/koledenduh/djado-koleda-pristigna-v-petrich-news_709930.html", "text": "  Светлината на коледната елха в Петрич грейнаха под ведрия поглед на Дядо Коледа. Добрият старец пристигна в центъра на града с червен ретро автомобил от 1976 г. и зарадва малките жители на Петрич с много изненади и подаръци.     Събитието беше особено интересно за всички петричани, защото бе съпроводено от музикална програма на учениците от общински детски комплекс и възпитаници на НЧ \"Братя Миладинови - 1914\". Кметът на града Димитър Бръчков благодари на всички присъстващи и пожела много здраве, добрина и разбирателство. Светлините на коледното дърво на градския площад светнаха след колективно броене, а празнични илюминации оповестиха заветния момент.   Освен това, общинската администрация се беше погрижила да има изкуствен сняг, който още повече допринасяше за коледния дух в града. Очаква се в Петрич да има много интересна и забавна програма по случай коледно-новогодишните празници.", "date": "2018.12.04", "title": "Дядо Коледа пристигна в Петрич"}
{"url": "https://www.actualno.com/politics/partijata-na-lutvi-mestan-dost-izglejda-e-pred-razpad-news_709944.html", "text": "  След заседание на Националния съвет на ДОСТ от партията са взели важно решение. Те са снели политическото си доверие върху знакови фигури от партията, начело с Хюсеин Хафъзов.     Другите членове на Изпълнителния съвет на партията, които вече не се ползват с доверието на Лютви Местан са Айдоан Али, Рашид Куру и Мехмед Хаджи.   В 43-ото Народно събрание Ахмед, Хафъзов и Али бяха сред депутатите отцепници от ДПС, които последваха Лютви Местан. Причините за раздора сега в ДОСТ и за бунта срещу лидера Местан не са ясни, но те вероятно се коренят в неуспеха на последните парламентарни избори. Тогава формацията събра почти 3% и над 100 000 гласа,, което не бе достатъчен за влизане в Народното събрание.\r\nКоментира се, че доскорошните съратници на Лютви Местан вече не били доволни от лидера си и искали смяна на ръководството.  Лоялни на Лютви Местан засега остават други знакови лица в партията като бившият спортен министър Мариана Георгиева, Мехмед Ходжа, Бахри Юмер, Венцислав Каймаканов.\r\nПоводът за снемането на доверието към Хафъзов и останалите е, че те не са присъствали на учредяването на ДОСТ Младежи в Пловдив.   В прессъобщение от партията разкриват, че посочените лица са отказвали да изпълнява задълженията си по устав и системно са нарушавали на Устава на партията, в това число с неучастие във възпоменателни митинги и други политически мероприятия.    ", "date": "2018.12.04", "title": "Партията на Лютви Местан - ДОСТ, изглежда e пред разпад"}
{"url": "https://www.actualno.com/europe/prezidentyt-na-polsha-njama-da-pozvolja-unishtojavaneto-na-vygledobivnata-ni-promishlenost-news_709946.html", "text": "  Полският президент Анджей Дуда заяви, че няма да позволи полската въгледобивна промишленост да бъде премахната. Полша в момента е домакин на срещата на ООН по въпросите на климата.     \"Не се притеснявайте, докато съм президент на Полша, няма да позволя някой да убие полските миннодобивни работи\", каза Дуда на миньори в южния град Бжешче.   Полша е една от многото нации, които силно зависят от въглищата, които заедно с други изкопаеми горива са сочени като водещ враг на климата на срещата на върха на COP24.\r\nЦелта на разговорите е да изяснят обещанията, направени в Парижкия договор за климата през 2015 г.  Говорейки в Бжешче, Дуда изложи собствената програма на Полша относно срещата на върха, която завършва на 14 декември.\r\n\"Ние сме там, ние сме организаторите, но сме и там, за да говорим истината, без да вземаме под внимание политическата коректност, която често се ръководи от чужди интереси, а не от полски\", каза той на миньорите, които празнуват годишния си фестивал ,   Полската икономика ще продължи да разчита на въглища, разбира се, ще постигнем енергиен микс, ще изпълним стратегията си, но въглищата остават и ще останат в Полша \", добави Дуда.    ", "date": "2018.12.04", "title": "Президентът на Полша: Няма да позволя унищожаването на въгледобивната ни промишленост "}
{"url": "https://www.actualno.com/blagoevgrad/deca-ot-bansko-ukrasiha-elha-ot-reciklirani-materiali-news_709928.html", "text": "  Интересна инициатива се проведе в Банско. Деца от начално училище \"Св. Паисий Хилендарски\" имаха урок на тема \" \". Целта на кампанията е да се покаже на децата , както и опазването на околната среда.     Учениците изработиха заедно с еколога Магдалена Юсева играчки за елха, като използваха изцяло рециклируеми материали. Сред тях бяха - шише от айран, стари крушки, ролки тоалетна хартия и други. След като децата и учителите им ги промениха, неизползваните преди това вещи вече имат втори живот и красят елхата в класната им стая. \r\n„По този начин представихме на децата интересни идеи как можем сами да намалим отпадъците, насочихме детското внимание към необходимостта от екологично мислене и съхранение на природата” поясни екологът. \r\nВ края на срещата, учениците имаха и лекции на тема: цветните контейнери и разделното събиране на боклук.  ", "date": "2018.12.04", "title": "Деца от Банско украсиха елха от рециклирани материали"}
{"url": "https://www.actualno.com/sliven/v-sliven-obuchavaha-roditeli-kak-da-se-predpazvat-decata-si-ot-seksualna-eksploatacija-news_709934.html", "text": "  По идея на Местната комисия за борба с трафика на хора и Регионалния център за приобщаващо образование, в Сливен се проведе обучителен семинар за педагози и родители на деца със специални образователни потребности. Той бе фокусиран върху различните форми на сексуална и социална експлоатация и модерните прийоми за въвличане в трафик на хора.     В семинара се включиха психолози и експерти от Териториален сектор „Борба с организираната престъпност”.   Пред присъстващите родители и учители бяха представени Националната рамка за борба с трафика на хора, наказателният състав за трафик на хора, както и различните видове експлоатация и методи за въвличане в трафик и механизмите за контролиране на жертвите. С особено оживление бяха посрещнати специално създадените клиповете и кратки документални филми, разказващи реални истории за въвличане в различните форми на трафик: насилствена проституция, принудителен труд, просия, джебчийство, отнемане на органи и тъкани, продажба на бебета. В последвалите дискусии бяха коментирани психологическият профил на трафиканта и типологията на жертвите, възможностите за ранно разпознаване на опасността и за откопчване от трафикантските мрежи. Дискутирани бяха и новите форми на сексуална експлоатация чрез интернет и т.нар. сексторшън (sextortion), при който снимки или видео със сексуално съдържание се използват от педофилите за принуждаване на малолетни и непълнолетни да изпълняват извратени сексуални желания.\r\nПредставена бе и Националната телефонна линия за борба с трафика на хора – 080020100, създадена за подаването на сигнали за застрашени и жертви на трафик.  „Семинарите ни преминават при голям интерес и с много въпроси от страна на родителите и педагозите. Акцентираме върху сценариите за въвличане в проституция и на сексуалното насилие над непълнолетни чрез интернет, защото това са най-разпространените методи за сексуална експлоатация в момента”, каза за Actualno.com секретарят на Местната комисия за борба с трафика на хора Владимир Друмев.\r\nОбучителните семинари и информационните кампании в Сливен продължават.   ", "date": "2018.12.04", "title": "В Сливен обучаваха родители как да се предпазват децата си от сексуална експлоатация  "}
{"url": "https://www.actualno.com/europe/rusija-shte-provede-4000-voenni-uchenija-prez-2019-g-news_709938.html", "text": "  Русия ще увеличи военните си способности в отговор на намеренията на САЩ да се изтеглят от договора за ядрените ракети със среден и малък обсег, заяви руският министър на отбраната, предаде БГНЕС.     На 21 октомври американският президент Доналд Тръмп огласи намерението си за изтегляне от договора.   Пред ръководството на руските военни и на специалните служби Сергей Шойгу каза, че страната ще проведе 4000 военни учения с различни мащаби, както и 8500 бойни упражнения през 2019 г.\r\nВоенното учение „Център“ през септември 2019 г. ще бъде последната от военните игри.  ", "date": "2018.12.04", "title": "Русия ще проведе 4000 военни учения през 2019 г. "}
{"url": "https://www.actualno.com/society/uchenici-s-astma-shte-mogat-da-otsystvat-ot-zanjatija-kogato-vyzduhyt-e-opasno-mrysen-news_709935.html", "text": "  Училищата ще бъдат инструктирани да предприемат мерки при рискови нива на фини прахови частици във въздуха.     Министърът на образованието и науката Красимир Вълчев проведе среща с представители на Националния институт по метеорология и хидрология и Регионалната здравна инспекция в София във връзка с провеждането на учебни занятия в дни с високи стойности на фини прахови частици във въздуха.   При постъпване на предварителна информация за очаквано завишаване на нормите до рискови нива, училищата ще бъдат предупреждавани от РЗИ и МОН за предприемане на конкретни мерки.\r\nСред тях са ограничаване на провеждането на занятия на открито, включително посещения извън училище, както и учестен режим на влажно почистване в сградите.  Ще бъде създадена и нормативна възможност в дни с рискови нива на фини прахови частици във въздуха от учебни занятия, по преценка на родителите, да бъдат освобождавани ученици с хронични заболявания на дихателните пътища.", "date": "2018.12.04", "title": "Ученици с астма ще могат да отсъстват от занятия, когато въздухът е опасно мръсен "}
{"url": "https://www.actualno.com/business/porojanov-ima-problem-s-realizacijata-na-produktite-ot-ovche-mljako-news_709932.html", "text": "  Отпускането на „де минимис“ за овце и кози-майки под селекционен контрол е заради проблемите с реализацията на продуктите от овче и козе мляко.     Това доведе до невъзможност фермерите да реализират изискуемите количества по схемата за обвързано производство през 2017 г., тези стопани не са получили и никакво друго подпомагане.   Това заяви министърът на земеделието, храните и горите Румен Порожанов на заседание на Консултативния съвет по животновъдство.\r\nТой припомни проведените срещи с представители на преработвателния сектор и търговските вериги още през пролетта и лятото, на които беше констатирано затруднението с продажбата на сирене и кашкавал от овче и козе мляко.  На Консултативния съвет беше представена и информацията за плащанията за сектора по мярка 14 „Хуманно отношение към животните“.\r\nБеше решено спорните казуси да бъдат разгледани от работна група, която да търси решение за всеки отделен случай. Стана ясно и че до края на годината предстоят плащания от 600 млн. лв. по Схемата за единно плащане на площ и около 100 млн. лв. за животновъдите.   Директорът на Българската агенция по безопасност на храните д-р Дамян Илиев представи епизоотичната обстановка в страната във връзка с чумата по дребните преживни животни, африканската чума по свинете и птичия грип.    ", "date": "2018.12.04", "title": "Порожанов: Има проблем с реализацията на продуктите от овче мляко"}
{"url": "https://www.actualno.com/bgfootball/famozen-gol-reshi-derbito-na-plovdiv-news_709895.html", "text": "  С неописуемо красиво изпълнение на Тодор Неделев в дербито на Пловдив подпечата победата с 2:0 над на  стадион \"Лаута\" във вторник вечер. Националът вкара брилятен гол от  центъра на терена, с което прекърши амбициите на \"смърфовете\" са обрат в  дербито от Първа лига.     Първата част премина при разменена  доминация на двата отбора, а Анте Аралица изпусна най-доброто положение в  полза на Локомотив в средата на полувремето, когато изпусна сам срещу  Даниел Кайзер.   Началото на вторите 45 минути ощастливи  \"канарчетата\", след като Димитров засече отлично центриране на Тодор  Неделев и даде аванс на своя тим. В 66' пък Неделев вкара гола на  годината в ,  след като от централния кръг на терена успя да прехвърли по страхотен  начин Мартин Луков и се разписа за крайното 2:0 в полза на  \"жълто-черните\".\r\nУспехът на възпитаниците на Николай Киров прати  тима на 4-о място в класирането с 32 точки - 2 повече от Берое. В същото  време поражението отдалечи Локомотив от топ 6. Отборът, който единствен  през този сезон постигна победи над Левски и Лудогорец, е с 22 точки -  на 5 от топ 6, който се затваря от Черно море (27 пункта).   ", "date": "2018.12.04", "title": "Фамозен гол реши дербито на Пловдив"}
{"url": "https://www.actualno.com/ruse/kolednata-elha-v-ruse-zasija-sys-sgrjavashti-iskri-v-prikazen-spektakyl-news_709949.html", "text": "  На 4 декември, на сцената пред Общината, традиционно грейнаха светлините на Коледната елха.     Градоначалникът на Община Русе Пламен Стоилов запали светлините на коледната елха заедно с Дядо Коледа, директорът на дирекция „Култура и образование“ Ирена Петрова, началникът на отдел „Култура“ Ива Чавдарова, както и директорът на ОП „Русе Арт“ Мариан Савов.   Кметът поздрави талантливите деца и пожела на русенци \"заедно да продължаваме да се стремим към благоденствието на скъпия ни Русе.\"\r\nВодеща на приказния спектакъл „Коледни искри“ бе чаканата и любима на поколения малчугани кака Лара, а всички малки палавници и техните родители възторжено посрещнаха  коледнте песни и забавления, фокуси със светлини и вълнуващи срещи с ледената кралица Елза, Шехерезада, Ледения човек, Зайчето Бъни, Арлекино и дълго чакания от всички послушни и непослушни деца – Дядо Коледа.  Празничната еуфория продължи с изпълнения на вокално студио „Приста“ с ръководител Доротея Бальовска и мажоретен състав „Екстрийм“ при Общински младежки дом – Русе.\r\nШоуто завърши с пищна заря и постави началото на атрактивна серия от впечатляващи събития в Коледно-новогодишния календар на Община Русе.", "date": "2018.12.04", "title": "Коледната елха в Русе засия със сгряващи искри в приказен спектакъл"}
{"url": "https://www.actualno.com/analysis/dvama-amerikanski-senatori-ubedeni-vyv-vinata-na-sauditskija-princ-za-kashogi-news_709952.html", "text": "  Двама ключови американски републикански сенатори заявиха във вторник, че нямат никакви съмнения, че престолонаследникът на Саудитска Арабия е бил съучастник в убийството на журналиста Джамал Кашоги, което противоречи на по-неутралната позиция на президента Доналд Тръмп, предаде БГНЕС.     \"Нямам никакви съмнения, че престолонаследникът е режисирал убийството и е правел оценка на ситуацията през цялото време\", заяви председателят на комисията по външни отношения Боб Коркър пред репортери.   Републиканския сенатор Линдзи Греъм, който призова Тръмп да заеме много по-твърда позиция срещу Рияд за убийството, заяви след брифинга, че според него престолонаследникът принц Мохамед бин Салман е \"съучастник в убийството на г-н Кашоги на възможно най-високо ниво.\"", "date": "2018.12.04", "title": "Двама американски сенатори убедени във вината на саудитския принц за Кашоги "}
{"url": "https://www.actualno.com/varna/8-dushi-propadnaha-s-asansior-v-bolnica-vyv-varna-news_709909.html", "text": "        Пострадала е една жена, в момента я преглеждат, предава bTV.   От полицията във Варна съобщиха, че се разследват детайлите и обстоятелствата около случилото се.\r\nОбразувано е досъдебно производство, уведомен е прокурор от Районна прокуратура – Варна.  Според \"24 часа\" капацитетът на асансьора е бил за 6 души, а са се качили осем. Инцидентът е станал заради претоварването.\r\nКабината е пропаднала, но за щастие не от много високо.   С помощта на \"Гражданска защита\" шестима от хората в асансьора са извадени, а след това кабината е тръгнала нагоре и е спряла на последния етаж. Там са успели да слязат другите двама.    ", "date": "2018.12.04", "title": "8 души пропаднаха с асансьор в болница във Варна"}
{"url": "https://www.actualno.com/business/vas-othvyrli-jalbite-sreshtu-ovos-za-izgrajdane-na-am-ruse-veliko-tyrnovo-news_709896.html", "text": "  Върховният административен съд отхвърли жалбите на група физически лица и на сдружение „Граждани за пътен контрол” срещу Решение по оценка на въздействието върху околната среда на министъра на околната среда и водите, с което се одобрява осъществяването на инвестиционно предложение за „Автомагистрала Русе – Велико Търново“ по комбиниран вариант, с изпълнение на габарит А 27, съобщиха от ВАС.     Решението на тричленния състав на ВАС е окончателно и не подлежи на касационно обжалване, тъй като магистралата е определена като обект от национално значение със стратегическа важност. Според чл. 99, ал. 7 от Закона за опазване на околната среда е необходимо да са налице комулативно три предпоставки:\r\nРешението по оценка за въздействието върху околната среда (ОВОС), с което е одобрено осъществяването на инвестиционното предложение (негово разширение или изменение) да е на министъра на околната среда и водите.\r\nИнвестиционното предложение (негово разширение или изменение) да е определено като обект с национално значение с акт на Министерския съвет.  Обектът по т. 2 да е със стратегическа важност.\r\nВърховните магистрати смятат, че са необосновани развитите от жалбоподателите съображения, че в процедурата по ОВОС не е разгледано и преценено правилно съществуващото състояние на компонентите и факторите на околната среда и не е направен обоснован анализ на очакваните въздействия.\r\nЧаст първа от доклада за ОВОС съдържа подробно описание и анализ на компонентите и факторите на околната среда, които ще бъдат засегнати в голяма степен от инвестиционното предложение - атмосферен въздух и климатични фактори.    Докладът съдържа и описание на въздействието върху повърхностни и подземни води, земни недра, земи и почви, растителен и животински свят, защитени територии и чувствителни зони, отпадъци, ландшафт.", "date": "2018.12.04", "title": "ВАС отхвърли жалбите срещу ОВОС за изграждане на АМ „Русе- Велико Търново“ "}
{"url": "https://www.actualno.com/business/otpuskat-10-mln-evro-za-malkija-i-sreden-biznes-v-granichnija-region-s-gyrcija-news_709947.html", "text": "  10 млн. евро за развитие на малките и средни предприятия в граничния регион между България и Гърция ще бъдат отпуснати по програмата за трансгранично сътрудничество ИНТЕРРЕГ V-A Гърция-България 2014-2020 г., съобщиха от пресцентъра на регионалното министерство.     Мярката бе одобрена в рамките на петото заседание на Комитета за наблюдение на програмата, което се проведе в Ксанти, Гърция. Форумът бе председателстван от заместник-министъра на регионалното развитие и благоустройството Деница Николова и заместник-министъра на икономическото развитие на Гърция Статис Янакидис. В него участваха областни управители, кметове, представители на бизнеса, неправителствения сектор и образователни структури от двете страни на граница.\r\nЗам.-министър Николова подчерта, че около 80 от малките и средни погранични предприятия в двете страни ще могат да се възползват от финансовата помощ по приоритетната ос „Конкурентен и иновативен трансграничен регион“, с която ще се даде тласък на развитието и допълнителни възможности за инвестиции в трансграничния регион. 30 на сто от средствата ще бъдат насочени изцяло към новосъздадени предприятия, а мярката ще бъде отворена още този месец. „Подкрепата, която предоставяме, има за цел да повиши конкурентоспособността на бизнеса в трансграничния регион, стимулирайки неговия ръст и способност да разшири икономическите си дейности към нови пазари и продукти“, каза Николова. Тя допълни, че малкият и среден бизнес носи най-голяма добавена стойност в регионите. Фирмите ще могат да подобрят работната си среда, да повишават конкурентоспособността си чрез закупуване на нови машини и оборудване, да създават нови продукти и да ги позиционират по-добре на пазарите. Максималната стойност на всеки проект ще е 600 000 евро, като 65% ще е безвъзмездната субсидия, а 35% ще е собствен принос на кандидатите.\r\nЩе се финансират проекти в областта на производство на хранителни продукти, тъкани, фирми за компютърна и комуникационна техника, електронни и оптични продукти/изделия, производство на строителни материали, производства, допринасящи за постигане на кръгова икономика – събиране и рециклиране на материали, предприятия с насоченост към развитието на изделия в областта на туризма и спорта. Обектите за търговия на едро ще бъдат считани за допустими, само в случаите, когато са свързани с дадена производствена дейност. Фокус в одобрената възможност за финансиране ще бъде директната подкрепа на малките и средни предприятия, свързани с производствена дейност. Със средствата фирмите ще могат да извършат дребномащабно строителство – изграждане на производствени инсталации, доставка на специализирано оборудване, закупуване на софтуер и свързаните с него услуги, маркетинг и ноу-хау, патенти и авторски права, разходи за персонал и др. Максималната продължителност на проектите ще е 3 години. Срокът за кандидатстване ще е до края на месец март 2019 г.     „За двете страни е много важно да постигаме устойчиво развитие на двата региона. За българското правителство основен приоритет е намаляването на дисбалансите между регионите, като в тази връзка акцентираме върху мерки и действия с различно финансиране за устойчиво икономическо развитие, намаляване на различията и подпомагане на взаимодействието с партньори за икономическо развитие на териториите и общността“, каза още Николова. Тя добави, че програмата за трансгранично сътрудничество има голямо въздействие върху 4 области в Южна България – Смолян, Хасково, Кърджали и Благоевград, които имат достъп и възможност за изпълнение на мерки за икономическо развитие на територията. Деница Николова напомни, че в рамките на предходния програмен период между институции от двете държави са създадени 22 партньорства, изпълнени са проекти за подобряване на свързаността чрез подобряване на пътната мрежа, изпълнение са множество проекти свързани с развитието на туризма.\r\nЗаместник-министър Николова посочи, че един от големите стратегически проекти, който се реализира в момента по програмата с близо 39 млн. евро, включва изграждането на нов граничен пункт и път от гръцкото село Димарио до българо-гръцката граница при Рудозем, реконструкция на път II-86 Средногорци – Рудозем, включително изграждането на околовръстен път на Рудозем и реконструкция на републикански път II-59 – Момчилград – Ивайловград. Партньори от българска страна са Областна администрация Смолян и Агенция „Пътна инфраструктура“. От гръцка страна участва водещият партньор „Егнатия одос“ АД. По време на заседанието от „Егнатия Одос“ информираха, че напредва строителството на 8-километровото трасе от гръцкото село до границата. Пътят е изцяло нов, строи се в сложна горска местност, като в момента се изгражда техническата част, направени са и помощни пътища за техниката. Трасето е почти пробито, като остава 1 км до границата с България. Започнала е рехабилитацията на 18 км от главния път Средногорци – Рудозем по проекта. Провежда се обществена поръчка за избор на изпълнител на 1,7 км обходен път на Рудозем, като се очаква догодина да започне реалната работа. Работи се и по рехабилитацията на 32 км от пътя Момчилград - Ивайловград. На финална правя са процедурите по избор на изпълнител за новото ГКПП „Рудозем- Ксанти“. Съгласно заданието още в началото на 2019 г. ще има договор и строителството ще започне.\r\nВ напреднала фаза е подготовката за изпълнение на стратегическия проект „Трансгранично планиране и инфраструктурни мерки за защита от наводнения“ с общ бюджет от около 11 млн. евро, който има за цел да повиши нивото на защита на населението от наводнения по теченията на двете пресичащи границата големи реки - Струма и Марица, и техните притоци. Дейностите по проекта включват поддържане и подобряване на съществуващата инфраструктурата за защита от наводнения, за да ограничава водните разливи или насочване и улесняване на речния отток; доставка на допълнително оборудване, обезпечаващо бърза и своевременна реакция в случай на заплаха, повишаване на нивото на взаимодействие между компетентните институции от двете страни на границата и техния капацитет. Партньори от българска страна по проекта са Областните администрации Смолян, Кърджали, Хасково и Благоевград. От гръцка страна партньори са „Децентрализирана администрация на Македония и Тракия“ и „Регион на източна Македония и Тракия“, който е водещ партньор.    „Всичко това демонстрира колко успешна е програмата. Към момента не отчитаме предизвикателства в изпълнението й от гледна точка на покриване изискванията на регламентите на ЕК. Натрупаният досега опит, както и установеното трайно сътрудничество между българските и гръцки организации от двете страни на границата доказват по безспорен начин добавената стойност на тази програма за развитието на граничния район. В тази връзка, вярвам, че и в бъдеще ще продължим да укрепваме изградения между нас дух на партньорство и в рамките на програмата ще продължим да търсим ефективни решения на специфичните за трансграничния регион проблеми, които да оказват високо въздействие за неговото развие“, каза още Деница Николова.", "date": "2018.12.04", "title": "Отпускат 10 млн. евро за малкия и среден бизнес в граничния регион с Гърция"}
{"url": "https://www.actualno.com/politics/kabinetyt-shte-odobrjava-reshenija-za-dopylnitelni-razhodi-news_709945.html", "text": "  Проекти на постановления за одобряване на допълнителни разходи по бюджетите на редица министерства ще одобри кабинета на редовното си заседание в сряда.     По предложение на финансовия министър, правителството ще одобри проект на постановление за извършване на промени на утвърдените със Закона за държавния бюджет за 2018 г. максимални размери на ангажиментите за разходи, които могат да бъдат поети през 2018 г.\r\nВътрешният министър е внесъл два проекта – единия за одобряване на вътрешнокомпенсирани промени на утвърдените разходи по области на политики/бюджетни програми по бюджета на МВР за 2018 г., а втория – за одобряване на допълнителни разходи по бюджета на МВР за 2018 г. за финансирането на проекти, свързани с изпълнението на неотложни мерки за 2018 г. за присъединяването на Република България към Шенгенското пространство.   По бюджета на МРРБ също ще има одобряване на вътрешнокомпенсирани промени на утвърдените разходи за тази година.  Земеделският министър е внесъл проект на постановление за одобряване на допълнителни разходи за 2018 г. по бюджета на ДФ „Земеделие“ за възстановяване на средства по изпълнението на мерките, свързани с националните доплащания и държавните помощи.\r\nС няколко решения кабинетът ще се разпореди с различни имоти.\r\nС друго решение кабинетът предлага на президента да удостои певеца Михаил Белчев с орден „Стара планина” първа степен. В началото на ноември тази година големият музикант и поет празнува 50 години на сцена с мащабен концерт на сцената на НДК.    ", "date": "2018.12.04", "title": "Кабинетът ще одобрява решения за допълнителни разходи "}
{"url": "https://www.actualno.com/curious/dneven-horoskop-za-5-dekemvri-news_709878.html", "text": "        Ако е възможно отложете срещите и работата за деня. Въпреки дългата   почивка ви е нужно още време, за да възстановите силите си. Не правете   компромиси относно здравето ви. Ако още не сте консултирали с вашия   лекар, е време да го посетите. Планирайте важните неща за изпълнение в първата част от деня.   Партньорските отношения и съвместната работа ще бъдат изключително   плодотворни. За този ден не е препоръчително да правите анализи.   Разграничавайте желаното от реалното.   Очаква ви наситен ден в работата. Пазете се от грешки и  недоразумения.  Най-добре не се осланяйте на чужда помощ, така поне ще  знаете, че  грешките са си ваши. Не започвайте нови проекти. Ако са се  натрупали  стари задължения се справете първо с тях.     Денят ще бъде напрегнат, но наситен с полезни за вас събития. Може да   срещнете хора, с които отдавна сте загубили връзка. Самотните   представители на знака ги очаква среща с човек, с когото може да   започнат връзка. На всяка цена избягвайте конфликтите.    През този ден ви очакват сериозни въпроси за решаване. Възможно е да   възникне неразбирателство в семейството. Всичко ще се оправи с много   спокойствие и вяра. Пазете парите си и не ги влагайте в съмнителни   сделки. Днес е ден, в който може да зарадвате близките си с подаръци. Ще  имате  блестящи идеи, така че не се скъпете. Времето е подходящо и за  планиране  на пътуване или почивка. Очаква ви и добра новина, която ще  внесе  сериозна промяна в живота ви.   Днес ви предстои отговорен разговор или среща, свързани с родителите  на  вашата половинка.  Ако отдавна отлагате това събитие, няма накъде  повече  да бягате. Все пак посещението няма да продължи вечно, за това  не се  страхувайте толкова много.    Усилията от последните дни не са останали незабелязани и днес ви  очаква  новина, свързана с повишаването на доходите ви. Денят е подходящ  за  преговори, приемане на гости от чужбина, разговори по финансови  въпроси  със спонсори и влиятелни лица. През този ден ви очакват някои промени в професионалната сфера.  Възможно  е да се чувствате прекалено изнервени и неспокойни. Бъдете  внимателни  по време на път. Ако имате възможност прекарайте деня у  дома.    Денят няма да е от най-лесните. Бъдете внимателни към здравето си.  Ако  сутринта не се чувствате добре останете вкъщи. Следобяд ви очакват   интересни срещи и дори романтични преживявания. Ще може да разчитате на   помощ от страна на близките и приятелите. През този ден може да ви налегне тъга. Струва ви се, че животът тече   прекалено бързо. Не че това не е така, но меланхолията няма да подобри   нещата. Има много весели моменти, които да си спомните и още повече,   които тепърва ви очакват. Днес не приемайте твърде лично всичко, което може да се  случи.  Ще ви се наложи да положите доста усилия, но в крайна сметка  всичко ще  има положителен край. В работата се въздържайте от влизане в  спор с  шефовете ви. Денят не е подходящ за изясняване на лични  отношения.", "date": "2018.12.04", "title": "Дневен хороскоп за 5 декември "}
{"url": "https://www.actualno.com/europe/bylgarski-eksperti-uchastvat-v-proverkata-na-aec-v-rostov-news_709951.html", "text": "  Експерти от Световната асоциация на ядрените оператори (WANO) започнаха проверка на безопасността на Ростовската АЕЦ. Сред тях има и български експерти, предаде Interfax.     В състава на екипа влизат 22 експерти от 10 страни – България, Словакия, Беларус, Пакистан, Иран, Китай, САЩ, Русия, Украйна и Армения.   Целта на проверката, която ще приключи до 14 декември, е максимално да се повиши безопасността и надеждността на централата, да се окаже необходимата информационна подкрепа и да се предаде положителния световен опит от експлоатацията на централите на работещите в АЕЦ.\r\nВ Ростовската АЕЦ досега са проведени пет проверки от Московския център на WANO, като последната е била през 2017 г.  Експертите от WANO отличиха 25 положителни практики, които успешно се използват за осигуряване на безопасността на други АЕЦ по света.", "date": "2018.12.04", "title": "Български експерти участват в проверката на АЕЦ в Ростов"}
{"url": "https://www.actualno.com/sofia/fandykova-shte-prieme-ostavkata-na-krusev-news_709902.html", "text": "  Йорданка Фандъкова ще приеме подадената оставка на зам.-кмета по транспорт Евгени Крусев, съобщиха от пресцентъра на Столична община.     Общината ще продължи да съдейства на проверката на Прокуратурата. Като част от това преди месец бяха изпратени резултатите от проверката на дирекция „Вътрешен одит“.   По заповед на кмета бяха проверени всички обстоятелства, довели до изменението на проекта за релсовия път по ул. „Граф Игнатиев“.\r\n\"Столична община оказва пълно съдействие на проверяващите органи, като всички документи и установени от вътрешната проверка факти са присъединени към проверката на Прокуратурата. Като възложител на проекта Евгени Крусев носи своята отговорност. Реконструкцията на ул. „Граф Игнатиев“ е голям проект, при реализацията на който се изисква експертизата и компетентните решения на широк кръг експерти, в това число и проектантите. В този процес всеки един носи своята лична и професионална отговорност\", заяви Йорданка Фандъкова.  ", "date": "2018.12.04", "title": "Фандъкова ще приеме оставката на Крусев "}
{"url": "https://www.actualno.com/crime/zadyrjaha-myj-ubil-tri-kucheta-v-tyrgovishtko-news_709846.html", "text": "  Зоополицаи на ОДМВР-Търговище задържаха мъж, прострелял три кучета. Вчера в РУ-Търговище бил получен сигнал за открити в района на гробищния парк в с. Баячево тела на трите животни - породата „алабай“, собственост на 38-годишен от областния град. В хода на стартиралото по случая разследване, зоополицаите бързо влезли в следите на извършителя - 62-годишен мъж от Търговище, съобщиха от МВР.     Иззета е законно притежаваната от него ловна пушка, с която по първоначални данни са убити животните. При последваща проверка в къщата му в с. Баячево са открити 18 патрона 12-ти калибър за ловно оръжие, притежавани без да разрешение.   Причините за деянието са в процес на изясняване. Мъжът е задържан за срок до 24 часа в РУ-Търговище. По случая е образувано досъдебно производство, работата по което продължава под наблюдението на прокуратурата.", "date": "2018.12.04", "title": "Задържаха мъж, убил три кучета в Търговищко"}
{"url": "https://www.actualno.com/ruse/vrychiha-nagradite-za-turizym-dunavski-limes-v-ruse-news_709818.html", "text": "  На 3 декември, в Доходно здание за шести пореден път бяха определени  победителите в Конкурса „Дунавски Лимес - годишни награди на Община Русе в сферата на туризма 2018“. На церемонията присъстваха кметът Пламен Стоилов и неговите заместници: Страхил Карапчански, Даниела Шилкова и Наталия Кръстева, както и директорът на дирекция „Култура и образование“ Ирена Петрова. Водещ на събитието бе директорът на ОП „Русе арт“ Мариан Савов.     Кметът Пламен Стоилов приветства присъстващите и благодари на работещите в бранша за влаганите от тях всеотдайност, професионализъм и постоянство в процеса на работа и им пожела да продължават да работят усилено и да предлагат все по-добри услуги на туристите в нашия град. По-късно той награди водещите фирми, работещи в областта на туризма, с плакети и грамоти „Дунавски Лимес“.   Отличените бяха избрани чрез онлайн гласуване и в конкурса участваха всички места за настаняване, заведения за хранене и развлечение, сдружения и институции, провеждащи събития, свързани с туризма и туристически агенции и туроператорски фирми, опериращи на територията на община Русе. Целта на събитието е да стимулира местния туристически бизнес чрез насърчаване на добрите практики, създаване на предпоставки за инициативност и добра конкурентна среда.\r\nВръчени бяха 7 вида награди в областта на хотелиерството, като хотел на годината е „Рига“.  За ресторант на 2018 г. бе определен „Кралска закуска“, а за най-добро заведение за бързо обслужване – „Пикадили”. За най-добра туристическа агенция или туроператор за годината бе избрана „Вени Травел“.\r\nСпециална награда получи Общински младежки дом – Русе за популяризиране на гр. Русе като център за култура, изкуство и развитие на млади таланти.   Ренета Вълева – директор на ПГТ „Иван П. Павлов“ получи специалната награда „За развитие на регионалния кулинарен туризъм и качествено обучение на кадрите в туризма“, а шеф Петър Атанасов получи награда „За цялостно развитие на кулинарното изкуство“ за това, че развива кулинарията, налагайки местните  продукти и вкусове.    Празничното настроение създадоха мажоретен състав „Екстрийм“ и балет „Импулс“, а специални гости бяха Калин Вельов, „Амазония Денс Проджект“ и Джулия Мартинс.", "date": "2018.12.04", "title": "Връчиха наградите за туризъм „Дунавски Лимес“ в Русе"}
{"url": "https://www.actualno.com/help/anastasija-ima-nujda-ot-sredstva-za-operacija-na-grybnaka-news_709916.html", "text": "  15-годишната Анастасия от София страда от вродено гръбначно изкривяване - S-образна сколиоза, причинена от полу-прешлен. Гръбначното изкривяване  прогресира до 50 градуса по време на първото бурно израстване и това  предизвиква промяна в позицията на ребрата и ежедневни болки.        ", "date": "2018.12.04", "title": "Анастасия има нужда от средства за операция на гръбнака "}
{"url": "https://www.actualno.com/europe/frenskoto-pravitelstvo-vyvede-moratorium-vyrhu-povishavaneto-na-cenite-na-gorivata-news_709855.html", "text": "  Министър-председателят на Франция Едуар Филип обяви въвеждането на мораториум върху повишаването на цените на горивата. Мораториумът ще бъде с 6-месечен срок, съобщи Le Figaro.     Освен това в близките шест месеца няма да се повишават тарифите за ползване на газ и електроенергия.   Мерките се предприемат във връзка с масовите протести на движението \"жълти жилетки\", които продължават повече от две седмици във Франция.\r\n\"Нито един данък не струва толкова, че да поставя под заплаха единството на нацията\", каза Филип.  През последната година бензинът във Франция поскъпна с 15%, дизелът с 23%. От 1 януари 2019 година се очакваше ново увеличение. Така чиновниците смятаха да стимулират французите да ползват обществения транспорт и да закупят електромобили.\r\nПлановете на правителството предизвикаха масови протести, които прераснаха в безредици.  Загинаха четирима души, а няколко десетки бяха ранени.   ", "date": "2018.12.04", "title": "Френското правителство въведе мораториум върху повишаването на цените на горивата"}
{"url": "https://www.actualno.com/vraza/vrachani-posreshtat-nikulden-na-ploshtada-s-1500-porcii-riben-kurban-news_709892.html", "text": "  Община Враца организира тържествено посрещане на християнския празник Никулден на пл. \"Христо Ботев \". За трета поредна година честването на предстоящия християнски празник - Никулден ще бъде отбелязан с . Празникът, което се организира от Община Враца и с благословението на Негово Високопреосвещенство Митрополит Григорий ще започне от 11:30 ч.     Над 1 500 порции от рибния курбан ще бъде раздаден безплатно на всички присъстващи.\r\nТрадиционна е и кулинарната изложба-базар на шарани. Петдесет  риби, приготвени от професионални майстор-готвачи от детските градини и ясли, както и от майстор-готвачите от Общинско предприятие „Социални дейности”, ще бъдат предложени за закупуване от гражданите. Средствата, получени от изложбата-базар, ще бъдат дарени за изграждане паметник на видния врачанин - кинорежисьора Людмил Кирков.   Началната цена на приготвените шарани е .  Същият ден се поставя началото на коледните и новогодишни празници в града под Околчица. Ще грейнат  светлините на коледната елха на площад \"Христо Ботев\". Началото е от 16:30 часа. На 7 декември ще  бъдат запалени  светлините на елхата и във врачанския комплекс  \"Дъбника .\r\nОт вчера вече работи и Ледената пързалка пред паметника на Христо Ботев.. Един от най-големите атракциони в Северна България ще приема любители на кънките всеки ден от . Цената да се пързалят 30-минути, за деца и ученици е 4 лева, а за възрастни - 5 лева. Любителите на тънкия лед ще се упражняват под звуците на популярни коледни мелодии от цял  свят.    ", "date": "2018.12.04", "title": "Врачани посрещат Никулден на площада с 1500 порции рибен курбан"}
{"url": "https://www.actualno.com/healthy/za-6-chasa-110-dushi-preminaha-prez-travmatologijata-na-pirogov-news_709918.html", "text": "  В рамките само на шест часа, 110 спешни пациенти са преминали през спешния травматологичен кабинет на „Пирогов”, от които приети за лечение и последващо оперативно лечение са 20 души. Това съобщи директорът на „Пирогов” проф. Асен Балтов в ранния следобед, предаде БГНЕС.     Проф. Балтов не скри, че днес са били малко изненадани, тъй като спешните медици не са очаквали такъв наплив от пострадали заради поледицата. „Обикновено за един по-тежък зимен ден минават около 100 пациенти на денонощие. Тук говорим само за 6 часа, че са преминали 110”, посочи Балтов.   Той каза, че са имали и много по-тежки дни от този. Бройката, която Балтов си спомня на едно негово дежурство била около 230 преминали, знае и за 340 преминали само за едно денонощие. „Така че в момента наистина неприятно е, хората искат да бъдат обслужени максимално бързо, за съжаление няма как да стане това… Ставаме си малко като на военно положение, така да се каже”, посочи проф. Балтов.", "date": "2018.12.04", "title": "За 6 часа 110 души преминаха през травматологията на \"Пирогов\""}
{"url": "https://www.actualno.com/healthy/kyde-otivat-zarjazanite-ot-rodnini-pacienti-ot-bolnicite-news_709852.html", "text": "  Доскоро на входа на Университетска болница \"Св.Георги\" в Пловдив стоеше поставен отпреди повече от 30 години надпис, цитиращ Конституцията: \"В НРБ всеки има право на безплатно лечение\". Това отдавна вече не е вярно, наскоро се сетиха да махнат надписа. Във вида си на търговски дружества болниците, тези дълбоко хуманитарни институции, се сблъскват директно с проблем, който възниква периодично и който всеки път се решава по извънредно труден начин.     В момента в Университетска болница \"Св.Георги\" в Пловдив - най- голямата в Южна България, има двама пациенти, които са на \" отглеждане\", тъй като семействата им отказват да ги приемат обратно, а социалните засега мълчат. В единия случай става дума за жена, постъпила за лечение на исхемичен инсулт и с психиатрична експертиза, която от август е настанена в болницата и за нея вече са изразходвани към 1200 лв, при положение, че стойността на клиничната пътека е 730. Доста повече пари болницата харчи за другия пациент- той е постъпил по клинична пътека, която е 600 лв, а за него вече са изразходвани към 11 000 лв.   Както може да се предполага, подобни случаи не са единични, а като става дума за болни хора, социалната ни система би трябвало да предложи решение. В случая с болната жена, медиците са открили подходящ Дом за жени с психични увреждания в Карлово, но отговор оттам няма. От УМБАЛ съобщават, че са провели срещи с общинска дирекция \"Социално подпомагане\" и то не само сега, а още преди година, тъй като би трябвало да се създаде алгоритъм за подобни ситуации. Оказва се, че заведения има, но места няма. Освен, че тежат на болничния бюджет, тези пациенти живеят и в условия, които не са подходящи за тях.\r\nВпрочем проблемът със зарязването на болни от семействата им не е от вчера, преди над 30 години в Пловдив имаше Отделение за хипотрофични деца, обособено в кв. \"Изгрев\", където настаняваха малки деца, непотърсени от близки. В държавните психиатрии пък най-редовно полицията или Спешна помощ докарва хора, изпаднали в безпомощно състояние по улиците, където и без това си живеят. Така болниците се превръщат в социални заведения, без това да е основната им функция. Преди дни друга една болница в Пловдив съобщи за две изоставени от майките си бебета още след раждането, за тях се намери изход в приемни семейства. Социалната ни система се реформира може би най-сериозно в сравнение с други сфери у нас, който каже обратното, едва ли е запознат с условията преди години. Има обаче още много да се направи, за да не остават безпомощни хора без подкрепа и обречени.  В наредбата, регламентираща изписването на пациенти от болницата, текстът предлага три варианта - предава се на близките му, информира се дирекция \"Социално подпомагане\", ако те не го искат, а той има нужда от грижи - да му бъде предложена социална услуга. Третият вариант в тази наредба е доста спорен - предава се на служител на \"Социално подпомагане\"... А после? Най-малкото, което може да се направи в такива случаи, е в специализираните социални заведения да се държи някакъв разумен резерв за подобни ситуации и да има топла информационна връзка между болниците и тях. Това би спестило и нерви и пари на всички.", "date": "2018.12.04", "title": "Къде отиват зарязаните от роднини пациенти от болниците?"}
{"url": "https://www.actualno.com/america/8-godishen-blogyr-samo-za-godina-e-spechelil-20-mln-dolara-news_709914.html", "text": "  Осемгодишното момче от САЩ, което публикува прегледи на играчки в канала си в YouTube, се превърна в най-платения блогър, като за една година спечели 22 милиона долара.     Според Форбс Райън и неговият канал Ryan ToysReview надминаха предишния лидер на YouTube Джейк Пол с 500 хиляди долара. На трето място в класацията е каналът Dude Perfect, който спечели 20 милиона долара.   Родителите на Райън публикуват видео ревюта на играчки почти всеки ден. Блогът за \"гигантското синьо магическо яйце“ с играчки вътре е бил разгледан над един милион пъти в рамките на три дни.\r\nВ сравнение с миналата година приходите на Райън са се удвоили.  Попитан от NBC за това защо други деца обичат да гледат видеоклиповете му, Райън, който наскоро навърши осем години, каза: \"Защото съм смешен и забавен.\"\r\nОткакто родителите на Райън регистрират канала през март 2015 г., нежговите видеоматериали са гледани 26 милиарда пъти. По информация на „Форбс“ огромната част от приходите (21 млн. долара) идва от реклама, която се показва по време на клиповете, а останалата е в резултат на спонсорски проекти.   В голяма степен обяснението, че приходите на Райън са основно от реклама, е поради факта, че играчките, които малчуганът показва, веднага изчезват от лавиците в магазините.    Например през август гигантската верига супермаркети Walmart започна да продава играчки и дрехи за деца с марката Ryan's World (\"Светът на Райън“).\r\nДоколкото милионерът е непълнолетен, 15% от неговите доходи отиват на специална банкова сметка, до която той ще получи достъп когато навърши 18 години.", "date": "2018.12.04", "title": " 8-годишен блогър само за година е спечелил 20 млн. долара "}
{"url": "https://www.actualno.com/smolyan/sybitieto-na-sezona-za-pamporovo-shte-e-mejdunarodnijat-kongres-interski-2019-news_709854.html", "text": "  Събитието, което ще е основен акцент на предстоящия сезон в курортния комплекс Пампорово е международният конгрес за ски учители в света „ “, съобщи изпълнителният директор на „Пампорово“ АД Мариян Беляков.     А тази година на студентите от цялата страна ще могат да се насладят на страхотно шоу в Пампорово. Очаква се курортът да бъде превзет от събитие, за което ще се говори дълго време.\r\nЗа случая ще се изгради модерна и отопляема парти шатра с големина 2000 кв. метра, която ще събере около , съобщават от \"Пампорово\" АД.\r\nШатрата е иновация в България, различен вид място и начин за съвременното забавление сред младите хора. Посетителите ще могат да се насладят на грандиозно парти с най-добрите български артисти на специално изградена сцена, с най-доброто озвучение и осветление. Обстановката в шатрата е с екстравагантен декор и дизайн. Светещи барове и поредица атракции ще са само малка част изненадите на студентската вечер.  Ще има безплатни лифтове за всички, които са посетили курорта. А вечерта всички ще се прехвърлят в шатрата на \"Малина\", където ще продължи грандиозното парти.\r\n„Цената на  ., което е с 3 лв. повече от миналата година. Опитали сме се съвсем символично да увеличим цената, въпреки огромните разходи, които са се увеличили през последните 12 месеца. Промоционалната цена на лифт картата между 8 и 21 декември ще бъде 37 лв. От 22 декември влизаме в стандартна цена от 58 лв. Надявам се дотогава 80% от ски зоната да бъде готова и вярвам в това“, съобщи изпълнителният директор на „Пампорово“ АД Мариян Беляков.\r\nДружеството въвежда нова кол център система от този сезон, която ще дава автоматизирана информация за най-различните дейности в територията на ски зоната и самия курорт. Най-иновативното е т.нар. SnowGis-система, която по подобие на авиационните системи дава автоматизирана информация за времето и състоянието на ски зоната и ски пистите.    Съвсем наскоро в Пампорово бе открит нов целогодишен туристически център и към него вече има над 50 летни и зимни продукта, включително 7-дневна гарантирана лятна и зимна програма. Открит е нов детски център на три етажа, който ще обслужва деца на възраст от 4 до 16 години. Намира се на т.нар. Стара автогара - долна станция на лифт №1.\r\nОт нова панорамна площадка \"Перелик\" туристите ще могат да се насладят на красиви гледки и да направят изключителни панорамни снимки към красивите планини наоколо.\r\n„Напълно реновирани са два петзвездни хотела \"Перелик\" и \"Орловец\", които отварят врати този уикенд. Изграждаме и нов огромен конферентен блок в хотел \"Перелик\", чийто капацитет ще бъде 1200-1300 човека. Това ще е един от най-големите конферентни блокове в България и ще бъде готов в края на месец февруари“, уточни Беляков.\r\nДружеството продължава с партньорските програми, чрез които може да се ползват преференциални лифт карти с отстъпка от 8%, ски пакети с отстъпка 18% и 10% за настаняване в хотелите.\r\nБеляков каза, че за разлика от курортите в България, в Пампорово няма този проблем с кадрите, защото хотелиери и ресторантьори в зимния комплекс са увеличили заплатите на персонала. По думите му текучеството е много малко и засега не им се налага да внасят чужда работна ръка, разчитат предимно на хора от Чепеларе, Смолян и региона, които се справят много добре.   От Ирландия продължава да е изключително голям интересът и тази година. Има увеличение на резервациите с 20-30%. От ирландска компания са заявили, че искат да наемат заведение за целия сезон.\r\nПо думите на Беляков за съжаление досега между зимните курорти в България има единствено и само конкуренция и никакви признаци за сътрудничество.\r\nЕдин милион лева е инвестицията.\r\nМногократно са изпращали писма за съдействие от държавата за този конгрес, но до момента нямат някаква подкрепа. Разчитат изцяло на себе си. Това е наъй-авторитетното събитие в зимните спортове, организацията е изключително трудоемка, от година и половина се готвят за това.", "date": "2018.12.04", "title": "Събитието на сезона за Пампорово ще е международният конгрес \"Интерски 2019\""}
{"url": "https://www.actualno.com/america/avtomobilni-giganti-protestirat-v-belija-dom-sreshtu-visokite-vnosni-tarifi-na-sasht-news_709860.html", "text": "  Представители на “Даймлер“, „Фолксваген“ и „BMW“ пристигат във Вашингтон за разговори с американското правителство, съобщава Die Zeit.     Застрашени от въведените тарифи за внос на автомобили от американския президент Доналд Тръмп, мениджърите на немските автомобилни компании ще се срещнат с членове на американското правителство за разговори в Белия дом.   В разговорите ще вземе участие и главния изпълнителен директор на „Даймлер“ Дитер Зетче. Директорът на „Фолксваген“ Херберт Диез също ще долети в САЩ, за да се срещне с министъра на икономиката Уилбър Рос и с представителя на търговския борд Робърт Лайтшизър. „BMW“ ще бъде представляван от финансовия директор Николас Петер.\r\nВсе още не са известни бъдещите детайли от срещата във Вашингтон. Бизнес консултантът на Тръмп Лари Кудлоу отказа да даде предварителни подробности. Очаква се срещата на Белия дом да се състои без президента на САЩ Доналд Тръмп.  Очевидно правителството на САЩ иска да обсъди настоящия търговски спор. Германското висше автомениджърско тяло възнамерява да акцентира върху важността на германските компании за американската индустрия.\r\nПредставителите на автомобилните компании обаче нямат официална оторизация за преговори, тъй като търговията и митническите въпроси на Европейския съюз са отговорност на Европейската комисия.   Тръмп смята, че САЩ получават несправедливо отношение от своите търговски партньори и заплашва да наложи специални месечни мита върху автомобилите.    За германските производители това би било тежко бреме. След като секторът изглеждаше временно стабилен, Тръмп се обърна към председателя на ЕС Жан-Клод Юнкер през лятото с намерението да се оттегли от сегашните си задължения и поиска допълнителни преговори.\r\nСлед оповестяването на значителни съкращения на работни места в най-големия производител на автомобили в САЩ General Motors, Тръмп отново заяви миналата седмица, че обмисля тарифи до 25% за автомобили от чужбина.", "date": "2018.12.04", "title": "Автомобилни гиганти протестират в Белия дом срещу високите вносни тарифи на САЩ"}
{"url": "https://www.actualno.com/blagoevgrad/100-studenti-ot-uzu-neofit-rilski-se-sreshtnaha-s-ilijana-jotova-news_709871.html", "text": "  Вицепрезидентът Илияна Йотовa беше в Благоевград, за да се срещне с чуждестранни студенти от български произход, като повод за самата беседа бе техните въпроси относно образованието в България и бъдещата им реализация в страната.     Йотова пристигна в сградата на ЮЗУ \"Неофит Рилски\" и беше посрещната от журналисти, на които разказа за инициативата си: \"Организирам тази среща със студенти, които идват да учат в български учебни заведения. Тези срещи нямат за цел нито да изнасям лекция, нито са на конкретна тема. Те са неформален разговор, по теми: какво ги мотивира да учат в България. И най-вече да си отговорят на въпроса \"Кариера с българска диплома - мисия възможна?\". Втората част от въпросите с тези лаборатории целят да отговорят на въпроса за оставането на тези деца в България. Досега се оказва, че над 90 % от тези деца искат да останат в България. Въпроса е до колко нашата страна е в състояние да поеме тези студенти.\"   Една от студентките шокира колегите си с историята си. Тя е студентка по туризъм в Благоевград, но е имала проблеми с издаването на паспорта си: \"Ние сме българи и искаме да продължим живота си тук. На мен ми харесва тази страна и от малка ми е мечта да дойда тук. Аз съм от страна до Молдова и за мен беше по-трудно да се реализирам. Имах трудности с документи. Трябваше да отида до Молдова, за да си направя молдовско гражданско, за да дойда в България. Подадох си документите още на 13 години, и доколкото съм запозната със закона, след като моите родители са българи, трябваше до 3 месеца да получа гражданство. Аз получих българския си паспорт когато станах на 19 години, или почти 6 години по-късно. Все още не знам каква е причината това да се случи и да не мога толкова години да се сдобия с гражданство\".\r\nЙотова изслуша нейната история и я поздрави за избора ѝ да дойде в България.  Останалите студенти също задаваха въпроси за реализацията си или споделя случки от бита и ежедневието си.\r\nНа срещата присъстваха представители на Министерството на образованието,  на Президентството, зам.-ректорът на университета, представител на  студентския съвет и др. Около 100 студенти дойдоха на беседата с Йотова и  зададоха своите въпроси.   Събитието е второ от поредицата срещи на вицепрезидента със студенти от български произход. Първата лаборатория „Перспективи за развитие с българска диплома“ се проведе в средата на ноември във Варна. В нея участваха студенти от Икономически университет-Варна, Технически университет-Варна, Медицински университет „Проф. д-р Параскев Стоянов“, Висше военноморско училище „Никола Йонков Вапцаров“.    ", "date": "2018.12.04", "title": "100 студенти от ЮЗУ \"Неофит Рилски\" се срещнаха с Илияна Йотова"}
{"url": "https://www.actualno.com/dobrich/oblastite-razgrad-i-dobrich-vodjat-po-naj-mnogo-sklucheni-brakove-v-stranata-na-glava-ot-naselenieto-news_709858.html", "text": "  Областите Разград и Добрич водят класацията в страната с най-голям брой сключени бракове на 1000 души население през изминалата 2017 г., сочат данните на Териториалното статистическо бюро в добруджанския град. Делът им е съответно 5,2 и 5 на 1000 души. В дъното на таблицата е област Враца с едва 2,4 на 1000 души население.     Юридическите бракове в Добричка област през разглеждания период са 886 и са с 23 по-малко в сравнение с 2016 г. За страната този брой е общо 28 593.   С най-голям относителен дял на миналите под венчило добруджанци е възрастовата група от 25 до 29 години. На тази възраст са сключили брак 24% от мъжете и 28,6% от жените в областта. Средната възраст на сключилите първи брак мъже е 31,4 г., а за жените тя е 28, 1 г. При мъжете тя съвпада със средната възраст за страната, а  жените в Добричко изпреварват връстничките си в страната средно с три месеца. На 16 години са най-младите мъже и жени, сключили брак през 2017 г.\r\nС 16 са се увеличили разводите в Добричка област през изминалата година и броят им е 263 като 75,3% от разтрогнатите бракове са на жители в градовете. Средната продължителност на брака за добруджанци е 16,6 години, а за страната – 15,8 години. Най-много бракове са прекратени по взаимно съгласие или заради несходство в характерите като делът им е съответно 52,9% и 39,9%. Най-често се развеждат хора на възраст между 40 и 49 години.  ", "date": "2018.12.04", "title": "Областите Разград и Добрич водят по най-много сключени бракове в страната на глава от населението"}
{"url": "https://www.actualno.com/sofia/spasi-sofija-ostavkata-na-krusev-ne-e-poemane-na-otgovornost-news_709866.html", "text": "  \"Оставката на заместник-кмета на София Евгени Крусев не решава проблема и не е поемане на отговорност. Разбира се, той е в пълното си право да остави Прокуратурата да си свърши работата. Можем само да приветстваме решението му.\" Това каза Гергин Борисов от \"Спаси София\".     Според документи, показани от сдружението, общината е променила в нарушение на закона параметри на поръчката. Заместникът на Йорданка Фандъкова съобщи, че напуска поста, защото е получил призовка от Прокуратурата във връзка с ремонта.   \"Разочаровани сме от новината за подадената оставка. Надеждите ни бяха в него, че ще бъде новата посока на развитие на комуникация между община и неправителствените организации. Това очакване не се изпълни. Оказа се, че сме надценили възможността на Фандъкова да назначава хора, които да могат да отговорят на очакванията на софиянци\", каза още Борисов за БГНЕС.\r\nГолемият провал, според представителя на „Спаси София“, в мандата на Крусев не е ремонтът на Графа, а заличаването на трамвая в жк. Лозенец.  \"Твърдо сме убедени, че заради това негово решение, отдавна трябваше да си подаде оставката. Надяваме се Прокуратурата да си свърши работата и да се стигне до реално обвинение, тъй като неговият предшественик Любомир Хрисов подаде оставка заради съмнения за корупция, но не последва никакво обвинение\", припомни Гергин Борисов.\r\nСдружението много внимателно следи за новия вид на \"Графа\". Борисов се чуди на поредното нововъведение – странни триъгълни \"колчета\" по протежение на трамвайната линия. „Тези колчета не са по предназначение, слагат се на границите на пешеходните зони. Новият вид на \"Графа\" можем да го опишем като нова версия на бозата от „Витоша“\", добави той.   „Спаси София“ отправиха критики към общината и за забавеното решение още първия ден да въведе „зелен билет“ заради мръсния въздух, а не едва на третия. „Непрекъснато пледираме Столична община да се вземе на сериозно в ролята в борбата за по-добро качество на въздуха“, заяви още Борисов.    ", "date": "2018.12.04", "title": "Спаси София: Оставката на Крусев не е поемане на отговорност"}
{"url": "https://www.actualno.com/society/eto-koga-shte-vali-prez-dekemvri-shte-ima-li-snjag-na-koleda-news_709875.html", "text": "         \"Днес и утре времето ще е тихо и спокойно. Вероятността за мъгли е много голяма, особено трайни ще са те в Дунавската равнина. Около средата на седмицата очакваме повече динамика на вятъра\" , добави тя за вятъра, който се очаква да разсее мъглите из страната.    \"Сняг ще вали през периода 8-12- декември, след това към 19-23-и декември и към самия край на годината. За интензивността на валежите толкова напред не можем да говорим. Снеговалежите в средата на седмицата ще са предимно слаби, очакват се и валежи от дъжд. Възможни са заледявания и поледици. За следващите валежи ще говорим по-натам. При всички положения ще има и дъжд, и сняг. Много често валежът започва от дъжд и вече със застудяването и преминаването на студен фронт се образува сняг\", добави синоптичката. \"Има вероятност в началото на другата седмица да има повече сняг по планините и по-интензивни валежи там\", завърши тя.  ", "date": "2018.12.04", "title": "Ето кога ще вали през декември. Ще има ли сняг на Коледа?"}
{"url": "https://www.actualno.com/crime/srs-po-deloto-ivancheva-podskazva-che-razjalvanata-kmetica-na-mladost-moje-da-e-natopena-news_709874.html", "text": "  За пореден път гледната точка на оставените с месеци в ареста и отстранена от длъжност кметица на \"Младост\" Десислава Иванчева, заместничката ѝ Биляна Петрова и тази на прокуратурата относно това дали двете жени са виновни за вземане на подкуп в особено големи размери се разминава драстично.     На днешното заседание на съда по делото беше представен запис от специално разузнавателно средство (СРС), който подсказва, че е възможно Иванчева да е била натопена. Става въпрос за разговор между строителния предприемач Александър Ваклин, който е основният свидетел на спецпрокуратурата срещу Иванчева и Петрова, и неизвестен мъж.   След петото изслушване днес в съдебната зала на подчертаната с червено част от разговора на снимката по-долу, всички, включително прокурорите признаха, че чуват думите \"Спецализирана прокуратура за петнайсе' хиляди ле'а\", категоричен е Петър Кърджилов, бивш пиар на район \"Младост\". Реално на публикуваната във Facebook страница от сваления текст от записа личи и, че Александър Ваклин говори, че трябва \"да се направи нещо\", \"не може така да продължава\" и че Иванчева вече е направила прецедент на изборите.   Същевременно чрез Петър Кърджилов и Иванчева, и Петрова заявиха категорично, че не са искали да бъдат местени от затвора в Сливен в Софийския арест. Такова твърдение изказа правосъдният министър . \"Ноторно известно е, че женският затвор е само един, в гр. Сливен. Това е дискриминационно, създава невъзможност за защита и среща с роднини, близки, приятели, адвокати. Искаме равенство и да има част от Софийския затвор, сектор за жени\", казаха още двете жени в официално писмо до медиите, като обявиха за \"смехотворни\" и други думи на Цачева - че за да се направи ремонт на ареста при Софийския затвор трябвало да няма арестанти вътре.\r\nАдвокатът на Биляна Петрова - Ирен Савова, коментира, че на днешното заседание имало представяне на СРС, които не касаели директно нейната клиентка, защото били между Александър Ваклин и Петко Дюлгеров - бивш кмет на \"Младост\", сочен за посредник по предаването на подкупа.", "date": "2018.12.04", "title": "СРС по делото \"Иванчева\" подсказва, че разжалваната кметица на \"Младост\" може да е натопена "}
{"url": "https://www.actualno.com/faces/ivo-milev-jivotyt-na-ludmila-jivkova-e-shekspirova-drama-news_709811.html", "text": "   Новата обемна биография на Людмила Живкова, “Животът и смъртта на Людмила Живкова”, е резултат на многогодишен труд на автора Иво Милев. Той работи по темата \"Людмила Живкова\" от 2009 г. във връзка с развитие на проект за игрален филм на продуцентските компании \"СИА\" и \"Камера\". След работа с над 50 000 страници архивен материал, в по-голямата си част неизползван досега, книгата представлява ултимативния биографичен разказ на дъщерята на бившия първи Тодор Живков. В центъра на този разказ е личната драма и трагедия на една жена, умряла с чувството, че е предадена, изоставена и излъгана, дори от собствения си баща, а смъртта ѝ и до днес продължава да буди загадки.      Ето какво заяви Милев в интервю за  Историческата дистанция понякога е само оправдание за непоемане на отговорност. Нея много я обичат историците и т.нар. академични среди. Ако питате тях, все ще бъде рано. Всъщност, аз не участвам в подобен дебат. “Обективността” е лесно трошливо понятие. Това, което мога да гарантирам е  един чист, четим, документален разказ, основан на множество първични архивни документи, в по-голямата си част неизползвани досега. Личността на Людмила Живкова е положена в една стриктна хронология и един широк контекст на времето, както и на идеите, формирали нейния мироглед и основните принципи на нейната политика. Това са и отликите на книгата от всичко писано досега за нея.   Всичко започна през 2009 г., когато със своите колеги от СИА започнахме развитието на проект за игрален филм за Людмила Живкова. Напускането ми на компанията през 2010 г. стопира проекта, но интересът ми към Людмила остана. Познанията ми за нея се задълбочаваха през годините. Работата с множество архиви ми позволи да видя нещата в тяхната историческа, документална стойност. Очертаваше се образ на една своеобразна и странна жена, със странно държание и още по-странни идеи в една силно стагнирана, политически коректна и ограничаваща среда, каквато е системата на социализма през 70-те години на миналия век.\r\nВ едно скучно и силно маскулизирано общество на партийни апаратчици от Брежневите “години на застоя”, се появява една жена, различна от всичко, което социалистическият блок може да предложи. Ексцентрична със своето облекло и дръзки заявления, отворена и открита за контакти, връзки и приятелства. Ясно заявяваща реформаторските си нагласи. Неслучайно медиите на запад я харесват  и толерират толкова. Тяхното отношение към нея е фрапантно положително за разлика от отношението им към когото и да е източно-европейски политик или държавник.    Клишираният образ на една “комунистическа принцеса” и “татова щерка” е вече неадекватен, неработещ и ограничаващ за тази жена, с чието име не без основания се свързва цяла епоха от най-новата ни история. Всичко това, което казвате, е вярно. Стигнах до извода, че тази самотна в личния си живот жена, е самотна и в публичните си прояви, самотно е и посмъртното й битие, ако мога така да се изразя. Не я приема политическата върхушка около баща й. Още тогава, с издигането на Людмила Живкова, Тодор Живкова явно и скрито е обвиняван в семейственост. Още повече, че нейното издигане пренарежда политическите констелации по върховете. Те стават неспокойни, а те не искат и не са свикнали на това. Не я приемат и “либералстващите”, защото тя е дъщеря на първия държавен и партиен ръководител. Това важи и тогава, и сега. Не я приема Бялото братство на дъновистите, защото тя, като че ли, следва “Агни Йога” на Рьорих, а според Дънов - то е дадено от “черната ложа”. Не я приемат и последователите на “Агни йога”, защото тя недопустимо, за тях, смесва едно чисто духовно учение с политиката. А нейните идеи са близки както до тези на Петър Дънов, така и на Елена и Николай Рьорих.\r\nТова, в което се убедих още, е че тя категорично желае и работи за промяна на системата на реалния социализъм. Прави го от единствената възможна позиция - от позицията на един идеален прото-марксически идеал, в който спокойно могат да съжителстват ранните идеи на Маркс за усъвършенстването и самоусъвършенстването на човека, за еволюционното спираловидно развитие на Хегел и на Ленин, с визиите на Рьорих и Дънов за еволюцията, ролята и предназначението на човека в света и т.н. Не трябва да забравяме, че сам Рьорих казва, че учението “Агни йога” или “Жива етика” е просто другата страна на комунизма и че двете са много, много близки. Също не трябва да забравяме, че Георги Димитров и Дънов са близки приятели и тази връзка не е само личностна…   Отне ми около 3 години, за да се запозная само с всичко писано за Людмила Живкова и от нея. След това още толкова да проследя всички връзки на нейните идеи, които тя се опитва да прокара през време на своята кратка, но бляскава кариера. А те не са малко: Дънов, Елена Блаватска, Рудолф Щайнер, Николай и Елена Рьорих, Оробиндо и т.н. Едва преди  2 години ми се отдаде възможност да работя с архивни материали, повече от 50 000 страници, и тогава узря окончателното ми решение да напиша тази книга.\r\nВсъщност, отношението ми към социализма и неговите прояви винаги преди е било на пълно безразличие до презрение. Израснал съм в тази система и ненавиждам нейния фалш, лицемерие, суета и “публичен колективизъм” на събрания, масови мероприятия, митинги, демонстрации и т.н. Не съм участвал в организираните от Людмила Живкова прояви като Асамблеята Знаме на мира или всякакви други инициативи и чествания. Но именно Людмила Живкова беше образът, който ме накара да се върна към миналото, включително своето собствено и да потърся смисъл в него. Мисля, че такъв път трябва да извърви всеки от нас.\r\nНо по-интересно беше друго… Постепенно се очертаваше образа на една самотна и нещастна жена. Приживе, както и сега, тя е била повече обект на отхвърляне и дори присмех. Майка, която е измъчвана от това, че не може да обръща достатъчно внимание на децата си, съпруга, чиито бракове все не вървят. Около нея има постоянно тълпа от сътрудници, помощници, ласкатели или просто обикновени подмазвачи, сред които на нея й е трудно да открои истинското приятелство. Така тя ще претърпи много разочарования, включително от хора, на които много е помагала безрезервно и е вярвала. Срещнала подкрепа и опора в баща си, скоро ще бъде разочарована и от него. Нейният живот е една истинска Шекспирова драма, пълна с предателства, интриги, лицемерие, включително убийства, всъщност една трагедия. Трябва да разделим въпроса на две части. Първата е, каква може да бъде връзката между марксизма, комунистическата идеология, покриваща всички сфери на живот и философския “идеализъм”, т.е. предпоставката за наличието на един трансцендентен, метафизичен свят на идеи. И втората е как колективистичната, популистка идеология на комунизма се съчетава с такива елитарни концепции, каквито са тези на окултните или езотеричните движения… от края на XIX  и началото на ХХ век, например, макар да можем да ги проследим доста назад във времето. Всъщност, марксизмът е противоречиво понятие, самото то не е единно. То се ражда от постиженията на немската идеалистическа философия (Хегел, Фихте, Шилер и т.н., например) и с това започва й неговата драма. Всъщност, въпреки всичките си материалистични претенции, комунизмът е най-радикалната идеалистическа идеология. Той си поставя задачата да преоформи радикално обществото на базата на един комунистически идеал, на една идея. Много от фразеологията на комунизма в неговата пропаганда съответства на изключително важни понятия в Агни Йога и дори в Дъновизма: подвиг, огън, саможертва, творец, герой и героично… Просто е достатъчно да пренастроиш значенията и със същата фразеология да изкажеш различни идеи и мисли, което всъщност прави Людмила Живкова. Много от понятията на марксизма са и понятия на “Жива етика”: материя, спирала, като образ на общественото развитие (особено при Ленин), съзнание, отражение и т.н.\r\nНа въпроса как колективистичната, популистка идеология на комунизма се съчетава с елитарни, окултните или езотеричните концепции, отговор дава Александър Фол говорейки на любимата си тема - за орфизма, за тези “облечени в бяло мъже”, обсебени от идеята за чистота, усъвършенстване и възможно безсмъртие. “Тогава тази вяра бе аристократическа привилегия, казва Фол, но в други времена тя може да бъде и народно достояние. Убеждението, че човекът може да се самоусъвършенства, т.е. да се поддържа в непрекъснат процес на развитие и изява, е социално обусловено днес убеждение. То е залегнало в основата и на схващането за красотата на човешкото действие, когато то е посветено на другите.” На огромно доверие. Тодор Живков цял живот много страда от това, че няма образование. Той не владее чужди езици, включително руски. За разлика от него дъщеря му е добре образована, владееща поне английски и руски. Тя е с научни степени по история, с интереси в областта на изобразително изкуство и т.н. Но нейното влияние върху него започва да се усеща още много рано, докато тя е студент по история в Софийския университет. Това е началото на 60-те години. Обръщането към “националното” в партийната политика от средата на 60-те години в голяма степен се дължи и на нея, и кръга на нейните преподаватели от Софийски университет - Александър Фол, Николай Генчев, Васил Гюзелев и други. На  X конгрес на БКП през 1971 г. по етажите на властта тръгва слух, че програмата на партията, която Тодор Живков е предложил на конгреса, е изготвена с участието на “националистите” или “ревизионистите”, както ги наричат, приятелите на Людмила от Историческия факултет и чрез нея е “пробутана” на ЦК на БКП. Подозренията не са без основания. Людмила Живкова е нов, модерен човек, с широки интереси и силно усещане за съвременността. В нейно присъствие сам Тодор Живков започва да схваща своето собствено най-близко обкръжение в Политбюро, съставено преди всичко от партизани и ятаци, почти без каквото и да е образование, като анахронични, изкуфели старци. Разбира, че бъдещето е на младите, образованите, технократите, с нови идеи и нова енергия. Това значително се отразява на политиката му, включително кадровата през 70-те години. Заедно с Людмила по върховете започва кариера едно младо, образовано и силно поколение: Александър Лилов, Огнян Дойнов и т.н. Реформаторският дух в партията е отново събуден. В книгата мен ме интересува техния “задочен” разговор. И двамата много добре виждат недъзите на това общество, налагането на една абсолютно чужда обществена система, прекъсването на традициите и приемствеността, ограничителната роля на СССР, както за икономиката ни, така и за културата. И двамата имат визията, че промяна не е възможно с революционни способи (каквито са били неуспешните опити вече в Полша, Унгария, Чехословакия), а бавно, еволюционно, в рамките на самата система и то от позициите на един чист комунистически идеал, който е бил предаден. Според свидетелствата - драстично. Но според мен тя вече е била подготвена и готова за промяната още преди това. Това е промяна в дневния й режим и начин на живот, в храненето, в интересите й. Но буквалната среща със смъртта при някои хора може да окаже и друго, наистина драстично влияние. Едно истинско мистично изживяване, за каквото го смята Богомил Райнов, например. Което пренарежда стойностите и значенията. Много са убедените, че след тази прословута катастрофа, в това състояние между живота и смъртта, тя се ражда отново друг човек, осъзнал своето предназначение и мисия. За каква мисия и предназначение става дума - съм се опитал да отговоря пространно в книгата.    В основата на решението да посветя толкова време на тази тема е твърдото ми убеждение, че сме дошли на прага на нихилизма и отрицанието, и сме длъжни да направим следващата крачка напред… към нашето минало. В продължение на дълго време едно озлобено малцинство всячески внушаваше и се опитваше да заличава и обезценява смисъла на живота на хиляди и милиони - честни и безчестни, подли и смели или просто обикновени българи, живели по времето на социализма. Още повече, че тези хора са нито най-добрите, нито най-честните, нито инакомислещите от онова опасно и трудно време. Тези хора проповядват вече години наред damnatio memoriae (лат. - проклятие на паметта). Така не се гради нито общество, нито история. Не може винаги, в своята история, през 40-50 години, да започваме винаги отначало, от нула. Самата Людмила Живкова е виждала своята мисия в повторното връзване на прекъснатите исторически нишки в българската история с времето от 30-те и 40-те години на XX век. За културата и обществото трябва традиция, време и приемственост, без резки скокове и разрушавани действия до нула. Така наред с образа на Людмила се опитах да пресъздам един образ на епохата, от една нова, актуална гледна точка, на един човек, имащ шанса да прекара младостта си в две коренно различни епохи. Така се получи една истинска “документална сега”, както нарече книгата нейният редактор Силвия Недкова. Толкова хора, се произнасят по тези проблеми, че едва ли има нужда от още някой. Но Вие хващате нещо много съществено. Ако аз гласувам за една партия, после ми се казва - какво искаш, нали гласува за нея. Ако не гласувам - пак същото: ами то е така, защото не гласуваш. Т.е. системата те впримчва в едно постоянно чувство за вина. Една наложена отговорност, която аз не съм поемал,  не искам и реално не мога да поема. Няма нищо по-нелепо и по-популистко от това да се твърди, че безотговорността на управлението е наша отговорност. Аз не разбирам от управление на държава и не искам да разбирам, а и не мога да разбирам. Нелепо е когато литератори, културолози и други, дават мнение за икономика, за петролни доставки или за здравното осигуряване, например. Това общество, “демократичното”, е общество на дебата, където истината има много лица и става неочевидна, където постоянно се поддържа напрежение и един перманентен конфликт с много форми и лица. Подобна ситуация е доста невротизираща, чисто житейски. За да бъдеш адекватен просто трябва да отделяш много време за това, а аз и много хора като мен го нямаме. Аз нямам 100 роби, които да работя на нивите ми, както в демократична Гърция, а аз да дебатирам по цял ден на агората. Аз имам професионални, лични интереси, трбява да изкарвам хляба на семейството си, нямам време да се занимавам какво е казал Бойко Борисов или направил Валери Симеонов. Всъщност управляващите и заменящите се партии, в които няма особена разлика, именно на това разчитат и то с основание. Те разчитат на некомпетентността, демокрацията разчита на това. Интервю на  Райко Байчев ", "date": "2018.12.04", "title": "Иво Милев: Животът на Людмила Живкова е Шекспирова драма"}
{"url": "https://www.actualno.com/plovdiv/otkriha-pametnik-na-futbolnata-legenda-ajan-sadykov-na-stadion-lauta-v-plovdiv-news_709908.html", "text": "  Два часа преди дербито в Пловдив, до официалния вход на стадиона в Лаута бе открит паметник на починалия преди година Аян Садъков. Футболната легенда е свързана предимно с отбора на \"Локомотив Пловдив\", но тъй като в средата на 90-те той е бил и в състава на \"Ботев\"- Пловдив, откриването на паметника в деня на дербито не е случайно.     Аян Садъков има , повечето за Локо Пловдив, а когато отборът изпада в трудна ситуация и минава в \"Б\" група, и продължава да играе 122 мача с вкарани общо 74 гола в нея. През 1992 година той е бронзов медалист с \"Локомотив\", през 1995-та-с \"Ботев\". Аян Садъков има най- много участия във всички национални отбори на страната, 79 мача и 8 гола за \"А\" националния отбор в периода 1981-1991 година, 25 мача и 9 гола за младежкия тим и 40 мача с 15 гола за юношеския тим. Той играе в четири мача на Световното първенство по футбол в Мексико през 1986 година,  обявен е за най- добре представилия се български футболист там. Играе 8 мача и вкарва три гола за купата на УЕФА. Макар и отборът му в един период да играе в \"Б\"група, той в същото време е несменяем титуляр в националния отбор. Когато през 1984-та се играе бенефисния мач на Христо Бонев, той му предава черно-бялата фланелка с номер 8 и го обявява за свой наследник. След активната си футболна кариера Аян Садъков не изоставя отбора, като треньор остава с \"Локомотив\"- Пловдив до края. От началото на 2010 съвместява длъжностите старши треньор на националния отбор при 19-годишните, както и асистент на Михаил Мадански в младежкия национален отбор. Преди да го връхлети болестта, която в крайна сметка го победи миналата година, Аян Садъков на два пъти поема като треньор \"Локомотив\"- Пловдив в изключително трудни ситуации.   На откриването на паметника на Аян Садъков, изработен от скулптора Трифон Неделчев, днес присъстваха официални лица от името на Българския футболен съюз и футболни легенди- Михаил Касабов, Наско Сираков, Христо Бонев, Пламен Марков, Петър Зехтински, Марин Бакалов, Костадин Костадинов, Ники Илиев, Атанас Пашев, Митко Енчев, Едуард Ераносян, Динко Дерменджиев, Димитър Христолов. \r\nФеновете и децата от детската спортна школа дълго скандираха името на Аян Садъков по същия начин, по който е ехтял стадионът преди години.     ", "date": "2018.12.04", "title": "Откриха паметник на футболната легенда Аян Садъков на стадион Лаута в Пловдив"}
{"url": "https://www.actualno.com/velikotarnovo/polzata-ot-modernoto-obrazovanie-kryjokyt-chetjashtijat-student-chetjashtoto-dete-vyv-vtu-news_709853.html", "text": "  Добър пример за съвместна работа между преподаватели, студенти, деца и родители е (ВТУ). Мисията на участниците в кръжока е да насърчават четенето за хармоничното изграждане на детската личност.       В областта на преподавателската си дейност и академичното писане професор Мандева споделя разбирането на Питър Дракър: . Това е причината да стане в сферата на   - , 2014 г.;\r\n- във Великотърновски университет, Педагогически факултет, 2015 г.;\r\n- в партньорство със Съюза на българските учители (СБУ) и Министерството на образованието и науката (МОН),  2016 г.;    - под патронажа на д.ик.н. Янка Такева – председател на СБУ, с подкрепата на Националното издателство за образование и наука „Аз-буки”, научното списание „Педагогика”, 2017 и 2018 г., и др.\r\nНа въпрос за практико-приложните аспекти на висшето образование по педагогика, професор Мандева отговори:  Проф. дн М. Мандева е една от многото активни участници в кръжока „Четящият студент, четящото дете”. Ето какво разказа тя за неговото създаване и развитие пред :\r\n„Кръжокът „Четящият студент, четящото дете” стартира дейността си на 08.10.2014 г. с решение на Факултетния съвет на Педагогически факултет при Великотърновски университет „Св. св. Кирил и Методий”. Съчетахме академичните изисквания с развитието на всяка личност, вдъхновени от мисълта на П. Коелю  Тогава завърших педагогическо изследване, посветено на езиковата грамотност на детето от начална училищна възраст. По същото време прочетох книга на д-р Р. Йонг по проблеми на общуването и личностното развитие. Ето какво научих от тази книга: Реших да „допиша” изследването си чрез работа на „терен” с очакването, че задълбочаването на това, което знам, ще даде по-добри резултати от прибързаното разработване на следваща педагогическа концепция. Така се породи академичната инициатива – кръжок „Четящият студент, четящото дете”, утвърден от Педагогически факултет на Великотърновския университет. Това начало импулсира превръщането на детското четене в „Лична легенда” за мен и моите студенти – настоящи и бъдещи млади учители.   е в основата на всеки успех. Така е и при овладяване на четенето. В такъв случай, важният въпрос е: Как да „запалим искра” у детето да заобича четенето?\r\nБогат потенциал има Чрез интеграцията на училищни и извънучилищни културно-образователни ресурси детското четене се освобождава от „самотата” си. Става – императив на „тишината” на традиционната класна стая. Удовлетворяват се комплекс базови потребности на малкия ученик. Насърчаването на потребността от познание се допълва със задоволяване на   естетически потребности, на потребности  от сигурност, принадлежност и любов, от оценка и себеактуализация.\r\nРъководени от това разбиране, ние – участниците в кръжока „Четящият студент, четящото дете”, от 2014 г. до сега. Предаваме любов към четенето в детски градини и училища в различни градове на България – Велико Търново, Горна Оряховица, Лясковец, Пловдив, Свищов, Плевен, Средец, Сливен, Габрово и др., а напоследък и извън пределите на родината. Това става чрез програма „Еразъм+” в партньорство между ВТУ „Св. св. Кирил и Методий и Български неделни училища в Испания, Германия и Италия.\r\nНашата е не толкова да „преподаваме” велики книги, колкото , както казва Б. Ф. Скинър. Представяме свои любими четива, съобразени с психологията на възрастта на малките ученици, както и с техни индивидуални комуникативни езикови и социокултурни специфики,  с които се запознаваме по време на предварителен разговор с  учителя. Децата носят книги от домашните си библиотеки и споделят с нас  читателските си предпочитания. Четем заедно своите четива. При възможност винаги каним и родителите. Очакването е да импулсираме желание у детето само да намери „своите книги”, да споделя впечатленията си от прочетеното  с близки, приятели, учители и студенти, да „предава нататък” любов към четенето.\r\nНяма универсален сценарий на защото няма две еднакви деца, два еднакви класа, две еднакви училища. А и  сценарият на често търпи промени, защото „публиката” – малките ученици, е жива, ентусиазирана, задаваща въпроси и търсеща отговори…\r\nОт 2015 г. до сега активно участваме във всяка . Но по-важното за нас е, че Националната седмица на четенето трябва да бъде всеки ден. Смятаме, че са нужни ежедневни усилия за насърчаване на детското четене. По тази причина сме в училище не от кампания до кампания, а по възможност поне един път месечно. Каним и децата при нас – в Педагогически факултет на ВТУ през 2016, 17, 18 г.\r\nСтудентите винаги участват редом с мен в изяви, на които съм поканена в качеството си на ръководител на кръжока – , проведена през септември, 2015 г. по покана на СБУ, Санитарно-оздравителен комплекс „Камчия”; Това, на свой ред, формира у тях така нужните на един учител меки умения – отговорност към учителската професия, децата, образованието, езика и културата ни.\r\nНапоследък – четвъртокурсниците предават опит на трети курс, третокурсниците предават опит на втори курс и т.н. Те ще са продължителите на този уникален студентски кръжок. И тези сертификати и грамоти са не само лични грамоти, а са и сертификати и  грамоти на кръжока, на нашия университет и факултет.\r\nОгромна благодарност дължим на всички наши – четящи директори, учители, деца, родители, организации като СБУ, Център „Амалипе”, НИОН „Аз-буки”, научно списание „Педагогика”. Сърдечно благодарим! За нас е отговорност, за нас е вълнение, за нас е вдъхновение и ценен опит. Думата „четене” е съществително име. Време е да я превърнем във важен „глагол” за всяко дете.\r\nНе може единствено учителят да носи отговорност за неблагополучията в езиковата грамотност на съвременния български ученик. Неотложни са ежедневни, синергетични усилия на широк кръг четящи общности от различни социални и възрастови групи.  \r\nВреме е да превърнем детското четене в „Лична легенда” на живота си. Време е заедно да направим това, което засега не правим, както казва Хорхе Букай.  Ето защо очакването ми е този текст да се „допише” от читателите – и чрез дела...“\r\n... е родена на 26 октомври в гр. София. Завършва специалност „Българска филология” във Великотърновски университет „Св. св. Кирил и Методий”. От 1987 г. работи като университетски преподавател в областта на началната училищна педагогика в същия университет. През 2014 г. е удостоена с научната степен От 2016 г. заема академичната длъжност  Написала е шест монографии, пет учебници, четири учебни помагала и е разработила електронни учебни ресурси, студии, статии, доклади и др., публикувани в български и чуждестранни специализирани научни издания (вкл. електронни и реферирани издания). Съставител  е на два сборника: (2015 г.) и (2016 г.) на Университетско издателство „Св. св. Кирил и Методий”, Велико Търново.\r\nПовече за кръжока можете да прочетете на адрес: ", "date": "2018.12.04", "title": "Ползата от модерното образование: Кръжокът \"Четящият студент, четящото дете\" във ВТУ"}
{"url": "https://www.actualno.com/scene/precedent-lebedovo-ezero-vyrhu-led-s-treto-predstavlenie-v-zala-1-na-ndk-news_709822.html", "text": "  Поради изключително големия интерес и напълно разпродадени билети на двата вече анонсирани спектакъла  на класиката \"Лебедово езеро\" в изпълнение на Руски държавен балет на лед \"Санкт Петeрбург\", организаторите от !  Това е абсолютен прецедент за коледен спектакъл и съветът на организаторите е всички желаещи, които искат да се насладят на великолепното преживяване да закупят своите билети веднага.      Специално за децата билетите са само по 10 лв.  Билети могат да бъдат закупени и от Билетен център НДК и всички оторизирани каси на Eventim и онлайн .   \"Лебедово езеро\" е балет 2 действия с по 2 картини по музика на Чайковски, сценография на Владимир Бегичев и Василий Гелцер. Той е не само един от най-известните и обичани балети в света, но и най-често поставяният. Премиерата на \"Лебедово езеро\" се състои на 4 март през далечната 1877 г. на сцената на Болшой театър в Москва и веднага се превръща в абсолютен хит. От тогава досега постановката се представя вече 141 години. Тя е изиграна над 150 000 пъти и е гледана от над 180 000 000 човека публика по цял свят, като интереса към нея не стихва и до ден днешен, превръщайки я в абсолютна класика. Празнувайки своето пълнолетие в парка на двореца, принц Зигфрид се весели с приятели. Прелитащо над парка ято лебеди го привлича след себе си. Той отива в гората и там, на брега на езерото, сред лебедите принцът вижда танцуващата на лунна светлина Одета. Одета е омагьосана от злия магьосник Ротбарт и е с човешки облик през нощта, но се превръща в лебед през деня. Денем тя е царицата-лебед и има корона на главата. Покорен от нейната красота и потресен от разказа ѝ, Зигфрид се кълне на Одета във вечна любов.    Как завършва вълшебната приказка ще може да видите в неделя, 9 декември на сцената на зала 1 на НДК.", "date": "2018.12.04", "title": "Прецедент! \"Лебедово езеро\" върху лед с трето представление в зала 1 на НДК"}
{"url": "https://www.actualno.com/politics/bsp-poiska-promeni-v-izbornija-kodeks-i-nezavisima-ekspertiza-na-pytishtata-news_709870.html", "text": "  Промени в изборния кодекс поискаха от БСП на пресконференция на партията. Депутатът от левицата Крум Зарков коментира, че по отношение на тези промени има сериозен сблъсък между управляващи и опозиция.     \" . Ние призоваваме за масово използване на машинното гласуване, а от ГЕРБ се обявяват за точно обратното. По тази точка те ще срещнат нашата категорична съпротива в парламента.    и те да се актуализират. Ние настояваме да се вземат данните за гласувалите на последните парламентарни избори.\r\nТези, които тогава не са гласували, ще имат възможност да се регистрират. ЦИК ще трябва да направи една ясна и подробна кампания. Това е една реална стъпка към актуализация и изчистване на изборните списъци\", обяви Зарков.  Вяра Емилова, секретар на БСП, призова от своя страна АПИ да отговори на искането на социалистите за независима експертиза на пътищата.\r\n\"Внесохме това искане преди 30 дни, а отговор няма. АПИ трябва да поемат своята отговорност и да отговорят на нашето питане.    , могат да я намерят лесно в интернет. Към момента тя вече е подписана от 12 600 души\", разкри Емилова.    ", "date": "2018.12.04", "title": "БСП поиска промени в изборния кодекс и независима експертиза на пътищата"}
{"url": "https://www.actualno.com/business/avtobusnite-prevozvachi-pred-protest-zaradi-bonus-malus-news_709856.html", "text": "   Това обявиха представителите на бранша по време на пресконференция в БТА, провокирана от вчерашното обсъждане на предлаганата от КФН система \"бонус - малус\". Българското обединение на шофьорите, Съюзът на преподавателите по авто-  мото подготовка, Браншовият съюз за стопанска инициатива в транспорта,  Камарата на автомобилните превозвачи и граждани изразиха разочарование от Комисията за финансов надзор, подготвила според тях без аналитична преценка системата \"бонус - малус\".     \"Представителите на администрацията се държат така, сякаш държавата е тяхна и не носят никаква отговорност за действията си и вредите, които ни насят\", заяви Магдалена Милтенова, председател на Браншовия съюз за стопанска инициатива в транспорта. \"Ще трябва да плащаме за нещо, за което „Гражданската отговорност“ не ни обезпечава\", предупреди тя и поясни - ако нарушите правилника за движение по пътищата като карате с 10 км повече, вашата „Гражданска отговорност“ автоматично ще бъде увеличена, без да сте нанесли щета на застрахователя, без той да е платил за тази щета, без да имате някакво обезпечение за това, че ще плащате по-висока застраховка.   \"Просто ще трябва да даваме едни безотчетни пари, които ще потъват в касите на застрахователите и които най-вероятно някъде ще бъдат разпределяни след това\", добави Милтенова. По думите ѝ държавата, понеже не е в състояние да се справи с корупцията, не е в състояние да се справи с контролните си органи и да осъществява контрол на пътя, за пореден път се опитва да нанася на гражданите, на обикновения български народ, рестриктивни мерки, с които му причинява финансови щети. За това, че държавата не е в състояние да се справя с произшествията по пътищата и да контролира процеса, вместо да увеличи наказанията и глобите да постъпват в държавния бюджет, ще бъдат наказвани шофьорите и парите ще отиват в частните каси на застрахователите, изтъкна Миленова.\r\nКонфедерацията на автобусните превозвачи е категорично против това да бъдат обвързвани превозните средства с нарушенията на водачите, заяви тя и определи опитите на КФН да въведе системата \"бонус - малус\" като поредното бягство на държавата от отговорност и поредният абсурд. , добави Милтенова и поясни: \"Тези, които са предложили системата, са избрали необжалваемия минимум – извършвайки нарушение с 10 км превишение на скоростта, получавате глоба от 20 лв., която не подлежи обжалване. Обвързани сте на 100% да си платите по-високата \"Гражданска отговорност\", което е престъпление. Тази държава е мащеха за всички нас.\"  От бранша обърнаха внимание и на предвиденото в системата изключение за автомобилите на общините и на държавата. \"Конституцията казва, че всички сме с равни права\", припомни Магдалена Милтенова.\r\nТя каза, че още в бранша не са обсъждали общи протестни действия и отбеляза, че не е добре проблемите да се решават по този начин, но ако нарушенията бъдат обвързани с автомобилите, ще има протести. Милтенова повдигна и проблема за регресния риск. \"След като на мен ще ми се увеличи с 400% \"Гражданската отговорност\", дали ще имам защита от регресен иск?\", попита тя и предупреди: \"Ако тези неща не се изчистят, всички ще излязат на протест\".        \"Не може да въвеждаме нови касови апарати, защото държавата не можела да контролира търговците, които не били коректни не може да въвеждаме по-висока гражданска отговорност за това, че държавата не може да контролира нарушителите на пътя; не може да въвеждаме колани, видеорегистратори, защото държавата не е в състояние да осъществява собствения си контрол. В крайна сметка функцията на държавата е да създава закони, които да служат на гражданите. Колкото и да звучи изтъркано, ние сме суверенът на тази държава и не може когато отидем на среща с представители на управляващите тези хора да се държат с нас като с престъпници, да се държат с нас като с техни подчинени, защото извинявайте не ние на тях сме подчинени, а те на нас. Ние им плащаме заплатите, ние отделяме залък от нашия хляб и плащаме данъците, за да издържаме една администрация, която не върши абсолютно никаква работа.\r\nЗащо се правят тези обществени обсъждания, след като вече сме платили най-вероятно една торба пари на консултанта? Някой да каже колко пари са дадени на този консултант (Erns & Young) и защо предварително не се направи обществено обсъждане. Сега се оказва, че това което е предложил консултантът ще отиде по дяволите, защото тепърва ще започнем да изменяме нещата, но този човек е получил едни пари, без да е свършил никаква работа\".", "date": "2018.12.04", "title": "Автобусните превозвачи пред протест заради \"бонус - малус\""}
{"url": "https://www.actualno.com/politics/kalojan-pargov-ostavkata-na-krusev-ne-reshava-problema-otgovornost-nosi-fandykova-news_709867.html", "text": "  Оставката на Крусев е шах на пешката, за да спасим царицата. Така председателят на градския съвет на БСП-София и председател на групата на общинските съветници от левицата в Столичния общински съвет Калоян Паргов коментира оставката на зам.-кмета по транспорта на София Евгени Крусев.     \"Ние поискахме цялата отговорност да бъде понесена от кмета Йорданка Фандъкова.\" Според Паргов Крусев играе ролята на „буфер, който пази кмета в критична ситуация“.    \"Оставките не решават проблеми. Крусев обяви, че я е подал по лично решение. Съмнявам се, че за последните 10 години всяка една оставка в ГЕРБ е била само лично решение.  Примерите са много, като последните са оставките на министрите заради инцидента в Своге. Оставката няма да реши проблемите, защото отговорността за назначаването на зам.-кметовете се носи от кмета\", добави Паргов.\r\nТой коментира и горещата тема за мръсния въздух в София. \"Кризисният пиар за мръсния въздух в София не може да успокои гражданите. Едни са данните на сайта на столична община и съвсем други са данните на неправителствените организация и столичани.   Според мен това е опит да се прикрие истината. Зеленият билет няма да реши проблема. Проблемът с мръсния въздух не е само в София. Парите от новия данък \"стари автомобили\" трябва да бъдат насочени към тези хора, които замърсяват най-много и използват стари печки.    Призоваваме за ударно използване на парите от новия данък за подмяна на старите печки на хората, а не да се ползват за запълване на дупки в бюджета\", категоричен беше той.", "date": "2018.12.04", "title": "Калоян Паргов: Оставката на Крусев не решава проблема, отговорност носи Фандъкова"}
{"url": "https://www.actualno.com/europe/v-rusija-uchitelka-predloji-roditeli-da-se-reduvat-kato-prepodavateli-news_709828.html", "text": "  Директорът на училище във Владивосток, Русия предложи на родителите на деца от 5-6 клас да се редуват при воденето на уроците по руски език.     В продължение на една година училището няма преподавател по руски за тези класове. Една от основните причини е ниската заплата.   Ситуацията би могла да се промени след очакваните промени за увеличаването на базовото възнаграждение на педагозите. Днес то е 12 650 рубли (329 лв.).", "date": "2018.12.04", "title": "В Русия: Учителка предложи родители да се редуват, като преподаватели"}
{"url": "https://www.actualno.com/interest/i-v-harvard-zapochvat-eksperimenti-s-redakcija-na-choveshkija-genom-news_709817.html", "text": "  Учени от Харвард също ще започнат свои експерименти с редакция на човешкия геном, съобщиха световните новинарски агенции. Новината идва дни след като китайски лекар обяви раждането на първите близнаци с редактирани в лабораторни условия гени, предаде bTV.     Д-р Вернер Нюхаузер обяви, че възнамерява да използва технологията CRISPR за да редактира човешки сперматозоиди. Целта е да се намали рискът от развиването на Алцхаймер в по-късна възраст. Екипът му пояснява, че в случая не става въпрос за промяна на генетичния код на ембриони, както е случаят в Китай, нито пък възнамеряват тези сперматозоиди да бъдат използвани за оплождане.   Поне не засега.\r\nПомолен за коментира случая в Китай, д-р Нюхаузер заяви, че експериментите там са “грешна стъпка в правилната посока”. Според него технологията за редактиране на човешкия ген е важна за цялата цивилизация и е хубаво да се развива, дори и да не доведе до масово използване.  \"Хората като биологичен вид трябва да бъдат гъвкави и да са готови да посрещнат бъдещите заплахи\", категоричен е той.   ", "date": "2018.12.04", "title": "И в Харвард започват експерименти с редакция на човешкия геном"}
{"url": "https://www.actualno.com/varna/syzdadoha-rabotna-grupa-kojato-da-reshi-problema-s-nevyvedenite-v-eksploatacija-vik-mreji-vyv-varna-news_709800.html", "text": "  Съветниците от комисията по архитектура създадоха междуведомствена работна група, която да обсъди и предложи решение по казуса с изградените, но невъведени в експлоатация водопроводни и канализационни мрежи на територията на община Варна.     На заседанието присъстваха служители на дружеството „Водоснабдяване и канализация“ и на общинските дирекции „Архитектура, градоустройство и устройствено планиране“, „Инженерна инфраструктура и благоустрояване“ и „Правно-нормативно обслужване“. Липсваше единствено представител на РДНСК – органът, който основно се занимава с тази категория строежи.   Участниците в срещата бяха единодушни, че с общи усилия проблемът с незаконните водопроводи е решим, но е необходимо да се набележат мерки за преодоляването му. \r\n „През годините е имало не една или две срещи, на които сме обсъждали въпроса с невъведени в експлоатация водопроводни и канализационни мрежи. Досега работещо решение не бе намерено, защото отделните институции си прехвърляха топката. На мнение съм, че ако посочим конкретни стъпки и споделим отговорностите и разходите, ще можем да се справим с този дългогодишен проблем“, коментира зам.-управителят на ВиК- Варна, Михаил Маринов.  Създадената работна група трябва да излезе с предложение какво да се промени, за да не продължава тази практика и в бъдеще. Необходимо е също да се реши какво се случва със завареното положение.", "date": "2018.12.04", "title": "Създадоха работна група, която да реши проблема с невъведените в експлоатация ВиК мрежи във Варна"}
{"url": "https://www.actualno.com/goodnews/bylgarin-specheli-svetovno-po-pica-zamesil-ja-s-rozova-voda-snimki-news_709837.html", "text": "   В съревнованиe с конкуренти от десет страни, Радостин Кирязов, на 44 години, родом от Варна, спечели престижното първо място сред най-добрите „пица мейкъри“ , събрани сред първенците в други интернационални конкурси. , като Еленски бут от гр. Елена, крокмач от гр. Луковит, трюфел от с. Черни Вит,  българско козе сирене, нашенски манатарки и тученица. На второ и трето място в конкурса са останали съответно Италия и Португалия.     Заданието, което са получили пицарите, участници в All Stars Trophy, e да направят т.нар. „pairing“ или по-точно – да съчетаят благоприятно и балансирано вкусово две Португалски вина с пици, измислени и направени от тях. Втората пица, с която е участвал Радостин Кирязов е със Зелено сирене от с. Черни Вит, отлежал овчи кашкавал, сливи, готвени в Гъмза и Брежански кестени. Продуктите за пиците са внимателно подбрани от български ресторант с традиционна кухня и космическа концепция, който е част от проекта със социална дейност „Единение“. Целите на проекта и на ресторантите, участващи в него, са да намират и популяризират забравени български храни и напитки, и да работят с хората, които ги произвеждат. Те искат да ги подпомогнат, да развият дейността им, да направят българските храни предпочитани на българската трапеза, а не вносните. Причината Радостин Кирязов да бъде поканен в конкурса на топ 10-те е, че това не е първото му участие в интернационален конкурс. Той вече е печелил четвърто и пето място в други надпревари по пица. Радо, както го наричат познатите му, има 20-годишен опит в работата с теста и пици. Той се учи и работи в Италия, като най-богат опит натрупва на о. Сицилия. Имал е италиански ресторант в България. Приятелите му го описват като човек, който съчетава в себе си позитивизъм, човешка непринуденост и гостоприемство. „За мен беше чест да чуя българския химн и да представя моята пица само с български продукти. Беше невероятно изживяване с неповторими емоции и нови приятелства“, разказва ентусиазирано той.   „Единение“ е името на първия проект на българската креативна агенция allONE и той е социален. Намерението на доброжелателна група от хора е да откриват забравени в миналото български хранителни продукти, загубени рецепти за традиционните ястия и напитки на нашите прабаби и прадеди. Те искат да ги пресъздадат, да им дадат нов живот, да ги представят пред младите българи в големия град, да ги завещаят за поколенията напред. С развитието на проект „Единение“, основателите му целят да направят нещо още по-мащабно – иска им се да дадат поминъка на хората в селата. Целят да ги поощрят да не спират да произвеждат български продукти и храни. А дори напротив – основатели му искат да им помогнат да продължават, да увеличават количествата им, да се развиват. Мечтаят да няма вече забравени продукти, а обратното – масово български на българския пазар и трапеза. Ресторантите, които участват в проекта и се стремят да предлагат на гостите си (българи и чужденци) ястия, приготвени изцяло от български продукти, са Ракета Ракия Бар, Фабрика Дъга, КОСМОС.    ", "date": "2018.12.04", "title": "Българин спечели световно по пица, замесил я с розова вода (СНИМКИ)"}
{"url": "https://www.actualno.com/europe/generalnijat-advokat-na-es-dade-oshte-edin-shans-na-london-da-spre-brexit-news_709816.html", "text": "   . Това е на генералния адвокат на Европейския съд Кампос Санчес-Бордона.     Уточнението на адвоката гласи, че . Такова споразумение все още няма – сега в британския парламент започват дебати и се очаква той да гласува дали е съгласен със \"сделката\" на 11 декември. Основата на сегашното споразумение, което трябва да подготви почвата за бъдещи преговори за свободна търговия между Великобритания и ЕС, е въпросът с границата между Ирландия и Северна Ирландия. Правителството на Тереза Мей се съгласи да няма твърда граница т.е. митническа проверка, с изключение на морските пътища и то главно за риболовни стоки. Проблемът е, че това споразумение обвързва Великобритания с митническите правила на ЕС и след декларираното завършване на Brexit в края на март догодина – поне в очите на противниците на влиянието от страна на ЕС.   Според Санчес-Бордона Лондон може да реши да прекрати процеса по Brexit на база чл. 68 на Виенската конвенция за международните договори. Отделно, страна-членка, която иска да излезе от ЕС, уведомява ЕК за намерението си, а не за решението си т.е. намерението може да бъде променено и чл. 50 от Договора за ЕС да не бъде приложен. Освен това, ако оттеглянето е мотивирано на база конституционните приципи на Великобритания, това би било израз на суверенитета ѝ да взема самостоятелно решения за бъдещето си, както и че член 50 дава възможност за прилагане на този суверенитет във всеки един момент преди намерението за излизане от ЕС да се превърне в окончателно решение, смята генералният адвокат.\r\nМнението на генералния адвокат е отправна точка за бъдещо решение на Европейския съд, но не е обвързващо юридически за бъдеща присъда.  Въпросът с това може ли Великобритания едностранно да спре процеса беше повдигнат от шотландския съд, който отправи запитване до Европейския. Запитването е на база \"хипотеза\", а не на база на подаден иск.", "date": "2018.12.04", "title": "Генералният адвокат на ЕС даде още един шанс на Лондон да спре Brexit"}
{"url": "https://www.actualno.com/europe/evropejskijat-syvet-zae-pozicija-za-paket-mobilnost-news_709829.html", "text": "  Съветът на ЕС одобри общото си преговорно становище по промяната на правилата за извършване на международни товарни пътни превози, след като в последния момент Чехия и Словакия се отказаха да блокират позицията. Позицията на Съвета трябва да бъде съгласувана с Европейския парламент и ЕК. Промените в системата ще бъдат въведени и следени с внедряването на електронни тахографи, предаде БГНЕС.     Съгласно позицията на Съвета, всички камиони в ЕС, заети с международни превози, да разполагат с такива устройства до 2024 година.    . Каботаж е термин за дейност, при която с товарен камион се извършва услуга в границите на държава от ЕС, в която превозното средство не е регистрирано. След като веднъж са извършени три каботажа за седмица се предвижда въвеждането на \"срок за охлаждане\" от пет дни, преди отново камионът може да бъде използван по същия начин в същата държава. . Когато шофьорът е избрал да ползва две съкратени почивки, той ще трябва да се прибира у дома след три седмици работа. Обичайните седмични почивки трябва да бъдат извън кабината на превозното средство.  Ако връзката между работата на шофьора и страната, в която е установен, остане незасегната, няма да бъдат прилагани правилата за командироването на работници, пише в съобщение на Съвета на ЕС, предаде БНТ. По пътя към държавата, където се намира крайната точка на пътуването и по обратния път, водачите ще имат право на извършването на едно допълнително товарене или разтоварване във всяка посока, без да попадат в обхвата на правилата за командироване. Предвижда се също възможност това правило да важи, ако при пътуването към целта не бъде извършено допълнително товарене/разтоварване, а по обратния път бъдат осъществени две товарения/разтоварвания. При всички други дейности, включително каботаж, правилата за командироване ще важат от първия ден на пътуването.\r\nПрипомняме, че по-рано тази година ЕП за пръв път отхвърли становището на собствените си комисии и настоя за преразглеждане на преговорния подход на евродепутатите по Директивата за командироване на работници. Все още ЕП не е определил рамката за промяна на правилата, които подкрепя. Когато преговорите по същество започнат, двете институции трябва да стигнат до съгласие, за да може новите правила да заработят.   ", "date": "2018.12.04", "title": "Европейският съвет зае позиция за пакет \"Мобилност\""}
{"url": "https://www.actualno.com/vidin/11-metrova-koledna-elha-grejna-vyv-vidin-news_709819.html", "text": "  На пл. „Бдинци“ стотици дойдоха, за да присъстват на запалването на светлините на празничната елха и да видят пристигането на Дядо Коледа. С тази традиция Община Видин постави началото на Коледно-новогодишната си програма. В студената декемврийска вечер на 3 декември възпитаници на СУ „Цар Симеон Велики” и ОУ „Иван Вазов”зарадваха присъстващите с коледни  стихотворения и песни.Овациите събра ефектно светлинно шоу в духа на Коледа, представено от група “Дивинитас”.      Кметът на Община Видин Огнян Ценков поздрави събралите се на площада. „Всяка година с голяма радост и нетърпение очакваме Коледа и Нова година. Елхата е символ на коледното вълшебство, което сгрява сърцата, дарява доброта и сбъдва мечти” - каза той и пожела мир, спокойствие, радост, много обич и по-добри дни за всички.  След традиционното обратно броене бяха запалени светлините на 11-метровата Коледна елха,  а небето засия в пищна заря.Децата получиха вкусни коледни сладки, чиито майстори са ученици от Професионалната гимназия по туризъм „Михалаки Георгиев” и изящни играчки, изработени от малчуганите от видинските детски градини.", "date": "2018.12.04", "title": "11-метрова коледна елха грейна във Видин"}
{"url": "https://www.actualno.com/smartguide/da-upravljavash-sveta-na-uslugite-si-veche-e-po-lesno-ot-vsjakoga-video-news_709717.html", "text": "  Още мегабайти и минути, плащане на сметки, активиране на роуминг - вече е възможно. И то само с няколко клика.     С новото приложение , достъпно за Android и iOS, вече имаш достъп до всички свои услуги, презареждаш предплатена карта, и следиш потреблението си по-лесно от всякога. Теглиш приложението, логваш се с твоя е-mail и парола, а може и с мобилен номер. И готово. Лесно, бързо и ефективно! За да ти е удобно на теб, за да пестиш времето си за твоите щастливи моменти.  И понеже искаме да те убедим, че наистина си заслужава, в рубриката поканихме телевизионното семейство на на блиц интервю. Вероника и Влади ще ти разкажат защо им е толкова лесно с в следващото видео: ", "date": "2018.12.04", "title": "Да управляваш света на услугите си, вече е по-лесно от всякога (ВИДЕО)"}
{"url": "https://www.actualno.com/health/ruski-lekari-otkriha-nachini-za-borba-sys-zimnata-depresija-news_709823.html", "text": "  Руски лекари откриха начини за борба със зимната депресия. Според тях негативното състояние може да бъде преборено със спорт и сауна, както и с консумация на храни с високо съдържание на протеини и мазнини, съобщава Рен ТВ.     През зимата продължителността деня е само осем часа. През декември намалява с още един час. По това време, според лекарите, гражданите стават по-сънливи и уморени. По-възрастните хора са по-податливи от останалите на \"биологичния часовник\". Експертите съветват да се обърне повече внимание на това, пише 24СМИ.   Лекарите препоръчват справяне със зимната депресия предимно с помощта на правилното хранене. Трябва да се консумират протеини, мазнини и по-често да си позволявате сладки неща. Експертите не съветват да злоупотребявате с алкохол. Според тях алкохолните напитки могат да влошат депресията.", "date": "2018.12.04", "title": "Руски лекари откриха начини за борба със зимната депресия"}
{"url": "https://www.actualno.com/vraza/na-12-dekemvri-shte-sa-jasni-otlichnicite-v-sporta-za-2018-g-vyv-vraca-news_709824.html", "text": "  Церемония по награждаването на 10-те най-добри спортисти за 2018 г. предстои  на 12декември т.г. община Враца традиционно избира най-добрите в спорта за всяка календарна година. До 23 ноември експертна комисия трябваше да определи отличилите се 10 най-добри спортисти, треньор на годината, най-добър отбор, най-перспективен млад състезател, а също и футболист на годината, както и млад футболист от школата на „Ботев” Враца, излъчени от електронно гласуване измежду привържениците на отбора.     Миналата година за „Спортист на годината на Община Враца“ беше избран състезателят по борба, който стана втори в Държавното лично първенство за мъже, категория 85 кг. - Йоан Димитров.\r\nНаградите на отличените тази година  ще бъдат връчени на 12 декември на тържествена церемония в ресторант„ Хемус“.", "date": "2018.12.04", "title": "На 12 декември ще са ясни отличниците в спорта за 2018 г във Враца"}
{"url": "https://www.actualno.com/starazagora/nabira-skorost-kampanijata-podari-koledna-trapeza-na-pensioner-news_709835.html", "text": "  Вече са събрани доста пакетирани продукти и консервирани храни - боб, леща, ориз, макаронени изделия, чай, месни и рибни консерви, готови ястия. Дарени са и бисквити, бонбони, вафли, ядки. Организаторите Магдалена Видева, Светла Димитрова, Йорданка Гердемска и Янко Янков са благодарни на включилите се досега и разчитат на добрите сърца на старозагорци до 21 декември.     В страницата на инициативата ежедневно се качват протоколите за дарения, защото трябва да има отчетност и да няма и сянка от съмнение за злоупотреби с даренията. В първите десетина дни около 50-ина души са се отзовали на кампанията “Подари коледна трапеза на пенсионер”. Споделена публикация в социалната мрежа провокира четиримата старозагорци да създадат организация за събирането на продукти, издирването на пенсионери в нужда и доставянето на продуктите до домовете на нуждаещите се за община Стара Загора. Създават страница, разпространяват в групи и сред приятели и познати и си разпределят задачите. Трима от тях осигуряват помещения, в които да се събират даренията. Най-трудно според тях ще бъде издирването на възрастни хора, които са в нужда или са самотни. И за това вече се работи - търси се информация от общината, от общинска служба “Социално подпомагане”, от отец Йордан Карагеоргиев, известен със своите благотворителни инициативи. Той ще ги свърже с настоятелствата на храмовете в общината, за да им осигурят списъци с нуждаещи се сред миряните. В по-отдалечените от Стара Загора населени места има и повече хора в нужда, защото в някои села дори няма магазини. Затова и ще се съсредоточат върху селските пенсионери, а в града към крайно нуждаещите се.   Нямат представа на колко хора точно ще помогнат, защото това зависи и от размера на даренията, които ще съберат. До 21 декември продължава кампанията за събирането им, в следващите два дни ще разпределят и разнасят заедно с доброволци, които са заявили, че ще помогнат в това. Имат идея всяка торба да бъде с едно и също съдържание, недостигащите продукти ще бъдат осигурени от тях четиримата. Обмислят да купят и по едно пиле, за да хапнат поне пилешко за празника пенсионерите. Ако пък някоя фирма реши да помогне с това, е добре дошла. Вече имат обаждания от производител, който към края на кампанията ще им осигури ябълки, а търговци на плодове и зеленчуци, ще осигурят мандарини и портокали.\r\nМагдалена, Светла, Йорданка и Янко са доволни от кампанията засега - включват се и граждани, и фирми. Но разчитат още хора да отворят сърцата си и да помогнат за реализирането на “Подари коледна трапеза на пенсионер”, което ще им даде тласък за обмисляната от тях инициатива за великденските празници. Оптимисти са, че има добри хора, които са готови да помогнат на нуждаещи се, и те се увеличават все повече.    ", "date": "2018.12.04", "title": "Набира скорост кампанията “Подари коледна трапеза на пенсионер”"}
{"url": "https://www.actualno.com/velikotarnovo/27-pyrvenci-ot-nacionalnija-voenen-universitet-vyv-veliko-tyrnovo-shte-se-sreshtnat-s-ministyra-na-otbranata-news_709810.html", "text": "  Трета поредна година по инициатива на доц. Милен Михов, депутат от ВМРО за IV Великотърновски избирателен район, от парламентарната група на „Обединени патриоти“, в министерството на отбраната ще се проведе среща на курсанти - първенци от Националния военен университет „Васил Левски“ с военния министър на Република България Красимир Каракачанов. Преди това те ще се срещнат с Комисията по отбрана в Народното събрание..     Срещите ще се проведат на 5 декември 2018 г. по повод на предстоящия студентски празник.    информира подп. Евгени Пенчев, командир на курсантския батальон на НВУ „Васил Левски“.", "date": "2018.12.04", "title": "27 първенци от Националния военен университет във Велико Търново ще се срещнат с министъра на отбраната"}
{"url": "https://www.actualno.com/burgas/pijana-peshehodka-potroshi-avtomobil-v-burgas-news_709883.html", "text": "  Пътният инцидент е станал в 7.30 часа тази сутрин в бургаския жилищен комплекс „Меден рудник“ срещу блок блок 36.     43 годишната Жана Т. излязла внезапно на пътя и това станало причина да бъде блъсната от правомерно движещият се лек автомобил. Водачът му, Петър С. 56 години е от Бургас.\r\nЖената е била във . По-късно е тествана с дрегер, който е отчел 1, 70 промила алкохол в кръвта. Пешеходката не е пострадала сериозно при инцидента, но същото не може да се каже за реното. От катастрофата по колата са нанесени щети по предното стъкло и десният фар. На жената е съставен акт по закона за движение по пътищата.  ", "date": "2018.12.04", "title": "Пияна пешеходка потроши автомобил в Бургас"}
{"url": "https://www.actualno.com/sofia/do-objad-da-prodadeni-40-hil-zeleni-bileta-v-sofija-news_709886.html", "text": "  Над 40 000 карти – „зелен билет“ са продадени до 12.30 часа на 4 декември 2018 година. За сравнение в обикновен делничен ден броят на закупените карти за еднократно пътуване е около 37 000, съобщиха от Центъра за градска мобилност.     Седем пъти повече са продадените дневни карти през мобилното приложение на ЦГМ или до обяд това са 700 „зелени билети“ за 1 лев.   Най-много са продажбите на касите на метрото – 23 000 броя, в автобусите – 5200. На пунктовете на ЦГМ са закупени около 5600 като за сравнение през делничен ден броят на продадените билети за еднократно пътуване са 3300.\r\nПървия път, когато се въведе мярката „зелен билет“ на 28 януари /неделя/ тази година за целия ден бяха продадени 24 259 броя.  ", "date": "2018.12.04", "title": "До обяд да продадени 40 хил. \"зелени билета\" в София"}
{"url": "https://www.actualno.com/velikotarnovo/blatotvoritelna-izlojbabazar-provede-syuzyt-na-invalidite-vyv-veliko-tyrnovo-snimki-news_709798.html", "text": "  По повод , във фоайето на община Велико Търново се състоя . Жените от бяха подредили старателно своите ръчно изработени подаръци и творби, предлагани на достъпни цени.      – получиха поздрав и признание жените от търновска гражданка – купувач. – сподели г-жа Вълева от Съюза на инвалидите.  18 жени работят в ателието сега, а през годината варират около двадесет. Събират се един път на седмица в клуба на инвалида и пенсионера на ул. „Краков“ № 8. Работят и вкъщи, защото не успяват само за няколко часа заедно да изработят всички неща, които са планирали. Налага се да съвместяват клуба и с други организации. Жените от ателието развиват активна дейност – рисуване,  шиене, плетене, бродиране и др., с които пазят традициите живи и популяризират България. Всеки се е специализирал в дадена област -    Йорданка Петрова изработва красиви пана от сушени цветя; Величка, която е председател на клуба, прави прекрасни апликации на картини; Баба Янка Богданова прави оригами за радост на децата и на всички; Малина Мъглова прави кукли, като сама измисля моделите и ушива носиите.   С годините организаторите забелязват, че хората все повече започват да оценяват и да търсят ръчно изработените плетива и сувенири, а не китайското масово производство. Това ги стимулира да правят различни неща, включително от събрани естествени материали като камъчета, миди и др. Едно камъче става барбаронче за децата, мидичките се превръщат в калинки - идеите са най-разнообразни и оригинални. Представя ги г-жа Елина Димитрова – член на клуба.\r\nВ ателието членува и поетесата Елда Живкова, която популяризира Търновград, твори за деца и е написала химна на инвалидите, който изпълняват. Жените от Съюза на инвалидите ходят по изложби, печелят награди – последната е бронзов медал за представения от ателието на международния фестивал в Балчик в края на м. август тази година. – каза г-жа Вълева. – допълни г-жа Петрова. Миналата година в Перник са спечелили първото място със същия обичай, преди това и първото място в Смолян. Режисьор-постановчик е г-жа Илка Банкова. Тя раздава ролите и държи всичко да бъде по сценарий. През следващата година обмислят представяне с друга постановка. – сподели г-жа Петрова.\r\nДарителите са предимно средни частни фирми, които проявяват съпричастност и са готови да помогнат с малки дарения. - каза г-жа Вълева. Предстои участие на Съюза на инвалидите в . В къщичките на достъпни цени ще се предлагат техните ръчно изработени произведения и подаръци, с които се надяват да зарадват повече хора.\r\nЖените от арт-ателието са щастливи, че са присъствали на светването на светлините за рожденственските и новогодишни празници във Велико Търново, и са възхитени от красивата украса.", "date": "2018.12.04", "title": "Блатотворителна изложба–базар проведе Съюзът на инвалидите във Велико Търново (СНИМКИ)"}
{"url": "https://www.actualno.com/politics/evgeni-krusev-podade-ostavka-obvinjaem-e-za-remonta-na-ul-graf-ignatiev-news_709836.html", "text": "  Зам.-кметът по транспорта на София Евгени Крусев подаде оставка.     На въпрос дали оставката му е била поискана той отговори, че това е лично негово решение. Крусев допълни, че в рамките на днешния ден ще депозира оставката си в деловодството на Столична община и ще продължи на съдейства на прокуратурата.   \"Вчера късно следобeд получих призовка от прокуратурата във връзка с проверката на ремонта на ул. „Граф Игнатиев“. Призован съм в качеството си на обвиняем\". Това каза пред журналисти зам.-кметът на София Евгени Крусев, предаде репортер на Агенция „Фокус“.\r\n\"Считам, че най-отговорната и мъжка позиция в случая е да си подам оставката, за да може разследващите да си свършат изцяло работата“, заяви той.  \"Категорично мога да заявя, че ще си защитя името. Точно това е целта на действието ми в момента\", обяви Крусев.\r\n\"Оказваме пълно съдействие на всички разследващи органи, които се занимават с ремонта на ул. „Граф Игнатиев“. Изпратили сме цялата документация, която е изискана. Ще продължим да оказваме пълно съдействие“, обясни той.   \"В качеството си на възложител на процедурата нося отговорност и ще продължа да я нося и в хода на проверката на прокуратурата\", коментира Евгени Крусев. \"Ако съм бил подведен от проектант или друг участник в целия процес по направата на проекта, се надявам прокуратурата да го установи\", каза още той.    В началото на другата седмица съм призован да дам показания в прокуратурата по проверката на ремонта на ул. „Граф Игнатиев“, каза Крусев. \"Ще ви информираме, когато имаме по-голяма яснота около проверката на Прокуратурата на ремонта\", коментира той.\r\n\"Към момента можем да кажем, че ул. „Граф Игнатиев“ от един ориенталски битак стана една от красивите улици на София“, заяви Евгени Крусев. „Вярвам, че в скоро време ще бъдат завършени всички детайли около този ремонт. Надявам се скоро да се възстановят трамвайните маршрути\", каза още той.", "date": "2018.12.04", "title": "Евгени Крусев подаде оставка, обвиняем е за ремонта на ул. \"Граф Игнатиев\""}
{"url": "https://www.actualno.com/music/intersolar-kani-adam-beyer-dubfire-i-richie-hawtin-v-arena-armeec-news_709891.html", "text": "  Най-важната нощ в годината отново ще е незабравима благодарение на Yalta Club, които не изневеряват на стила си и за трети пореден път изненадват ценителите на електронния саунд с мащабно парти. На 31-и декември голямата сцена на Арена Армеец ще събере на едно място ненадминати артисти и отново ще докаже, че София заслужава мястото си сред най-горещите и желани дестинации. Абсолютните техно легенди ще се съберат именно у нас, за да затвърдят стремежа на Yalta Club да надгражда и да предлага на феновете безкомпромисно качествено преживяване година след година. Adam Beyer, Dubfire, Richie Hawtin и Liubo Ursiny ще направят новогодишната вечер дълга, забавна и запомняща се и ще докажат, че за да е добро партито, няма нужда да е надалеч.     ADAM BEYER разпродава шоута и фестивали с голяма скорост и не спира да разбива концепции и граници вече повече от две десетилетия. Малцина успяват да се задържат на върха толкова дълго, но неговият талант да усеща празнините и да ги запълва му осигурява непоклатимо място в клубната култура и го превръща в ненадминат майстор на сетовете и желан гост на партита по целия свят.\r\nОсвен него зад пулта в Арена Армеец на 31-и декември ще застане един от най-разностранните артисти на електронната сцена. DUBFIRE ще представи у нас своето ново, зрелищно и оригинално визуално шоу EVOLV, само няколко месеца, след като счупи рекорда за най-дълъг сет. Експериментите и търсенията на диджея не спират, а идването му в нощта на Нова година ще е поредното доказателство, че има специално отношение към родната публика и избира да сподели особената енергия на тази празнична нощ не с друг, а именно с нея.  Идеалният подбор за Intersolar 2019 продължава с добилия митична популярност Richie Hawtin, без когото историята на EDM-a би изглеждала съвсем различно. Мнозина са опитвали да му подражават, но неговият опит, познания и техника са несравними, а умението му да се променя, но и да остава същия, го утвърждава като пионер и незаменим лидер в денс музиката.\r\nПартито на 31-и декември няма да остане и без достойно представяне от българска страна в лицето на  един от лидерите на родната сцена и създател на Takeоver – Liubo Ursiny.\r\nОчакванията за новогодишната вечер винаги са високи, а Intersolar 2019 има всички предпоставки да ги оправдае.      ", "date": "2018.12.04", "title": "INTERSolar кани Adam Beyer, Dubfire и Richie Hawtin в Арена Армеец"}
{"url": "https://www.actualno.com/society/bivsh-shef-na-kat-zagovori-za-bonus-malus-v-stihove-na-slavejkov-news_709877.html", "text": "  Алекси Стратиев, експерт по пътна безопасност, бивш шеф на Пътна полиция, обясни предлаганата от Комисията за финансов надзор система бонус-малус  с цитат от Петко Славейков:     \" Други пишат и превеждат,       гладки стихове нареждат,      пишат смешни календари,        трупат лъжи със товари,       се за тебе, о парице,    о всесилная царице! “   \"Горе – долу това  обхваща цялата методика на системата \"бонус – малус\", т.е. идеята е не пътната безопасност, а финансовите благополучия на застрахователите и разбира се на Комисията за финансов надзор, която условно е държавен орган, но аз я приемам като част от застрахователите, тъй като тя е обвързана със средства, които касаят възнагражденията на тази комисия и ръководството на тази комисия получава месечни възнаграждения в пъти повече от министър председателя, от президента, от председателя на Народното събрание, което е доста странно и непонятно“, коментира Стратиев, който също взе участие в в БТА, провокирана от вчерашното обществено обсъждане на системата бонус-малус.   Алекси Стратиев посочи, че пътната безопасност в момента е в най-добро състояние от последните три години. В последните три години загиналите на пътя намаляват. Тази година, може би ще бъдат с около 50 души по-малко, в сравнение с предходната година. Не може твърдения, че се влошава пътната обстановка да са мотив за подобна наредба, категоричен е Стратиев.\r\n„Наскоро, по повод решението на ВКС относно неимуществените вреди се въведоха тавани за онзи \"родниниски\" кръг, който е по-далеч от пострадалия, но в същото време се предлага една наредба, която е изцяло, над 90% с неимуществени обстоятелства, а не обвързана с действително материални неща – който е взел от застрахователя да плати малко по-голяма \"Гражданска отговорност\" следващата година“, отбеляза още бившият шеф на пътна полиция.\r\nТой каза и, че фирмата (Ernst & Young), изготвила насоките за този проект, коректно е изложила как стоят нещата в 7 страни в Европа, среда които Франция, Италия, Румъния, Холандия. Примерно в Холандия, която е страна със завидна пътна безопасност – с 3 пъти по-малко загинали на 1 милион население в сравнение с България, няма нито едно от тези предложения за малус в системата. Изглежда те са постигнали дисциплиниране на пътя по друг начин, а не с измислени санкции към всички участници в движението, подчерта Стратиев. „Ако някой от КФН се интересува, би могъл да се запита защо нито Румъния, нито Унгария, нито Франция, Италия не предлагат подобни малус уловки, каквито се предлагат в България“, добави експертът по пътна безопасност.\r\nЕлементарните нарушения, които влизат в малуса – скорост, алкохол, наркотици, неправоспособност за 2016 г. са били 380 000 случая или нарушители, за 2017 са били 430 000 нарушители и по прогноза от пътната полиция тази година ще бъдат над 500 000, посочи Стратиев. Когато тези, да речем 500 000 нарушители, влязат в малус зоната, следващата година се добавят още 500 000, а първите, които са влезли, трудно могат да се върнат в базисната цена и да отидат в бонус зоната. Така че в малус сферата ще влезнат милиони водачи на превозни средства, ако това остане в наредбата и КФН не се откаже, предупреди Стратиев. Нещо повече, продължи той – говори се, по непонятни съображения, за 70 – 80% изправни водачи, но според анонимна анкета сред 6000 шофьори, проведена преди месец от Съюза на българските автомобилисти, над 80% са си признали, че допускат нарушения. Излиза, че и тези 80% ще влезат в малус системата.\r\nАлекси Стратиев остро разкритикува мотивите на КФН. „В мотивите има вопиющи грешки, които подкрепят една лъжа – казва се, че за годините 2016 и 2017 има 600 000 нарушители, от които 60% са за скорост. Всъщност за тези две години нарушителите са 810 000 чисто, 100%, а не в процент от някакви други нарушения“, изтъкна той. Другото, което ме впечатли от мотивите на КФН, е,  че предлаганата система \"бонус - малус\" \"не е класическа\", добави Стратиев, цитирайки КФН. „Другите държави, са приели класическа уредба на \"бонус-малус\", а ние някаква наредба, която не е класическа – нещо, което е много впечатляващо като израз и си го обяснявам единствено и само със стиховете, които прочетох преди малко“, заключи Алекси Стратиев.", "date": "2018.12.04", "title": "Бивш шеф на КАТ заговори за \"бонус-малус\" в стихове на Славейков"}
{"url": "https://www.actualno.com/montana/montana-e-domakin-na-kinopanorama-na-italiansko-kino-news_709834.html", "text": "  Кинопанорамата „Италия днес“ гостува в Младежкия дом на Монтана. Тя се организира за четвърти път от Италианския културен институт в София  и предлага автентичен преглед на тенденциите, залитанията и добродетелите на днешното италианско общество. Надежди, разочарования  се развиват с драматизъм през ироничния поглед на героите. Те са водени от мечтаната, въображаема, романтична или саркастична креативност на режисьорите, които обрисуват бързо настъпващите промени в съвременната реалност     В програмата са включени 4  филма, излезли на големия екран през последните две години. Прожекциите ще започват  в 18:30 ч. в заседателната зала на Младежкия дом. Те са безплатни. Кинопанорамата стартира с криминалния филм „Докато има Просеко, има надежда” на 6 декември. На следващия ден 7 декември ще се излъчи комедията „Наградата”. На 13 декември отново е ред на комедийна творба - „Колелото на живота”. На 14 декември е прожекцията на драмата „Ленивците”.   Кинопанорамата „Италия днес“ ще гостува също в София, Пловдив, Варна, Бургас, Благоевград, Габрово, Русе. Събитието се е превърнало в традиционна среща с българската публика, пред която Италия се разкрива със своите проблеми  и силни страни.\r\nПовече информация и трейлъри на филмите: https://www.facebook.com/events/2237032119868490/?active_tab=discussion.  ", "date": "2018.12.04", "title": "Монтана е домакин на кинопанорама на италианско кино"}
{"url": "https://www.actualno.com/asia/iran-zaplashva-da-spre-iznosa-na-petrol-ot-persijskija-zaliv-news_709885.html", "text": "  Президентът на Иран Хасан Рухани не отстъпва срещу санкциите на САЩ, като отново заплаши, че ще блокира международните продажби на петрол от Персийския залив, съобщава AFP.     \"САЩ трябва да знаят, че не са в състояние да предотвратят износа на ирански петрол\", заяви Рухани в провинция Семнан.   \"Ако някога се опитат да го направят, никакъв петрол няма да се изнася от Персийския залив\", предупреди той.\r\nИран многократно е заявявал, че ще блокира Персийския залив в отговор на международния натиск, но досега никога не е изпълнявал тази заплаха.  Вашингтон отново наложи санкции, включително и петролно ембарго, след като през май се оттегли от историческото ядрено споразумение от 2015 г. между Техеран и големите световни сили.\r\nИранският държавен глава отрече да има сериозно икономическо въздействие на санкциите, като дори обвини медиите, че преувеличават проблемите на страната.   \"Никаква хиперинфлация няма, нито огромна безработица ни заплашва. \", настоя той пред демонстранти.    Последната информация за инфлацията от централната банка на Иран показва, че цените на хранителните стоки през октомври са се повишили с 56 на сто на годишна база.\r\nРухани признава, че има \"някои проблеми\", но е категоричен, че ще им бъде обърнато внимание в новия бюджетен план, който ще бъде представен на 16 декември.\r\nТой обеща, че правителството ще поддържа субсидии за основни стоки и ще увеличи заплатите в публичния сектор и пенсиите с 20%.   ", "date": "2018.12.04", "title": "Иран заплашва да спре износа на петрол от Персийския залив"}
{"url": "https://www.actualno.com/dobrich/obvinjaem-za-ubijstvo-na-majka-si-bil-nakazvan-za-domashno-nasilie-news_709910.html", "text": "  Окръжният съд в Добрич наложи най-тежката мярка за неотклонение – „задържане под стража“ на 23-годишния Кадир Р. от тервелското село Честименско. Младият мъж е обвиняем, че преди два дни умишлено е умъртвил 51-годишната си майка.     От пресслужбата на съда уточняват, че на Кадир е била издавана съдебна заповед по Закона за защита от домашно насилие. Срещу него има и неприключило съдебно производство за притежание на наркотици.\r\nЗа убийството на майка си го грози присъда , доживотен затвор или доживотен затвор без право на замяна. Жената е издъхнала след нанесени от сина ѝ удари, докато тя опитвала да предотврати скандал между Кадир и съпругата му.  \r\nМотивът на магистратите за задържането му под стража е, че има реална опасност той да се укрие или да извърши друго престъпление.  ", "date": "2018.12.04", "title": "Обвиняем за убийство на майка си бил наказван за домашно насилие"}
{"url": "https://www.actualno.com/vraza/namaljavat-prestyplenijata-vyv-vrachansko-news_709901.html", "text": "  Намаляват престъпленията във врачанско, това заяви на брифинг днес шефът на Областната дирекция на МВР във Враца старши комисар Янко Янколов. С 25 процента са спаднали престъпленията в областта през месец ноември. Регистрираните престъпления са 159, докато през октомври те са наброявали 214. Установените извършители са 75.     През месец ноември регистрираните кражби са 64 на брой. Грабежите пък са били 5. Измамите са 3, а посегателствата над моторни превозни средства са две, уточни полицейският началник.   Апел за внимание към шофьорите  през наближаващите празници отправиха от полицията. За наблюдавания период са извършени 150 тежки пътно-транспортни травмиращи инцидента с 2-ма загинали на пътя. Ще има засилено полицейско присъствие на обектите, в които ще има празненства, за да се предотвратят инциденти и сбивания.\r\nПродължават посещенията на полицията в пенсионерските клубове по места, за да информират възрастните хора за телефонните измамници, които по време на празниците се увеличават. Полицейските служители никога не искат пари за дейността си, напомниха от ОУ на МВР. Първата мярка, която трябва да вземат старите хора срещу измамниците, е да телефонират на 112, категорично заявиха полицаите днес.  ", "date": "2018.12.04", "title": "Намаляват престъпленията във врачанско"}
{"url": "https://www.actualno.com/burgas/stani-kryvodaritel-v-svetovnijat-den-na-dobrovolchestvoto-news_709890.html", "text": "  Стани кръводарител в световният ден на доброволчеството - за това призовават от БЧК-Бургас. Всеки, който има възможност да дари кръв, да го направи, точно на този ден и така ще покаже милосърдие и съпричастност. Инициативата е съвместно с Центъра по хематология и трансфузиология към МБАЛ-Бургас. Акцията за безвъзмездно кръводаряване е по случай пети декември, световеният ден на доброволчеството.     Желаеците да дарят кръв, могат да направят това в офиса на БЧК-Бургас. Той се намира в комплекс „Възраждане“, блок седми.\r\nКампанията е за подпомагане на деца и възрастни хора, пострадали при пътнотранспортни произшествия. Кръводарител може да стане всеки здрав човек на възраст от 18 до 65 години. При манипулациите, свързани  с кръводаряването,  няма никаква опасност от заразяване, а взетата кръв се възстановява за три, четири седмици, напомнят от БЧК. На всеки кръводарител ще получи два дни платен отпуск.  ", "date": "2018.12.04", "title": "Стани кръводарител в световният ден на доброволчеството"}
{"url": "https://www.actualno.com/starazagora/oshte-tri-predprijatija-v-stara-zagora-sprjaha-rabota-zaradi-visokite-ceni-na-toka-na-svobodnija-pazar-news_709900.html", "text": "   металообработващи те “Прогрес” АД, “Пресков” АД и “Хранинвест-ХМК” АД, влизащи в състава на “Холдинг Загора”, спряха работа заради . Постоянното и необосновано вдигане на цената на еленергията води до невъзможност за работа и незабавно спиране на производството, алармират в становище от “Холдинг Загора”. Ако в началото на годината за индустриални потребители тя е била 120 лв. за мегаватчас с всички включени такси, на 3 декември  цената вече e 300 лв. за мегаватчас, припомнят от там.     „Понастоящем виждаме процес на постоянно и необосновано силно покачване на цената на електрическата енергия. Това означава за производители като нас само едно - невъзможност за работа и незабавно спиране на производствата ни. Днес вече го направихме с част от мощностите ни - първите 250 човека преустановиха работата си. Утре е много вероятно да прекратят работа още 1000 човека. В момента не става въпрос за развитието на индустрията в България, нито за ръстове в държавния бюджет - дами и господа властимащи, става въпрос за нейното оцеляване“, е записано в документа, разпространен от “Холдинг Загора”.   \"Холдинг Загора\" обединява 14 дружества, в които работят  2100 работници и служители.   ", "date": "2018.12.04", "title": "Още три предприятия в Стара Загора спряха работа заради високите цени на тока на свободния пазар "}
{"url": "https://www.actualno.com/america/prezidentyt-na-meksiko-predlaga-premahvane-na-imuniteta-na-posta-news_709957.html", "text": "  Новият президент на Мексико Андрес Мануел Лопес Обрадор каза във вторник, че изпраща в парламента законопроект за премахване на президентския имунитет, който левият противник твърди, че е подхранвал корупцията.     \"Ние слагаме край на безнаказаността, установена в конституцията. Сега ще бъде възможно да бъде поставен президентът на съд като всеки друг гражданин\", каза той на пресконференция.   \"Разбира се, това означава, че ще бъде възможно той да бъде съден за корупция, включително и докато все още е на власт.\"\r\nШироко известен със своите инициали, АМЛО, Лопес Обрадор също така намали собствената си заплата с 60% и отхвърли президентския самолет, резиденцията и сигурността - всичко това е част от обещанието му да се бори с корупцията и да води пестеливо правителство с пример.  Съгласно сегашната конституция на Мексико президентът може да бъде съден само за \"големи престъпления\" и за предателство.", "date": "2018.12.04", "title": " Президентът на Мексико предлага премахване на имунитета на поста "}
{"url": "https://www.actualno.com/pleven/85-mladi-lekari-ot-vipusk-2018-na-medicinskija-universitet-v-pleven-proiznesoha-hipokratovata-kletva-news_709888.html", "text": "  85 млади лекари от випуск 2018 г. на факултет „Медицина“ в плевенския Медицински университет получиха днес дипломите си. Абсолвентите са от България, Руската федерация, Украйна и Македония. . С „отличен“ са завършили образованието си . Те бяха наградени с плакет на Факултет „Медицина”, луксозни дипломи и награди за добър старт в лекарската си практика. Първенец на випуска е д-р Ива Симеонова от Плевен.     Тържествената церемония в зала „Магнум“ бе предшествана от празнично шествие от Ректората на университета до площад „Възраждане”. Там участниците поднесоха венец пред Вечния огън на Параклис-мавзолей „Св. Георги Победоносец”. След това в зала „Магнум“ ректорът на университета проф.д-р Славчо Томов поздрави дипломантите и им пожела – „Дерзайте и следвайте мечтите си, гледайте напред и нагоре“.   Специален гост на тържеството бе почетният консул на Израел в България проф. д-р Красимир Методиев.\r\nПо традиция младите лекари произнесоха тържествено Хипократовата клетва.  ", "date": "2018.12.04", "title": "85 млади лекари от випуск 2018 на Медицинския университет в Плевен произнесоха Хипократовата клетва"}
{"url": "https://www.actualno.com/football/gonjat-manchestyr-siti-ot-shampionska-liga-zaradi-izmama-news_709958.html", "text": "  Водачът в английската Висша лига Манчестър Сити може да бъде изхвърлен от Шампионска лига, ако бъдат потвърдени данните, които хакерската организация \"Football Leaks\" изнесе за \"тъмните\" операции на ръководството на клуба.     Според информация, публикувана от хакерите, \"гражданите\" са намерили начин да заобиколят правилата на Финансовия Феърплей на УЕФА.   Преди 4 години клубът плати почти 50 милиона паунда глоба за нарушаване на правилата на Финансовия феърплей, а отборът имаше право да регистрира само 21 играчи в Шампионска лига.\r\nПо информация на британското издание Daily Mail, сега положението на тима може да е още по-тежко, защото се нарушават правилата за втори път.  Вижте какво e конкретното нарушение, за което е заподозрян английският гранд в ", "date": "2018.12.04", "title": "Гонят Манчестър Сити от Шампионска лига заради измама?"}
{"url": "https://www.actualno.com/politics/ivajlo-moskovski-podade-ostavka-kato-deputat-news_709929.html", "text": "  Ивайло Московски е подал оставка като народен представител от ГЕРБ. Това става ясно от проектопрограмата за работа на Народното събрание.     Очаква се депутатите да започнат работа в сряда с гласуване като първа точка на прекратяване пълномощията на народния представител Ивайло Московски. Оставката му е подадена в деловодството на парламента на 30 ноември (петък).   Припомняме, че Московски бе министър на транспорта и информационните технологии, но се раздели с поста след трагедията край Своге, взела живота на 20 души. След оставката се върна като депутат в парламента.\r\nОт транспортното ведомство си тръгна заедно с колегите си от регионалното министерство Николай Нанков и от вътрешното министерство Валентин Радев. Нанков също подаде оставка като депутат, но се върна като заместник в МРРБ.  Ивайло Московски беше официално предложен от министъра на финансите Владислав Горанов за вицепрезидент на Черноморската банка. През декември тази година изтича 4-годишния мандат на настоящия вицепрезидент Нина Ставрева, която е на този пост от 2014 г.", "date": "2018.12.04", "title": "Ивайло Московски подаде оставка като депутат"}
{"url": "https://www.actualno.com/football/treti-evroturnir-na-uefa-lishava-bylgarskite-timove-ot-uchastie-v-le-news_709955.html", "text": "  Европейската футболна централа одобри създаването на трети международен клубен турнир. Началото му ще бъде поставено през 2021 г.     Състезанието е с работно име Лига Европа 2 и форматът ще е подобно на другите два турнира – Шампионска лига и Лига Европа.\r\nУЕФА посочва, че след промяната поне 34 от държавите на Стария континент ще имат отбори в групите на някой от трите турнира. Това е с осем повече спрямо настоящия сезон.\r\nТова обаче означава, че броят на отборите в групите в Лига Европа ще бъде намален от 48 на 32. А с публикувана таблица на сайта на Европейската футболна централа става ясно, че само представители на 15-те най-силни първенства на Стария континент ще играят във втория по сила клубен турнир.     За българската Първа лига, която към момента е на 28-мо място, остава новата надпревара – Лига Европа 2. В нея ще участват завършилите на второ, трето и четвърто място в крайното класиране у нас.\r\nРодните клубове много по-трудно могат да стигнат до срещи с топ грандове, освен ако първенецът ни не влезе в групите на Шампионска лига. Най-силните отбори в Лига Европа 2 ще са от… Хърватия. Именно те са на 16-о място в ранглистата на УЕФА. Зад тях са Чехия, Кипър, Сърбия, Шотландия, Беларус, Швеция, Норвегия, Казахстан, Полша и т.н.\r\nСъздаването на новия турнир изглежда ще продължи да увеличава пропастта между големите и малките отбори на континента.    Всичко за формата на новия турнир прочетете в ", "date": "2018.12.04", "title": "Трети евротурнир на УЕФА лишава българските тимове от участие в ЛЕ"}
{"url": "https://www.actualno.com/burgas/stefan-diomov-posveshtava-koncert-na-grupa-tonika-news_709903.html", "text": "  Концертът \"Бяла Коледа\" е посветен на от създаване на \"Тоника\". Групата започва своя музикален път през 1968 година, като самодеен състав. Това е причината в събитието да участва групата \"Тоника СВ\", певицата Ваня Костова, създадената по-късно от маестро Диомов, млада формация \"Петте сезона\", група \"Фортисимо\" и други.        Концертите са само два, на , в бургаската опера. Композиторът Стефан Диомов призова публиката да носи звънчета. Той ще им каже от сцената в кой момент да ги използват.\r\nВ програмата са включени коледни песни, но и много шлагери, композирани от Стефан Диомов през годините. Маестрото не крие, че ще му е приятно да чуе как ги пее и публика в залата.   ", "date": "2018.12.04", "title": "Стефан Диомов посвещава концерт на група \"Тоника\""}
{"url": "https://www.actualno.com/politics/gerb-zashtiti-jordanka-fandykova-za-mrysnija-vyzduh-news_709920.html", "text": "  От името на най-голямата структура на ПП ГЕРБ – градската структура на партията в София за пореден път заявявам, че ние категорично заставаме зад и подкрепяме кмета на София Йорданка Фандъкова и колегите в Столичния общински съвет.     Това заяви областният координатор на ГЕРБ за София Цветомир Паунов във връзка с мръсния въздух в столицата и призивите за оставка на кмета на Фандъкова, предаде репортер на БГНЕС.   На брифинг в централата на партията депутати и общински съветници дадоха информация относно мерките, предприети за справянето със замърсяването на атмосферния въздух в столицата и високото съдържание на фини прахови частици.\r\n„Мерките за опазване на въздуха ние виждаме в един системен контрол за това какво се случва със столичния град, кои са основните замърсители и как реагираме“, подчерта Лорита Радева, председател на комисията по околна среда, земеделие и гори в Столичния общински съвет.  Тя увери, че по разпореждане на кмета непрестанно се извършват проверки за методите на отопление на всички места, носещи риск за замърсяването на въздуха – автосервизи и пунктове за смяна на гуми, където често се наблюдава горене на гуми и масла. От началото на годината са извършени над 1000 проверки, наложени са и санкции. Проверяват се и всички места, където има съмнение за нерегламентирано горене на отпадъци и стара дограма.\r\nОт своя страна народният представител от ГЕРБ Александър Ненков увери, че парламентът също предприема мерки за справянето с проблема, а за пример даде промените в данъчния закон, с които се повишиха налозите върху старите автомобили.\r\nЗа състоянието на градския транспорт в София, който също има отношение към качеството на атмосферния въздух в града, отношение взе зам.-председателят на ресорната комисия в Столичния общински съвет Зафир Зарков.       Той припомни, че градският транспорт в града непрекъснато се обновява, а за последните 3 години има закупени над 300 транспортни средства, които отговарят на най-високите екологични критерии.\r\nЗа мярката „Зелен билет“, който днес общината въведе за всички линии в столицата, Зарков обясни, че само до обяд са продадени над 40 хил. от него. Той е на стойност от 1 лев и на практика е дневна карта, защото важи през целия ден.\r\nНа 12 декември ще бъдат представени и 12-те нови електробуса на столичния автотранспорт по линиите 9 и 309. „На практика всички усилия, които се прилагат в тази сфера имат за цел да доведат до по-голяма привлекателност на градския транспорт“, увери Зафиров.\r\nОт ГЕРБ коментираха още една тема – оставката на зам.-кмета по транспорта в София Евгени Крусев заради проверката на прокуратурата на ремонта на ул. „Граф Игнатиев“.\r\nРемонтът продължава въпреки оставката, а Столична община ще продължи да съдейства на държавното обвинение, обявиха от партията. От партията припомнят, че Евгени Крусев не е неин член, а е привлечен в екипа на Йорданка Фандъкова като експерт.      ", "date": "2018.12.04", "title": "ГЕРБ защити Йорданка Фандъкова за мръсния въздух"}
{"url": "https://www.actualno.com/society/api-predlaga-na-bsp-da-nameri-eksperti-za-reshenija-na-problema-s-pytnite-nastilki-news_709927.html", "text": "  Агенция „Пътна инфраструктура“ изпрати отговор до народните представители от Парламентарната група на „БСП за България“ в 44-то Народно събрание по повод искането им за извършването на независима експертиза на пътната настилка на участъци от републиканските пътища, строени и въвеждани в експлоатация в периода 1982-2016 г. Припомняме, че всичко тръгна от искането на Елена Йончева, Георги Свиленски, Крум Зарков и Христо Проданов поискаха независима на магистралите \"Тракия\", \"Хемус\", \"Струма\" и \"Марица\", пътя Русе-Видин и Околовръстния път на София, а след като въпросните депутати да бъдат \"отзовани\", цялата парламентарна група на БСП се подписва под искането.     В сегашното писмо се посочва, че АПИ е анализирала нормативната база, определяща извършването на експертиза и изпитвания на пътната настилка.   Установено е, че разписаните процедури в нормативните актове се отнасят за етапа на строителство на пътната инфраструктура, а след въвеждането на обектите в експлоатация не е предвиден ред, по който да бъдат изпълнявани изследвания на вече готовите пътни обекти.\r\nПредвид широкия обществен интерес, както и политизирането на въпроса, АПИ предлага на ПГ „БСП за България“ да излъчи работна група от пътни експерти, с която представителите на Агенция „Пътна инфраструктура“ да потърсят варианти за експертни и технически решения, съответстващи на законовите рамки, подписаните договори за безвъзмездна финансова помощ и на международния опит.  В отговора се посочва, че евентуалното съгласие за експертиза е необходимо да бъде предшествано от уточняване на вида изследване, точно на кой метър от участъка ще бъде извършено, при какви мерки за безопасност, при какви условия и от кого.\r\nПълният текст на писмото до Парламентарната група на „БСП за България“ можете да видите .   ", "date": "2018.12.04", "title": "АПИ предлага на БСП да намери експерти, за решения на проблема с пътните настилки"}
{"url": "https://www.actualno.com/europe/es-okonchatelno-odobri-novite-si-energijni-celi-njama-informacija-bylgarija-da-e-protiv-news_709915.html", "text": "  Европейският съвет три директиви, с помощта на които ЕС трябва да се бори по-ефективно с климатичните промени. Става въпрос за директивата за енергийна ефективност, за директивата за ВЕИ и регулация за управление, с която страните-членки трябва да си взаимодействат и да взаимодействат с ЕК за постигане на целите по двете директиви.     Основните цели, които се гонят с двете директиви, са следните – до 2030 година ЕС трябва потребява от ВЕИ 32% от електроенергията си, а енергийната ефективност да е поне 32.5%.    Извън целта от 32,5% до 2030 година, за всяка година в периода 2021 – 2030 година трябва да има повишение на енергийната ефективност с 0,8%, като при Малта и Кипър изрично е заложена друга цел – 0,24%. Освен това трябва да се взема предвид нивото на енергийно бедни при постигането на целите.   Освен целта за 32% потребление от ВЕИ, следва да има поощрение на потреблението на ВЕИ енергия чрез пазарни схеми, а в транспортния сектор поне 14% от източниците на енергия трябва да са ВЕИ. Конвеционалните биогорива, чието производство създава косвен риск при ползването на земеделска земя (т.нар. биогорива от първо поколение, които се произвеждат от някаква техническа култура), трябва да излязат от употреба в ЕС до 2030 година. Също до 2030 година гражданите на всички страни-членки на ЕС, които произвеждат ток от соларни панели, трябва да получават данъчни облекчения.        В съобщението за приетото решение няма никаква индикация, че е имало гласове \"против\" него. В случаи, че е имало възпротивили се, това обикновено се отбелязва. изпрати въпроси до Брюксел за позицията на България, тъй като през миналата седмица синдикатите повдигнаха въпроса за въглищните ни централи, а именно тяхната работа е един от проблемите за постигане на климатичните цели на ЕС. Съгласно ,  транспортният министър Росен Желязков. Против директивата за енергийна ефективност са гласували Белгия и Чехия, докато Хърватия и Словакия са се въздържали. Относно енергийната директива т.е. за ВЕИ, само Чехия е била против, а Белгия, Словакия и Унгария са се въздържали.\r\nНа започналата вчера (3 декември) конференция на ООН за климата в Катовице, президентът , че България не е съгласна с новите климатични цели на ЕС, а трябва да има \"диференциран подход\" - според възможностите и националните интерси. За България е важно да има \"сигурна и предсказуема енергия\", бяха думите на Радев, който в края на миналата седмица обясни, че за конференцията в Катовице има две позиции - изготвена от Министерския съвет и от Президентството. В тази на МС липсвала \"национална позиция\" - подкрепяло се само Парижкото споразумение за климата, според Радев.", "date": "2018.12.04", "title": "ЕС окончателно одобри новите си енергийни цели, няма информация България да е против*"}
