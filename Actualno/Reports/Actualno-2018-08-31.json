{"url": "https://www.actualno.com/society/novinite-naj-vajnoto-za-denja-31-avgust-news_692753.html", "text": "         Министрите Ивайло Московски, Николай Нанков и Валентин Радев подадоха оставки, след като по-рано днес (31 август) премиерът заради трагичния инцидент край Своге, в който загинаха 17 души.\r\nОставките на министрите не са първите в кабинета До момента от кабинета си тръгна проф. Николай Петров, който оглавяваше здравното министерство, Теменужка Петкова подаде оставка заради сделката за ЧЕЗ и познанството ѝ със собственичката на фирмата-купувач - Гинка Върбакова. Впоследствие обаче Петкова остана на поста си. След това оставка Борисов поиска и на министъра на труда и социалната политика Бисер Петков.   Николай Колев-Босия обяви, че прекъсва гладната си стачка. Това се случва 81 дни след нейното начало, след като по-рано днес се появи информация, че един от тримата министри, които подадоха оставки е Ивайло Московски.     БСП отново настоя за оставката на цялото правителство и предсрочни избори, след като стана ясно, че постовете си напускат трима министри заради катастрофата край Своге. също поиска оставката на правителството. Вицепремиерът и лидер на НФСБ Валери Симеонов обяви, че свиква спешно заседание на Националния изпълнителен комитет на партията, за да решат какво ще правят оттук нататък и дали ще продължават да участват в управлението на страната.\r\nРешението му е продиктувано от днешните оставки на трима ключови министри от коалиционното правителство, макар Валентин Радев, Ивайло Московски и Николай Нанков да са от квотата на ГЕРБ.    Това каза в интервю за bTV Красимир Георгиев, председател на Управителния съвет на Асоциацията за квалификацията на автомобилистите у нас. По думите му трябва да се провери също дали широчината на пътните летни отговаря на регламента по стандарт. Не намирам пропуски в работата на АПИ, довели до трагедията край Своге. Това каза пред журналисти инж. Дончо Атанасов – член на УС на АПИ, след разпит в Националната следствена служба, предаде репортер на Агенция „Фокус“. Междувременно Областно пътно управление - София информация кой е възложителят и изпълнителят на монтираната мантинела на път II-16 Своге - София в урбанизираната територия на града. Това е участъкът от водостока, при които стана тежкия пътен инцидент до моста над река Лесковдолска. Европейската комисия ще препоръча на държавите-членки на ЕС да премахнат промяната на часово време, според която часовниците се придвижват с един час.\r\nПредседателят на Европейската комисия Жан-Клод Юнкер публично представи отношението си към дебата за премахване на промяната в часовото време в Европейския съюз. Подготвят се съществени промени при шофьорските изпити - както при теоретичната част, така и при кормуването. Според тях практическият изпит при шофьорите ще включва, освен градско, и извънградско шофиране, и полигон. Бизнесменът Ветко Арабаджиев и още двама души от неговата фамилия са обект на разследване. Това стана ясно от думите на зам.-главния прокурор Иван Гешев по повод спецакцията в хотелите \"Маринела\" в София и \"Марица\" в Пловдив, където по-рано влезе спецпрокуратурата по разследване на престъпна група. Coca-Cola е постигнала споразумение за закупуването на лондонската верига за кафе Costa. Сделката е оценена на 5,1 млрд. долара. Costa, която бе притежание на британската компания Whitbread, оперира в 32 страни в целия свят с над 38000 локации.           ", "date": "2018.08.31", "title": "Новините: Най-важното за деня, 31 август"}
{"url": "https://www.actualno.com/society/kupuvat-14-000-rula-bodliva-tel-sreshtu-afrikanska-chuma-ot-rumynija-news_692740.html", "text": "   Целта е да се предпази страната ни от Африканска чума по свинете.     От общата сума 616 000 лв. без ДДС (или 739 200 лв. с ДДС) е стойността на жилетната тел, тип „Бруно“. Останалите 6 200 лв. без ДДС  са предназначени за товарене, транспорт и разтоварване до съответния обект на сухопътната ни държавна граница с Румъния.   За изпълнител на поръчката с пряко договаряне е определена фирмата „В и М инженеринг“ ООД в село Бистрица на Мирослав Гьорев и Валери Стефанов.\r\nСпоред писмо, изпратено от земеделския министър до шестте държавни горски предприятия, предвижданата дължина на съоръжението е около 140 000 метра.  Той е дал изричното си съгласие на СИДП в Шумен да проведе поръчката с пряко договаряне без предварително обявление, предвид неотложността на доставката.    Всички организационни, технически и финансови въпроси, касаещи процедурата, са възложени на предприятието в Шумен, като останалите пет ще възстановят определена част от разходите.    Прави впечатление обаче изказване на министър Порожанов пред медиите от 24 юли т.г. Той казва следното: „В момента сме се спрели на 4-редова телена ограда с бодлива тел. Мога да ви дам много условно параметрите – един линеен метър на бодливата тел е , четири реда са 60 стотинки“.   При това положение би следвало 140 000 метра тел да струват лева, като се умножава по 0.60 лева за четири реда от нея.\r\nВъзможно е министърът да се е изказал неподготвен, като се има предвид, че стойността на едно руло бодлива тел е не по-малко от При това положение стойността на 14 000 рула тел е 606 200 лева без ДДС.\r\nВ противен случай може да се счита, че стойността на поръчката е завишена над седем пъти.", "date": "2018.08.31", "title": "Купуват 14 000 рула бодлива тел срещу Африканска чума от Румъния"}
{"url": "https://www.actualno.com/politics/ivanov-borisov-opitva-da-se-zakrepi-s-mahaneto-na-oshte-tri-bushona-news_692758.html", "text": "   Това коментира във Facebook профила си съпредседателят на \"Демократична България\" .     \"Реалността е, че това управление е катастрофално по самата си природа. Буквално всяка седмица гърмят нови кризи във всякакви сектори. И винаги става дума за едно и също: тотално прогнили институции, проядени от пълчища паразитиращи безотговорни калинки. Това, което се случва пред очите ни, е все по-ускоряващият се и трудно удържим разпад на българската държавност в една все по-опасна международна среда\", написа Иванов.    Страната има спешна нужда от смели и дълбоки реформи. След получената пътна карта от чакални към ERM 2 пред нас има реална възможност да оздравим финансовия си сектор, регулаторите и правосъдието си и така едновременно да стабилизираме държавността си, да осигурим условия за инвестиции и растеж и да гарантираме мястото си в ядрото на ЕС.  Многократно беше доказано обаче, че Борисов не може, не знае и най вече - не иска да прави такива реформи. Той може единствено да оцелява чрез протакане, моментни отигравания и поддържане на разложението в интерес на корумпираните си авери. В момента той упорито превръща личния си политически залез в национална агония. Трябва да сме напълно наясно, че всеки ден оставане на Борисов начело на държавата тласка страната към власт на безразсъдния популизъм на Корнелия Нинова и окончателното затъване на страната в евразийското блато.   Ето защо Борисов трябва да бъде призован да спре да държи България заложница на личното си оцеляване и да се оттегли от политическия живот. Вместо заедно с Пеевски да опитва да инсталира следващия Цацаров и чрез поредните срамни имитации да пропилява шанса ни да станем членове на еврозоната и бъдещото ядро на ЕС, той трябва спешно да освободи бъдещето на страната ни от себе си. \r\nСамо така може да бъде даден път за демонтаж на управленския му модел в неразчленима симбиоза с Пеевски, Доган и пр. и да се пристъпи към реално очистване и преструктуриране на политическото пространство в център-дясно. Това е единственият път за формиране на управление на решителната проевропейска модернизация в един нов парламент с мандат за дълбока промяна. И ако, вместо да се оттегли сега, Борисов избере да продължи тази агония и накрая докара на власт Нинова или друг носител на кремълския вирус на разрушителния популизъм, отговорността ще бъде изцяло негова и на партийните му придворни.    ", "date": "2018.08.31", "title": "Иванов: Борисов опитва да се закрепи с махането на още три бушона"}
{"url": "https://www.actualno.com/politics/sds-upravlenieto-e-v-kriza-i-buksuva-news_692768.html", "text": "  Оставките на трима министри от кабинета \"Борисов 3\" са поредното доказателство, че управлението е в криза и буксува, заявява от СДС в позиция по повод днешните събития.     \"Не само в сектор икономика, както СДС отчете след срива на чуждестранните инвестиции, но и в други ключови области от обществено-политическия живот. В държавата се създава тревожното усещане, че правителството не може да се справя с предизвикателствата и кризите, не е стабилно и не управлява добре\", се казва в позицията.   Съюзът на демократичните сили отново заявява, че е опозиция на настоящото управление не само, защото няма участие в него, а защото не вижда десни политики и реформи, осъществявани от правителството. След европредседателството в държавата единствените новини са инцидентите, скандалите и сривовете – на Търговския регистър, на застрахователното дружество „Олимпик“, избиването на животните в Странджа, изграждането на бутафорна ограда по границата ни с Румъния, случая \"Силистар\", трагедията край Своге.\r\n\"Като опозиционна партия, ние не смятаме за политически правилно наши представители да участват в лично качество в управлението и да пренасят неговите негативи върху СДС. Затова призоваваме члена на Националния съвет на СДС Вълчо Чолаков, който е единственият областен управител, останал след като партията не е в управлението, да направи своя избор – висшия ръководен орган на СДС, или поста си на висш представител на правителството в Бургас\", се казва в позицията.  ", "date": "2018.08.31", "title": "СДС: Управлението е в криза и буксува"}
{"url": "https://www.actualno.com/asia/vzriv-v-zavod-za-eksplozivi-v-ruskija-grad-dzerjinsk-ima-zaginali-news_692762.html", "text": "        Ранените са с изгаряния и са откарани в болница. Трима са в неизвестност.   След взрива е възникнал пожар, обхванал 100 квадратни метра, който е бил потушен за около три часа.\r\nПо първоначални сведения злополуката са дължи на нарушение на правилата при работа с експлозиви, посочва ДПА.  ", "date": "2018.08.31", "title": "Взрив в завод за експлозиви в руския град Дзержинск, има загинали"}
{"url": "https://www.actualno.com/europe/mogerini-es-shte-podkrepi-vsjaka-sdelka-kojato-ne-vyrvi-sreshtu-mejdunarodnite-zakoni-i-cennostite-na-obshtnostta-news_692771.html", "text": "  Първият дипломат на ЕС, Федерика Могерини заяви, че Европейският съюз ще подкрепи всяко споразумение между Белград и Прищина, което е в съответствие с международното право и европейските правни норми, съобщи МИА.     Могерини каза, че Европейската комисия иска да приключи преговорите между Белград и Прищина в следващите месеци, преди края на мандата на Комисията, но решението, което ще се вземе трябва да бъде в съответствие с европейските ценности, които са срещу етнически чистите държави.   \"Всеки договор, който ще се постигне ще има нашата подкрепа, ако е в съответствие с международното право и европейските правни норми\", каза Могерини след неформалната среща на външните министри на ЕС, на която присъстваха представители на страните кандидат-членки.\r\nМогерини отбелязва, че европейската история се основава на преодоляването и предотвратяването на всякакви идеи за етнически чисти нации.  \"Надявам се, че това ще успокои всички онези, които се притесняват от идеите, които циркулират в момента. Работим по нещо, което е трудно, предизвикателно и сериозно, но не и невъзможно, и което все още не е завършено\", каза Могерини.   На въпрос на журналисти след неформалната среща на ръководителите на дипломацията на ЕС за отношението към промяната на границите и размяната на територии, Могерини каза, че няма да коментира конкретните елементи от диалога.\r\nТя каза, че е важно да защитим онези, които работят по сделката. \"Затова няма да коментирам позициите зад затворените врати\", каза тя добавяйки, че няма да представи мнения от неофициалната среща.    Могерини каза, че има трудности в диалога, но тя е видяла, че министрите оценяват \"ангажимента и имат решимостта най-накрая да решат, един от най-сложните и най-болезнени проблеми, който носи напрежение в Европа\".", "date": "2018.08.31", "title": "Могерини: ЕС ще подкрепи всяка сделка, която не върви срещу международните закони и ценностите на общността"}
{"url": "https://www.actualno.com/society/slujiteli-na-nimh-zapochvat-efektivni-stachni-dejstvija-news_692774.html", "text": "  Служителите на Националния институт по метеорология и хидрология (НИМХ) са влезли в процедура за започване на ефективни стачни действия.     Причината е, че вчера Управителният съвет на Българската академия на науките освободи предсрочно от длъжност директора на института проф. Христомир Брънзов, ден след като той подкрепи протеста на колегите си, които настояват НИМХ да бъде отделен от БАН. Някои от тях обясниха, че работата в института е сериозно затруднена, тъй като целият му ръководен екип се е оттеглил в знак на солидарност с Брънзов. Подготвя се и декларация, която ще бъде входирана в Министерския съвет, просветното министерство и БАН.   \"В декларацията има две основни точки - на първо място да се реши незабавно кризата, което означава, че ще продължат действията по извеждането на института от академията и на второ място - Общото събрание на БАН да отмени решението на Управителния съвет за отстраняване на директора от длъжността му\", обясни Евгения Егова.\r\nЗаседанието на Общото събрание на БАН е насрочено за 10 септември, предаде БНР.  ", "date": "2018.08.31", "title": "Служители на НИМХ започват ефективни стачни действия"}
{"url": "https://www.actualno.com/europe/dojivoten-zatvor-za-terorista-zaplashil-tereza-mej-s-ubijstvo-news_692775.html", "text": "  Терористът Наймур Закария Рахман, който заплаши да убие британския премиер Тереза Май, бе осъден на доживотен затвор с минимална присъда от 30 години. Това решение бе прието в петък от централния наказателен съд на Англия, съобщи Sky TV, цитирани от БГНЕС.     На 18 юли Рахман, който е роден в Бангладеш и е с британско гражданство, беше признат за виновен в подготовката на терористична атака в Лондон, чиято крайна цел е била убийството на ръководителя на британското правителство.\r\nСпоред разследващите, Наймур Закария Рахман на 20 г. е планирал да постави взривни устройства до входа в канцеларията на главата на британското правителство в Лондон на Даунинг стрийт и след това да атакува Мей с ножове.\r\nПървото обвинение срещу Рахман беше повдигнато на 06.12 миналата година.  ", "date": "2018.08.31", "title": "Доживотен затвор за терориста заплашил Тереза Мей с убийство"}
{"url": "https://www.actualno.com/politics/valentin-radev-citira-statistiki-vmesto-da-priznae-vina-news_692773.html", "text": "  Министърът на вътрешните работи Валентин Радев все още не приема вината за трагичната катастрофа при Своге.     При оттеглянето си от поста, след като премиерът Борисов поиска оставката му, Радев предпочете да цитира статистики за управлението си на министърството и това на ГЕРБ.   „Неслучайно казах, че през 2017 и 2018 г. пътнотранспортните произшествия намаляват. Трудно е сега, когато го казвам, някой да повярва и да е приемливо на фона на тези жертви, но това е истината. Всички назад, ако погледнем правителството на ГЕРБ какво е направило, наполовина сваля жертвите – от близо 1000 на 600. Сега сме леко нагоре“, допълни Радев.\r\nПо думите му всички назад, които са отговаряли във всичките системи, всичко ще бъде прегледано. „Предполагам, че това ще бъде и работата на прокуратурата, за да установят кои са виновните. Ние само събрахме материалите“, каза още Валентин Радев, предаде \"Фокус\".  \"Вероятно ще се върнем в Народното събрание. Ние сме в оставки и докато се намерят нови министри, това е работа на премиера, ние продължаваме да си вършим работата.   Предполагам, че това е естественият ход, за да сме на светло пред вас най-малкото, защото ако се скрием и ни няма и там… Това е само разсъждение в момента. Нека го обмислим, ще решим с партията какво да направим“, коментира Радев и добави: „По-добре там да ни питате, да продължаваме и ние да даваме информация, така аз си мисля“.    ", "date": "2018.08.31", "title": "Валентин Радев цитира статистики, вместо да признае вина"}
{"url": "https://www.actualno.com/society/vselenskijat-patriarh-pred-patriarh-kiril-vyprosyt-za-avtokefalnostta-na-ukrainskata-cyrkva-e-reshen-news_692780.html", "text": "  Патриарх Кирил, ръководител на Московската Патриаршия разговаря с Вселенския патриарх Вартоломей. Посещението му бе в опит да предотврати разделението на Украинската патриаршия от Москва, съобщи турското издание \"Хюриет дейли\", цитиран от БГНЕС.     На фона на желанието на патриарх Кирил да се състои \"научна конференция\" по въпроса Вартоломей е заявил, че проблемът е бил обсъждан от дълго време, и „че решението остава в сила”, твърди източник в патриаршията в Истанбул.   Освен това пред репортери ръководителят на Вселенската патриаршия заяви, че след 31 август „няма да има връщане”, което гарантира независимостта на Украинската православна църква /УПЦ/ от Москва. Разговорите продължиха 4 часа.\r\n\"Въпросът за автокефалността на УПЦ е решен и ние продължаваме напред\", казал Вселенският патриар пред патриарх Гирил, предаде гръцкото специалиризарно издание Ромфея.  ", "date": "2018.08.31", "title": "Вселенският патриарх пред патриарх Кирил: Въпросът за автокефалността на Украинската църква е решен"}
{"url": "https://www.actualno.com/society/sedmicata-v-absurdi-27-31-avgust-news_691945.html", "text": "             Липсват батерии за сирените, които съставляват системата за ранно предупреждение, с която държавата подава сигнал в случай на бедствие или авария. Това става ясно от обществена поръчка, обявена от МВР. Системата се нуждае от спешен ремонт, пише в документация на търга. За него ще се платят над 280 000 лева.      До края на сегашния програмен период (2014 - 2020 година) остават по-малко от две години, но България не може да се похвали с отличен резултат. Всъщност що се отнася до три европрограми, нещата са толкова зле, че може да бъдат изгубени пари от ЕС, които ни се полагат - защото дори не сме протегнали ръка да ги вземем.  \"Тъй като се намира в урбанизирана територия, мантинелата няма функция да предпазва, нейното предназначение не е да спира 40-тонен автомобил. Сложена е при евентуален инцидент все пак да спира, но не и такъв товар.\" Това каза председателят на Управителният съвет на АПИ инж. Светослав Глосов в коментар за причините довели до автобусната катастрофа край Своге.    На официалната си интернет страница, Агенцията по вписванията обяви, че работата на Търговския регистър и на Регистъра на юридическите лица с нестопанска цел е възстановена напълно. Всъщност, според съобщението, въпросното възстановяване щяло да стане в 16:00 часа днес (27 август), що се отнася до достъп чрез интернет. А в момента, \"всички свързани с регистъра услуги вече са възможни на място в Агенция по вписванията и нейните регионални структури\".   Община Ловеч се купи атракционно влакче за 360 000 лева и го бракува след месец. Причините са няколко – композицията не можела да се движи назад, не можела да взима доста от завоите по улиците на града, защото те са твърде тесни, а от КАТ отказали да го регистрират и дали номер за каруца.  Колективна жалба, на около 20-22 души, срещу новата наредба за ТЕЛК ще бъде внесена в здравното министерство утре, 29 август. Това заяви Павлина Григорова, един от инициаторите на иска. Конкретният проблем в случая е, че с наредбата се вкарва в употреба т.нар. принцип на водещата диагноза. Реално на база тази диагноза се дава инвалидна пенсия, но не се зачитат съпътстващи заболявания или тяхното влияние се намалява спрямо предишното законодателство. Според новите промени процент на трайно намалена работоспособност вече се дава само за основното заболяване, а съпътстващите проблеми се зачитат само ако носят над 50%.  И Апелативният съд е приел, че основната причина за настъпилото водно бедствие е екстремността на природното събитие от 19 юни 2014 година. Факторите свлачища, битови и строителни отпадъци, изградени постройки по протежението на дерето и в него не са основната причина за драстичния размер на нанесените щети на инфраструктурата и домовете, както и за смъртта на 13 загинали.  Здравното министерство вчера пусна обществената поръчка за изграждане на Национална здравна система. Тя е на стойност 4 125 000 лв. без ДДС. Офертите ще се отварят на 2 октомври тази година. Това прави невъзможно спазването на крайният срок, поет от правителството пред Европейската комисия за изграждане на Националната здравна информационна система (НСИЗ) през месец декември 2018 г. Така е записано в актуализираната през този месец Национална програма за реформи „Европа 2020“. В най-добрия случай, ако няма обжалване на процедурата, тя може да завърши до декември месец с избор на изпълнител. Оттам-насетне следват сроковете за изпълнение.  Треньорът на националния отбор по волейбол Пламен Константинов призна, че е \"теглил една майна\" на либерото Владислав Иванов заради негов отказ да влезе в игра на мача с Белгия. \"Да, изпуснах си нервите и му теглих една майна\", каза Константинов, който по време на състезателната си кариера беше капитан на отбора, а след това бе назначен за старши треньор.\r\nПламен Константинов обясни, че той е треньор на мъжки отбор и ругатните там са всекидневие. \"Ако бях седнал неговите да ги броя, включително на тренировка? Да ти ... майката и на майка ти ... са като добър ден. Това е мъжки национален отбор\", подчерта треньорът.   Дървосекач от доспатското село Любча получи условна присъда, задето опита да подкупи полицай със 100 лева. Униформеният ги спрял, а шофьорът, и пътникът били видимо пияни. 41-годишният водач бил тестван с дрегер, който показал 1,5 промила алкохол в издишания въздух. По-малкият брат - на 39 години, извадил две банкноти по 50 лева и ги пъхнал в предния ляв джоб на панталона на проверяващия, за да си замълчи за резултата от теста. Полицаят веднага подал сигнал за подкупа.  \"Ако тръгнем по този път, ние можем да върнем отново насилието в държавата и срещу това трябва да се борим. Утре демократите може да кажем, че „Позитано” е построен с държавни средства. Комунистите ще кажат: „Не, той е построен с членски внос”. Ние ще кажем: „Да, ама членският внос беше задължителен, ЦК на БКП и Държавният съвет бяха едно и също, значи той е построен с държавни пари”, и ще приберем „Позитано”. Това заяви Стефан Софиянски  Бързият влас от Бургас до София е закъснял с 5 часа, като е пристигнал на столичната Централна гара в 3 ч. тази сутрин. До голямото закъснение се стигна заради вчерашния инцидент, при който два влака последователно удариха лек автомобил на прелеза край село Михайлово, съобщава БНР.   Всички служби в държавата, които имат отношение към пътната безопасност, ще се консолидират в една структура. Това съобщи след среща в Министерския съвет вицепремиерът Томислав Дончев. Той уточни, че става въпрос за служби в МВР, Министерството на транспорта, Министерството на регионалното развитие, Агенция \"Пътна инфраструктура\" и други ведомства, включително и Министерството на образованието.   Среден, 3.15, е оценката на българите за пътищата у нас, като цяло, по познатата от училище шестобална система. Оценката е получена в началото на август, седмици преди трагедията край Своге. 38% смятат, че пътищата у нас в последните няколко години стават по-лоши, 30% не намират промяна, 27% казват, че пътищата стават по-добри, а 5% не могат да преценят. Всичко това очертава по-скоро негативна картина.  \"Екоминистерството проверява сигнал за препълване на пречиствателната станция в курорта Златни пясъци, довело до изтичане на водите по алеите в комплекса\" заяви министърът на околната среда и водите Нено Димов на пресконференция във Варна.  Стотици хора, пътуващи по направлението днес бяха принудени да търсят алтернативни варианти за придвижване. Причината е прекратеният договор от страна на Столичната община с една от фирмите, обслужващи това направление - \"Витоша- Експрес\". Тази сутрин четири автобуса на превозвача не са потеглили от София за Пловдив.  Проектът за трасето край Своге, на което стана тежката автобусна катастрофа със 17 загинали, е изготвен от АПИ. Това се казва в писмо на \"Трейс груп\" в писмо до медиите.                      ", "date": "2018.08.31", "title": "Седмицата в абсурди (27 - 31 август)"}
{"url": "https://www.actualno.com/europe/lideryt-na-doneckata-narodna-republika-ubit-pri-vzriv-news_692782.html", "text": "  Александър Захарченко, лидерът на сепаратистите в източна Украйна е бил убит при взрив в центъра на бунтовническия Донецк, заяви неговият говорител.     Информационната агенция на Донецката република по-рано съобщи за експлозия в кафене \"Сепар\" около 14:30 централно гринуичко време, като тогава се съобщи за трима ранени.\r\nЖурналисти на място споделят, че полицията е обградила района на взрива.\r\nЗахарченко ръководи бунтовническите битки с украинското правителство и беше избран за президент на непризнатата република през 2014 г., предаде БГНЕС.  ", "date": "2018.08.31", "title": "Лидерът на Донецката народна република убит при взрив"}
{"url": "https://www.actualno.com/society/ima-afrikanska-chuma-po-prasetata-u-nas-izvynredno-syobshti-babh-news_692784.html", "text": "  Има африканска чума у нас, алармира БАБХ на извънредна прескоференция. Тя е била установена в провадийското село Тутраканци след положителнивзети проби.     \"Тази вечер всички свине в село Тутраканци ще бъдат евтаназирани и загробени. Това каза изпълнителният директор на БАБХ д-р Дамян Илиев “.\r\n„През последните две години се опитахме да направим така, че чумата да не влезе в България. За нас не е изненада, че това се случи, защото това е един изключително агресивен и устойчив вирус и мерките, които ние приложихме, се основават на това по какъв начин най-вероятно се предава вирусът – чрез диви прасета или предаване чрез човешката дейност, особено храни с произход свине“, каза още д-р Илиев.\r\nТой обясни, че собственикът на 7 прасета в с. Тутраканци е извикал ветеринарен лекар, но три от животните са умрели, за което са били информирани официалните лекари във Варна. „Пробите бяха изпратени в референтната лаборатория за африканската чума. Резултатът е потвърден. С полицията сме взели мерки да се ограничи движението в с. Тутраканци, проверяват се всички автомобили за свине и свински продукти. Общо свинете в селото са били 30, но са останали 23.“, каза още той и посочи, че е важно в тази ситуация мерките да бъдат незабавни.     „В Румъния има 202 000 заболели от африканска чума животни и ние се стараем да не допускаме да се случва това и у нас“, коментира също д-р Илиев.\r\nСигналът за повишена заболеваемост в животновъден обект тип „заден двор“ e постъпил на 30 август, благодарение на разяснителната кампания за опасностите от АЧС, предприета от БАБХ.\r\nСъс заповед на изпълнителния директор на БАБХ се предприемат мерки за ликвидиране на огнището и ограничаване разпространението на заболяването. Също така се обявява 3 км. предпазна зона около огнището, в която влизат с. Тутраканци, общ. Провадия, обл. Варна и с. Бозвелийско, общ. Провадия, обл. Варна. Обява се и десет километра наблюдавана зона около огнищата, в която влизат населените места от община Провадия, обл. Варна, община Аврен, обл. Варна, община Долни Чифлик, обл. Варна, Община Дългопол, обл. Варна. В тези населени места ще започне преброяване и актуализация на данните за домашните свине и животновъдните обекти в информационната система ВетИС, ежеседмични клинични прегледи за чума по домашните свине и други заразни болести във всички обекти с домашни свине.       В област Варна се забранява търговията, придвижването и транспорта на домашни свине с изключение на тези, предназначени за незабавно клане и след разрешение от официален ветеринарен лекар или на такива преминаващи транзит.\r\nЗабранява се организиране на пазари и изложби на свине и свободно пасищно отглеждане на Източнобалкански свине и кръстоски на Източнобалканската свиня. Тези породи незабавно трябва да бъдат затворени във фермите. Собствениците на убитите животни ще получат обезщетение съгласно чл. 141-148 от Закона за ветеринарномедицинската дейност и Наредбата за условията и реда за разходване на средствата за покриване на разходите, свързани с епизоотичните рискове /ДВ бр. 62 от 01.08.2006 г./.\r\nАко не се направи необходимото за ликвидиране на огнището и ограничаване на разпространението на заболяването, това ще донесе до икономически санкции на България според регламент на ЕС.", "date": "2018.08.31", "title": "Има африканска чума по прасетата у нас, извънредно съобщи БАБХ"}
{"url": "https://www.actualno.com/burgas/naistina-li-si-otiva-ljatoto-v-burgas-news_692789.html", "text": "  От 3 до 28 септември Дом на писателя в Бургас ще бъде домакин на септемврийски литературни премиери \" Наистина ли си отива лятото\".     В програмата на събитието са включени близо 15 премиери. За първи път ще бъде представен и филмът  \"Лъвско сърце\", посветен на едноименния ултра крос триатлон до потъналия древен град Ранули.   ", "date": "2018.08.31", "title": "\"Наистина ли си отива лятото\" в Бургас"}
{"url": "https://www.actualno.com/america/trudo-vse-oshte-e-dosta-verojatno-da-postignem-edna-dobra-sdelka-news_692788.html", "text": "  Канадският министър-председател Джъстин Трюдо заяви, че все още е \"доста вероятно\" да се постигне една добра сделка в търговските разговори със САЩ и Мексико.     \"Ние знаем, че е много вероятно да получим една сделка, която да работи в интерес на всички\", заяви Трюдо, като добави, че Канада ясно е заявила \"червените си линии\" и това, че е \"по-добре да не се постигне сделка за НАФТА, отколкото да се постигне лоша такава\".   В началото на преговорите и двамата лидери на САЩ и Канада бяха много оптимистични, че е възможно да се финализира сделката днес.\r\nНо след приключването на 4 ден от преговорите, който е и последен по график стана ясно, че преговорите ще продължат.  Американските преговарящи споделиха, че се налага продължаване на преговорите, тъй като основният проблем за щатите, сериозният контрол и високите мита за внос на селскостопанска продукция продължават да стоят на пътя на сделката, предаде БГНЕС.   ", "date": "2018.08.31", "title": "Трюдо: Все още е доста вероятно да постигнем една добра сделка"}
{"url": "https://www.actualno.com/politics/simeonov-sybira-nfsb-za-da-reshi-dali-partijata-ostava-v-upravlenieto-news_692754.html", "text": "        Решението му е продиктувано от на трима ключови министри от коалиционното правителство, макар Валентин Радев, Ивайло Московски и Николай Нанков да са от квотата на ГЕРБ.   \"Оставките абсолютно не са съгласувани с нас и не само тези оставки, а доста оставки вече\", коментира той пред \"Фокус\" решението на премиера да ги отстрани от кабинета си.\r\n\"Не чух никакви аргументи за уволненията на 3-мата министри, коалицията отдавна не функционира\", добави Симеонов.  Попитан дали вече има яснота кой ще заеме освободените постове, вицепремиерът отговори: \" \".   \"Трябва да си идиот, за да смяташ, че с подаването на тези оставки се решава някакъв проблем. . Само на изключително ограничено мислещи хора не е ясно, че катастрофата е в резултат на шофьорска грешка. Това не означава, че няма дефекти по повърхността на пътното платно, но да се прехвърля всичко на това, просто е идиотско\", добавя вицепремиерът.\r\n\"Основната вина, заявявам го пред цялата държава, е на шофьора, на никой друг. Там същият са минали над 70 автобуса, защо другите не са се обърнали. Цялата тази история беше толкова глупаво подведена и то от медиите, и като гледам как премиера с лека ръка уволнява хора, които имат достойнство, професионална кариера и качества, просто не виждам докъде ще стигне държавата\", заяви още той.    По рано днес коалиционните партньори на НФСБ в \"Обединени патриоти\" също се разминаха в позициите си.   Лидерът на \"Атака\" Волен Сидеров зад отстраняването на тримата министри, докато от ВМРО обявиха, че са изненадани от този ход на премиера.", "date": "2018.08.31", "title": "Симеонов събира НФСБ, за да реши дали партията остава в управлението"}
{"url": "https://www.actualno.com/scene/dopylnitelni-bileti-za-bylgari-ot-staro-vreme-v-plovdiv-news_692766.html", "text": "        На 5 септември жителите и гостите на Пловдив могат да се насладят на най-любимата българска оперета – „Българи от старо време” от Асен Карастоянов. Тя е написана специално за Музикалния театър, на чиято сцена се поставя за осми път.\r\nВъзрожденски колорит и стилизиран фолклор ще видят зрителите в постановката на Музикалния театър. Спектакълът показва с добросърдечна ирония семейната идилия и романтика на патриархалния българин. Зрителите ще съпреживеят онези отминали времена, когато младите целуват ръка на родителите си, а думата на по-възрастните е закон. Публиката ще се посмее над вечното политиканстване на Дядо Либен и Хаджи Генчо, което застрашава годежа на децата им Павлин и Лила. Ще се вълнува заедно с младите, когато се противопоставят на старите разбирания в името на любовта.  120 костюма сменят солистите, хорът и балетът на Музикалния театър по време на двете действия на оперетата „Българи от старо време”. Те са изработени в стила на българската възрожденска живопис. Цветна и минималистична е сценографията на постантовката на най-обичаната българска оперета. „Декорът на места е наивистичен, както наивна и чиста е любовта между двамата герои Лила и Павлин” – споделя сценографът на спектакъла Иван Савов.\r\nЦелта на постановъчния екип е била да погледне с добродушна усмивка на нашите предци от онова време без да ги съди или да им се се присмива. Режисьорът на спектакъла, солистът на Музикалния театър Александър Мутафчийски, за когото ролята на ратая Иван е емблематична - „Поглеждайки с очите вече на режисьор, аз се помъчих да си отговоря на въпроса: С какво „Българи от старо време“ ни провокират в наши дни? И как, без да се правят преднамерени сценични препратки към съвремието ни, същият въпрос да развълнува и публиката в салона”.", "date": "2018.08.31", "title": "Допълнителни билети за \"Българи от старо време\" в Пловдив"}
{"url": "https://www.actualno.com/curious/v-koi-chasove-e-naj-podhodjashto-da-zakusvame-i-vecherjame-news_692763.html", "text": "  Хората, които се опитват да отслабнат, трябва да закусват късно и да вечерят рано, твърдят учени от Университета в Съри, Югоизточна Англия, в публикация в академичното списание Journal of Nutritional Science.     Изследователите препоръчват първото ядене за деня да не бъде по-рано от 10 часа сутринта. Вечерята пък трябва да започва не по-късно от 18 часа. Подобен график помага за сваляне на двойно повече излишни килограми в сравнение с други режими на хранене.   Учените са стигнали до тези изводи след направен експеримент с участието на деветима доброволци. Всички те са свалили почти 2% от телесната си маса само в рамките на седмица, предаде БГНЕС.\r\nНа участниците в проучването е било категорично забранено да похапват след вечеря. Благодарение на този времеви „прозорец“ за прием на храна те са консумирали по-малко мазнини и сладкиши, намаляло е и потреблението на алкохол.  Диетолозите твърдят, че този режим подтиква организма да изгаря складираните запаси от мазнини.   ", "date": "2018.08.31", "title": "В кои часове е най-подходящо да закусваме и вечеряме?"}
{"url": "https://www.actualno.com/asia/rusija-predstavi-dokazatelstvo-za-planirana-himicheska-ataka-na-oon-v-idlib-news_692757.html", "text": "        По-рано постоянният представител на Руската федерация в ОЗХО Александър Шулгин съобщи, че Русия е предала на генералния директор на Организацията за забрана на химическите оръжия (ОЗХО) Фернандо Ариас Гонзалес информация за подготвяна провокация с използване на химическо оръжие в Сирия.   „Москва призовава международната общност да поеме своята отговорност за предотвратяване на редовни провокации с химическо оръжие в Сирия“, каза руският външен министър.", "date": "2018.08.31", "title": "Русия представи доказателство за планирана химическа атака на ООН в Идлиб"}
{"url": "https://www.actualno.com/asia/buntovnicite-v-idlib-vzrivjat-mostove-za-da-sprat-ochakvanoto-pravitelstveno-napadenie-news_692707.html", "text": "  Бунтовниците от Идлиб взривиха два ключови моста в опит да възпрепятстват очакваното правителствено нападение срещу единствената все още окупирана от бунтовниците провинция на Сирия, съобщи АФП.     Мостовете над река Оронт свързват районите на съседна провинция Хама под контрола на правителството с територията на бунтовниците в Идлиб, съобщи базираната във Великобритания Сирийска обсерватория за човешки права.   „Те бяха взривени от ислямистки фракции от Фронта за национално освобождение (ФНО), основният неджихадистки съюз в Идлиб“, каза ръководителят на обсерваторията Рами Абдел Рахман. \"Това са двата основни моста в района, но има и други\", каза той пред АФП.\r\nМостовете се намират в равнината Ал Габ, която се простира над провинциите Хама и Идлиб и може да бъде една от първите цели на всяка правителствена офанзива.  \"Бунтовниците са свидетели на интензивна дейност от страна на режима, с пристигането на танкове и бронетранспортьори\", каза Абдел Рахман. \"Групата на бунтовниците засилва позициите си в очакване на военна операция\".   През последните дни правителството и неговият съюзник Русия засилиха реториката си срещу бунтовническото присъствие в Идлиб, доминирано от джихадисткия съюз, формиран от бившия сирийски клон на Ал Кайда, Ал Нусра фронт, предаде БГНЕС.\r\n\"Сирийското командуване е взело решение да победи фронта на Ал Нусра в Идлиб, без значение за жертвите, до които ще доведе това\", каза външният министър Уалид Муалем.    В сряда руският външен министър Сергей Лавров призова Запада да не пречи на \"антитерористичната операция\" в Идлиб, като заяви: \"Този абсцес трябва да бъде ликвидиран\".   В района са разположени и турски войски, а Анкара - която подкрепя ФНО - изрази несъгласие с всяка мащабна офанзива, която предизвиква ново изселване на бежанци.\r\nНападението срещу Идлиб от Дамаск и Москва може да бъде последната голяма битка в гражданската война, която разкъсва Сирия от 2011 г. насам.\r\nПовече от 350 000 души са загинали в конфликта и милиони са принудени да напуснат домовете си.", "date": "2018.08.31", "title": "Бунтовниците в Идлиб взривят мостове, за да спрат очакваното правителствено нападение"}
{"url": "https://www.actualno.com/politics/vmro-sybirame-se-po-povod-trite-ostavki-news_692770.html", "text": "  Със сигурност коалицията ни ще се събере. Това ще бъде в понеделник или вторник. ВМРО ще иска такава среща. Това каза за Агенция „Фокус“ зам.-председателят на ПГ на „Обединени патриоти“ и зам.-председател на Националния инициативен комитет на ВМРО Искрен Веселинов по повод трите оставки на министри от кабинета заради тежкия инцидент край Своге, предаде БГНЕС.     „Надявам се, че в късните часове на понеделник или вторник сутринта ще се видим“, коментира той. „За оставките мога да кажа, че сме изненадани. Това, което чухме от самите министри е, че те са предприели възможното в този случай, и не виждат лична вина“, посочи Искрен Веселинов. „Говори се за някаква лична отговорност, която се поема. Въпросът е дали тези оставки, които очевидно целят туширане на политическото напрежение, ще са последното, което ще чуем по случая. Желанието ни е да се стигне до истинските виновници, независимо на каква позиция са сега или са били“, обяви той.   „Желаем също да имаме гаранции, че тези оставки няма да забавят процесите за нормализиране на пътната обстановка, започнати от година. Те са за промяна в закони, стиковане на мерки за повишаване на пътната безопасност. С тези оставки да не направим повече бели, отколкото проблеми да решим“, обясни депутатът и уточни, че заявява това от името на ВМРО. В отговор на въпрос очаква ли да има напрежение в управляващата коалиция, заради това, че оставките не са били обсъждани с „Обединени патриоти“ Искрен Веселинов поясни: „Със сигурност не е приятно да научаваме за такива сериозни рокади от медиите. Този въпрос ще се коментира. Коалиционното ни споразумение предвижда, че всеки от партньорите има прави да прави персонални промени в министрите, които са негова квота. Доброто коалиционно партньорство изисква тези неща да се говорят и мотивират предварително“.", "date": "2018.08.31", "title": "ВМРО: Събираме се по повод трите оставки"}
{"url": "https://www.actualno.com/europe/mikrobus-prevozvasht-migranti-se-preobyrna-v-severna-gyrcija-news_692776.html", "text": "  Поне 5 човека са ранени, двама от тях сериозно, след като микробус превозващ 24 нелегални мигранти се преобърна на магистрала в северна Гърция, съобщава гръцкото издание \"Екатимерини\", цитирани от БГНЕС.     Превозното средство, което е с гръцки номера се е преобърнало на частта от магистралата между Кипи и Александруполис.   Ранените са транспортирани от линейки до университетската болница в Александруполис.", "date": "2018.08.31", "title": "Микробус превозващ мигранти се преобърна в Северна Гърция"}
{"url": "https://www.actualno.com/europe/myj-napadna-minuvachi-s-noj-v-amsterdam-news_692712.html", "text": "  Двама души са ранени след нападение от мъж, въоръжен с нож на централната гара в Амстердам.     Полицията е открила огън по нападателя и го е ранила. Според очевидците на мястото на инцидента са били чути най-малко три изстрела.   Настъпила е паника, хората са се разбягали с викове, пише meduza.io.\r\nЗаради разследването полицията е затворила тунел в близост до гарата. Временно е спряно и движението на влаковете.  ", "date": "2018.08.31", "title": "Мъж нападна минувачи с нож в Амстердам"}
{"url": "https://www.actualno.com/bgfootball/vijte-sypernicite-na-ludogorec-v-grupite-na-liga-evropa-news_692714.html", "text": "   ще се изправи срещу Байер (Леверкузен), Цюрих и АЕК (Ларнака) в групите на Лига Европа. Това отреди тегленият днес жребий в Монако.     Лудогорец беше във втора урна за жребия, въпреки че бе близо до това да бъде поставен като водач в група. Той бе първият тим, който бе изтеглен от втора урна.\r\nВ груповата фаза на Лига Европа ще играят 48 отбора, разпределени в 12 групи, по 4 отбора във всяка. !         ", "date": "2018.08.31", "title": "Вижте съперниците на Лудогорец в групите на Лига Европа"}
{"url": "https://www.actualno.com/crime/zasileno-e-policejskoto-prisystvie-v-selo-tutrakanci-zaradi-symnenieto-za-ognishte-na-afrikanska-chuma-news_692693.html", "text": "  Засилено е полицейското присъствие в района на провадийското село Тутраканци във връзка със забраната за придвижването и транспорта на свине заради сигнала, свързан със съмнение за огнище на африканска чума, предаде репортер на Радио „Фокус“ – Варна.     По сигнал за съмнение за африканска чума по свинете, Българската агенция по безопасност на храните е взела проби от заден двор в провадийското село Тутраканци. Очаква се резултатите да бъдат готови до края на днешния ден.   Със заповед на директора на Областната дирекция по безопасност на храните във Варна д-р Златина Димова е наложено временно ограничаване на придвижването и транспорта на свине и продукти от свински произход в 3-километровата зона от района. Това е третият случай със съмнения за Африканска чума по свинете, като предишните два сигнала след съответните лабораторни изследвания показаха отрицателни за чумата резултати.", "date": "2018.08.31", "title": "Засилено е полицейското присъствие в село Тутраканци заради съмнението за огнище на африканска чума"}
{"url": "https://www.actualno.com/society/obedineni-patrioti-ne-bili-uvedomeni-za-ministerskite-ostavki-news_692692.html", "text": "        Това каза за БНР депутатът от групата на \"Обединените патриоти\".   Мисля, че нашите колеги от ГЕРБ ни дължат доста информация по темата, за да ни убедят, че този ход е правилен, защото имаше и други министерски оставки, които след това бяха оттеглени.  Аз не знам някой от нашите лидери да е бил уведомен за подобно нещо.\r\nВъв всеки случай смятам, че е необходим Коалиционен съвет между ГЕРБ и Обединени патриоти, на който да се изяснят обстоятелствата.  Въпреки подадените 3 оставки, Веселинов не смята, че това ще доведе до оставка на целия кабинет, но е  сигурен, че е необходим по-интензивен диалог между коалиционните партньори.   ", "date": "2018.08.31", "title": "\"Обединени патриоти\" не били уведомени за министерските оставки"}
{"url": "https://www.actualno.com/politics/bivsh-shef-na-api-ne-namiram-propuski-v-rabotata-ni-news_692689.html", "text": "   , след разпит в Националната следствена служба, предаде репортер на Агенция „Фокус“.     „По завоя, където стана инцидентът, никога никой нищо не е коментирал. Има протоколи – всички документи са представени пред следствието. Никой никога не е коментирал за реконструкция на пътя този завой да бъде изправен“, каза инж. Атанасов и обясни, че договорът с фирмата изпълнител е по FIDIC. По думите му това са договори, които се изпълняват в целия свят.   На въпрос дали държавата има механизъм да накара строителната фирма да си свърши работата, той отговори, че по договори по FIDIC това е трудно. „Тези договори са доста особени. Направили сме всичко, което е могло да направим, съгласно договорите за текущ ремонт. Ремонтирането е в гаранционен срок – т.е. трябва фирмата да го направи. Препоръките са достигали до нея - тя е била известена с писма. В рамките на договорите, които изтичат в края на 2018 г., е трябвало да има отремонтиране.“\r\nТой повтори няколко пъти, че всичко, което АПИ е могла да направи, е направила. „Сложи ли сме знаци, ограничили сме скоростта драстично. Според наши измервания обаче превишението на скоростта в този участък е с 30-40% от всички автомобили – и леки, и тежкотоварни, и автобуси. Откровено казано, не намирам пропуски в работата на АПИ, довели до трагедията“, коментира инж. Атанасов.  На въпрос дали е излязъл от следствието като свидетел или обвиняем той отговори: \"Като свидетел\".   ", "date": "2018.08.31", "title": "Бивш шеф на АПИ: Не намирам пропуски в работата ни"}
{"url": "https://www.actualno.com/curious/zashto-ni-boli-glava-ako-ne-izpiem-sutreshnoto-si-kafe-news_692300.html", "text": "  Много хора се оплакват от главоболие, ако сутрин пропуснат кафето. От Science Alert обясняват защо се получава то.     Кофеинът е стимулант. Навлиза силно и бързо в мозъка ни и блокира рецепторите за аденозина, които са отговорни за притъпяването на мозъчната активност.   След като стопираме притъпяването на мозъка си, изпитваме еуфория, подобрено фокусиране и общо витализиране. Тези състояния могат да подобрят продуктивността ни при различни задачи, като например шофирането или оставането в будно състояние дълго време.\r\nОтрицателната страна на поемането на кофеин е състоянието при неговата липса. Поради очакваната повишена активност на мозъка след сутрешната чашка, спадовете в концентрацията и жизнеността изглеждат по-дълбоки и по-дълги.  Другият проблем е пристрастеността. Кофеинът е като наркотик - пристрастява. Затова липсата му може да доведе до цял спектър от главоболия – от няколко минутно стягане на главата до дълготрайни мигренозни състояния.   източник: Expert.bg", "date": "2018.08.31", "title": "Защо ни боли глава, ако не изпием сутрешното си кафе?"}
{"url": "https://www.actualno.com/crime/pijan-nadziratel-blysna-i-ubi-dete-kraj-pazardjik-news_692699.html", "text": "        Зад волана на лекия автомобил е бил надзирател от затвора в Пазарджик. Тежкият инцидент е станал около 20:30 часа вечерта в четвъртък.   Група деца с велосипеди са се прибирали към Сарая, когато колата, управлявана от слижителя на пандиза, блъска последното от тях.\r\nМомчето умира на място. Пристигналите полицейски патрули установили, че шофьорът е употребил алкохол - дрегерът отчел 1,56 промила.  Пияният служител на затвора е задържан. Окръжната прокуратура в Пазарджик е сезирана по случая.   От Министерството на правосъдието съобщиха, че при инцидента надзирателят е управлявал личен автомобил в извънработно време.\r\nНадзирателят е отстранен незабавно от длъжност и срещу него е образувано дисциплинарно производство от Главна дирекция \"Изпълнение на наказанията“.    ", "date": "2018.08.31", "title": "Пиян надзирател блъсна и уби дете край Пазарджик"}
{"url": "https://www.actualno.com/politics/siderov-borisov-pravilno-poiska-ostavkite-na-trimata-ministri-news_692702.html", "text": "        Пред БНР Сидеров каза, че този ход няма да доведе до проблеми в управляващата коалиция и че очаква да бъде правилно разбран от обществото:   \"Аз не виждам никакъв проблем в това, че премиерът сменя министри, това е правото на министър-председателя да определя екипа си и с кого да работи. В случая става дума и за министри, от квотата на ГЕРБ, така че няма как да има претенции от Обединените патриоти\".", "date": "2018.08.31", "title": "Сидеров: Борисов правилно поиска оставките на тримата министри"}
{"url": "https://www.actualno.com/crime/specprokuraturata-objavi-che-vetko-arabadjiev-e-razsledvan-za-prane-na-pari-news_692704.html", "text": "   Това стана ясно от думите на зам.-главния прокурор по повод спецакцията в хотелите \"Маринела\" в София и \"Марица\" в Пловдив, където по-рано влезе спецпрокуратурата по разследване на престъпна група.     Образувано е досъдебно производство за организирана престъпна група, създадена с цел избягване на плащане на данъчни задължения в големи размери, чрез подправяне на данъчни документи, обявиха от прокуратурата.\r\nДо момента са задържани около 10-ина души, заподозрени като участници в престъпната схема. Те са от различни компании и фирми.\r\nРазследването продължава през следващите дни. Открити са 150 000 лева, част от които са намерени в кутия за обувки. Тепърва ще се изяснява произходът на тези пари.  ", "date": "2018.08.31", "title": "Спецпрокуратурата обяви, че Ветко Арабаджиев е разследван за пране на пари"}
{"url": "https://www.actualno.com/society/v-sledstvieto-privljakoha-i-bivshite-shefove-na-api-news_692648.html", "text": "  Бившите шефове на АПИ Лазар Лазаров и Дончо Атанасов влязоха в Националната следствена служба тази сутрин, за да бъдат разпитани във връзка с тежката катастрофа край Своге, предаде БГНЕС.     Навлизане Дончо Атанасов каза, че е извикан в НСлС в качеството му на свидетел. В качеството на свидетел ме викат, поне така е написано в призовката, каза преди да влезе в НСлС и Лазаров.   В четвъртък няколко часа продължиха разпитите на регионалния министър Николай Нанков, председателя на УС на АПИ инж. Светослав Глосов и директора на Института по пътища и мостове инж. Веселин Димитров в Националната следствена служба. В следствието бяха призовани и още двадесетина служители на АПИ във връзка с разследване на качеството на пътя, където стана трагичната катастрофа с автобус на 25 август, при която загинаха 17 души, а 21 бяха ранени.\r\nСлед повече от три часа разпит регионалният министър Николай Нанков заяви, че ще има наказани за катастрофата край Своге и че част от консорциумите са започнали да отстраняват дефектите по пътя край Своге.  ", "date": "2018.08.31", "title": "В следствието привлякоха и бившите шефове на АПИ"}
{"url": "https://www.actualno.com/asia/katolicheskata-cyrkva-na-avstralija-njama-da-narushi-tajnata-na-izpoved-za-pedofilite-news_692630.html", "text": "  Католическата църква на Австралия няма да нарушава тайната на изповедта дори в интерес на борбата със сексуалното насилие над деца. Това заяви президентът на конференцията на католическите епископи на страната архиепископ Марк Колридж, коментирайки препоръките на Кралската комисия за борба със свещениците педофили.     \"Единствената препоръка на комисията, която трябва да спазим, е да не се наруши тайната на изповедта. Всичко останало противоречи на основите на нашата вяра и принципите на свобода на вероизповеданието\", заяви той.   Кралската комисия започна работа през ноември 2012 г. и я приключи през декември 2017 г., излизайки с доклад за педофилията в Католическата църква, припомня БГНЕС. За това време тя е получила над 42 хиляди позвънявания и почти 26 хиляди електронни писма.\r\nЗа 5 години тя е провела над 8000 събеседвания, в резултат на които са разкрити 2757 случая на насилия над деца. Те са докладвани на съответните правоохранителни органи.  ", "date": "2018.08.31", "title": "Католическата църква на Австралия няма да наруши тайната на изповед за педофилите"}
{"url": "https://www.actualno.com/politics/borisov-e-poiskal-ostavkite-na-trima-ministri-zaradi-katastrofata-kraj-svoge-news_692658.html", "text": "        Това са вътрешният министър Валентин Радев, транспортният Ивайло Московски и регионалният Николай Нанков.\r\nНа излизане от МВР министър Валентин Радев е коментирал, че по-късно ще има информация за оставките.   В 12:30 в сградата на Министерски съвет ще има изявления по темата.  \"Трябва да има виновни от държавната администрация\", коментира вчера министърът на регионалното развитие Николай Нанков, след като пред Националната следствена служба.\r\n\"В качеството си на министър в морален аспект винаги бих могъл да отговарям. Вчера също заявих това. Политическата отговорност невинаги се носи с даване с оставки. Политическата отговорност понякога е в правилното отреагиране в дадена ситуация, да се предприемат действия в бъдеще, а и да се подпомогне максимално разкриването на истината\", каза Нанков вчера.", "date": "2018.08.31", "title": "Борисов е поискал оставките на трима министри заради катастрофата край Своге"}
{"url": "https://www.actualno.com/politics/neno-dimov-ima-dvoen-standart-pri-vyzmushtenieto-i-otrazjavaneto-na-ekologichnite-problemi-u-nas-news_692628.html", "text": "  \"На плаж Силистар не е забранено всичко, но не е разрешено всичко. Има двоен стандарт при възмущението и отразяването на екологичните проблеми у нас.\" Това заяви министърът на околната среда и водите Нено Димов в коментар за основните проблеми в сферата.     Относно застрояването в Силистар Димов беше категоричен, че е нарушен \"законът за устройство на територията, който изисква да бъде сезирана Районната инспекция по околната среда, която да се произнесе каква процедура трябва да следва.\"\r\nПо думите му ако теренът в Силистар бил „нормален”, а не част от природен парк Странджа, това нямало да се налага.\r\nТой не пожела да коментира по-подробно случая и каза, че ако министерството бъде запитано върху конкретно задание, тогава ще може да коментира.  \"Когато получим такова в министерството, тогава ще кажем допустимо ли е или не\", каза още министърът в интервю за bTV.    Има двоен стандарт при възмущението и отразяването на екологичните проблеми у нас, смята екоминистърът Нено Димов. Той направи паралел между ситуацията на плажа Корал и случая с нерегламентираното хоро в едно от Рилските езера.    \"Не може за Корал да мерим с един аршин, а за Рилските езера – с друг\", категоричен е Димов.\r\nПо думите му преди време на плаж Корал е имало нерегламентирано сметище, което не се е появило там от хората, „които ходят на плаж за няколко часа”. Той уточни, че кофите за боклук на това място били преместени и сметопочистващите камиони нямало как да стигнат до тях.   \"Гледката показва един определен манталитет\", коментира Димов.\r\n\"Кадърът с хорото на Рилските езера предизвика много голямо възмущение и това отново ме навежда на мисълта за двойните стандарти\", коментира Димов. Той е категоричен, че това е недопустимо и ще бъде наложена глоба от 10 хил. лв. на нарушителите.\r\n\"Това предизвика възмущението на толкова много хора, защото беше показано по този начин. Защо не беше показан случая с нерегламентираното сметище на Корал? И двете ги приемам за ненормални, и двете ги приемам за нарушение, и към двете трябва да имаме еднакъв подход\", категоричен е Димов.      \"В момента няма информация за какъвто и да било разлив на мазут от кораба „Мопанг”, категоричен е екоминистърът. Преди дни той е бил на проверка на мястото, където се намират останките от кораба. „Виждат се остатъчни петна около 25 см. В диаметър, но очевидно пробойните са запушени\", категоричен е Димов.\r\nТой уточни, че операцията по източване на мазута от потъналия преди почти 100 години кораб може да започне след около седмица.\r\nНа въпрос дали мазут е достигнал до плажа Корал, каквито зрителски сигнали получихме на редакционната поща, Димов коментира, че са направени проверки по всички плажове на Южното Черноморие.\r\n\"Бяха направени предписания за почистване на плажовете. Корал няма концесионер и предписание беше направено на кмета на Царево\", поясни Димов.", "date": "2018.08.31", "title": "Нено Димов: Има двоен стандарт при възмущението и отразяването на екологичните проблеми у нас"}
{"url": "https://www.actualno.com/crime/zadyrjan-e-nadzirateljat-kojto-blysna-16-godishno-momche-news_692720.html", "text": "        Мъжът, който блъсна и уби с личния си автомобил 16-годишно момче, е уволнен. Това съобщиха от Министерството на правосъдието. Катастрофата стана снощи на пътя между пазарджишките села Ивайло и Сарая.   46-годишният мъж е бил с 1,58 промила алкохол в кръвта. Срещу него е образувано дисциплинарно производство и се води разследване.", "date": "2018.08.31", "title": "Задържан е надзирателят, който блъсна 16-годишно момче"}
{"url": "https://www.actualno.com/curious/3-te-zodii-s-lubovni-iznenadi-prez-septemvri-news_692297.html", "text": "        Най-неочакваното нещо ще ви се случи в любовта. Сещате ли се за  голяма любов от миналото ви, за която винаги сте се питали \"Какво ли би  било, ако още бяхме заедно?\". Животът е интересен точно, защото ни  поднася изненади тогава, когато най-малко очакваме. Голяма и истинска  любов от миналото ще се завърне при вас с претенциите, че иска много  повече от това, което сте имали. Ще бъде различно и щастливо, само ако  отворите сърцето си... можете ли да вярвате на този човек?    Кратките връзки са ваш специалитет, но вече ви е омръзнало да губите  времето си с хора, които нямат сериозни планове за бъдещето. И точно,  когато най-много искате човек, с който да създадете семейство... такъв  ще се появи на хоризонта още в края на месец септември. Изглежда, че любовта  не ви е забравила, а просто е изчаквала правилния момент, в който да се  появи. За първи път в живота си ще усетите, че любовта, която сте  открили, е ЕДИНСТВЕНАТА. Няма по-щастливо време от това, в което сме влюбени. Следващите месеци  за вас ще са истинско любовно приключение, което ще ви замае и ще ви  даде надежда, че истинската любов същестува. Ще се радвате на  изключително много внимание, много малки подаръчета и изненади, от които  ще ви се подкосяват краката. Няма да споменаваме много за това колко  страст ще изпитате през този период... просто изчакайте и се надявайте септември  да мине по-бързо.  ", "date": "2018.08.31", "title": "3-те зодии с любовни изненади през септември "}
{"url": "https://www.actualno.com/curious/5-prichini-da-obichame-dinja-news_689124.html", "text": "  Огромните плодове, символ на горещото лято, вече могат да бъдат видени във всяка градина, супермаркет или просто на пазара. И това е повече от страхотно! Защото не само децата обожават големите резени сочна, червена диня. А ето и 5 причини, които ни карат да обичаме освежаващия плод още повече.      През 2012 година физиотерапевтът Артуро Фигероа провежда проучване, с което доказва, че цитролинът и аргининът, които се съдържат в динята, могат да смъкнат високото кръвно налягане и да улеснят значително работата на сърцето.   Подобрената циркулация на кръвта, която се получава след хапване на диня, е полезна не само за сърцето, но и за либидото ни. Разбира се, този ефект може да се окаже нож с две остриета, ако \"предозирате\", тъй като червеният плод е и доказал се диуретик.     Динята е богата на витамин С, който пък помага на тялото ви да усвои максимално желязото, което приемате с храната си. Хапвайки достатъчно диня през топлите месеци си подсигурявате достатъчно червени кръвни телца, които да снабдят с кислород космените фоликули и да намалят косопада. Нима има нещо по-освежаващо през летните месеци от ледени парчета сочна диня? Всъщност има! Новото Somersby с вкус на диня, придружено от кубчета лед и листенца мента може да направи чудеса в горещото време.\r\nА освен за освежаване, бъдете сигурни, че то ще се погрижи и за перфектното ви настроение. Затова вземете изстудена чаша, налейте си Somersby диня и се отдайте на положителни емоции в приятна компания.   С натрупване на годините кожата ни става тънка и по-малко способна да се възстанови от увреждане. Тялото ни е пълно със \"свободни радикали\", които увреждат клетките с течение на времето. Динята на свой ред е пълна с антиоксиданти, като ликопен, витамин С и А, които помагат да се намалят признаците на стареене.", "date": "2018.08.31", "title": "5 причини да обичаме диня"}
{"url": "https://www.actualno.com/curious/mesechen-horoskop-za-septemvri-2018-godina-news_692612.html", "text": "        Месецът започва изключително успешно за представителите на знака Овен. Още в началото на периода ви очакват изненадващи финансови допълнения. Те може да бъдат свързани с ваша недвижима собственост. В личен план нещата също ще се развиват във ваша полза, дори в първия момент да ви се струва че не е така. През целия период поддържайте единна линия на поведение, за да запазите позитивите и тяхното по-дълго действие. Докато в началото на месеца ще правите повече неща за другите, то в последните дни на септември е добре да обърнете повече внимание на себе си. Може да се наложи да преминете на специален хранителен режим, за да се почувствате по-добре в кожата си. Ако сте тъжни, че лятото си е отишло, то няма за какво да съжалявате, тъй като септември ви е подготвил редица изненади. Още в първите дни на периода ви очакват мигове на щастие свързани с партньора ви.  Ако сте решили да предприемете пътешествие, бъдете внимателни и не рискувайте прекалено, тъй като в този период има повишен риск от травми. Средата на месеца не е подходящо време за смяна на работата или рисковани финансови операции. Краят на месеца ще е успешен за творческите представители на знака. Няма да може да се оплачете от липса на вдъхновение. Това, от което трябва да се пазите е проява на агресия.   Началото на месеца може да ви донесе някои разочарования. Важното е да не настоявате прекалено, защото точно от този вид поведение може да дойдат някои неприятности. Сега е добре да сте по-отстъпчиви, но и искрени в общуването. Не забравяйте, че няма идеални хора. В средата на месеца заложете на приятелството в отношенията. Романтиката, понякога макар и красива, е доста подвеждаща. В служебно отношение няма да имате никакви проблеми, дори е възможен пробив в професионалното ви развитие. Краят на септември е време, в което да поработите върху себе си. Не търсете виновни за вашите лични разочарования.     Септември няма да ви предложи лесен начин и прав път за постигане на целите. Месецът е подходящ за това да искате нещо повече в работата. Ако се усъмните в качествата си рискувате да изпаднете в дълбока меланхолия, от която ще ви е трудно да се измъкнете. Затова най-важната ви задача ще бъде да поддържате духа си бодър. В здравословно отношение е крайно време да се погрижите за общото си физическо състояние. Възобновете разходките и започнете леки тренировки. Средата на месеца може да ви бъде предложено да се включите в интересен проект. Ако изпитвате сериозни съмнения не се колебайте да откажете. В края на месеца може да проявите повече смелост в личните отношения. Задачата ви през този месец е да промените коренно себе си и най-вече начина, по който гледате на света. Не идеализирайте човека до себе си, а го приемете такъв какъвто е - с неговите достойнства и недостатъци. Понякога в слабите ни страни има много повече чар, отколкото предполагат. Въздържайте се от спорове и конфликти, особено с хора които са по-възрастни от вас. Средата на месеца може да ви предложи допълнителни задължения, но не се отказвайте от тях. Командировка в края на септември ви обещава запомнящи се преживявания и бързо развитие на служебните ви дела. Септември ще ви предложи изключителни идеи и варианти за действие. Те ще бъдат толкова много, че съществува риск да се откажете да действате. Точно това ще бъде най-голямата ви грешка топик трудно ще е да степенувате важността на нещата, така че просто се заловете за първото което ви хрумне. Каквото и да направите, то ще има успех. В личен план не предявявайте много претенции към партньора си. Замислете се на колко от качествата, които искате да притежава той или тя - имате и вие.      Това е месец, който ще ви позволи да си отдъхнете. Помислете добре дали да не промените нещо коренно в начина си на живот. Ако живеете с родителите си може би е време да се отделите. Смяната на работата също би ви се отразило добре, ако смятате, че не се чувствате на мястото си. Потърсете нещо различно, което ще ви помогне да излезете от рутината. В средата на месеца е добре да помислите за личните си отношения. Те имат нужда от промяна. В каква посока може да решите само и единствено вие. Това е месец, в който трябва да решите дали искате да правите компромиси или да сте господар на положението. Второто може да ви донесе някои неудобства, но ще разполагате със свободата си. Вероятно, каквото и да решите път назад няма да има, затова премислете добре всички плюсове и минуси. В края на периода задължително посетете личния си лекар, за да се уверите, че със здравето ви всичко е наред. Ако се чувствате уморени променете начина си на хранене. Не забравяйте и за движението.    Септември ще ви донесе много нови приятели и впечатления. Предстои ви да откриете един нов свят, в който тепърва ще се утвърждавате. Подхождайте към новите си познати добронамерено и с открито сърце, но не споделяйте всичките си тайни. В средата на месеца бъдете внимателни за здравето си. Захлаждането може да ви донесе някоя настинка. В края на периода може да се почувствате уморени, но това ще е от многото приятни емоции. Септември ще ви донесе спокойствие и изненадващи успехи. Няма да са ви нужни кой знае какви усилия, за да поддържате нивото, а в средата на периода ви очаква изненадващ обрат, който ще повиши сериозно стандарта ви на живот. В личен план времето е добро да отправите онова предложение към половинката ви, което до сега сте отлагали толкова много време. Сега е моментът за решаващата промяна в живота ви.    Този месец ще постави на мястото онези обстоятелства, които до скоро подхвърляхте насам-натам. Времето ще в и притисне и няма накъде на бягате. Най-добре не чакайте да ви притиснат, за да имате и вие участие в събитията. Всичко, което става е за ваше добро, така че не се противете на активността, която трябва да предприемете. В края на периода може да ви измъчват съмнения. Ако ви се наложи да избирате между два варианта, просто опитайте и двете неща. Времето ще покаже кое точно е най-подходящото за вас, но не пропускайте шанса си. Септември ще ви постави сериозни задачи за изпълнение. Време е да дадете шанс на творческата страна у вас. Може да ви се наложи да работите до полуда, но резултатите ще си заслужават. Длъжни сте да опитате всички възможни варианти, които ви хрумнат. Ако сега не пристъпите към действия, по-късно ще се обвинявате  и ще съжалявате за загубеното време. Тайната на успеха ви е да вярвате безрезервно в себе си. Колкото повече хора се съмняват във вас - толкова повече се придвижвайте напред!", "date": "2018.08.31", "title": "Месечен хороскоп за септември 2018 година"}
{"url": "https://www.actualno.com/curious/coca-cola-kupuva-costa-za-nad-5-mlrd-dolara-news_692661.html", "text": "  Coca-Cola е постигнала споразумение за закупуването на лондонската верига за кафе Costa. Сделката е оценена на 5,1 млрд. долара. Costa, която бе притежание на британската компания Whitbread, оперира в 32 страни в целия свят с над 38000 локации.     След новината за сделката акциите на Whitbread се понижиха с около 17.5% при отварянето на европейските пазари днес сутринта.\r\n\"Топлите напитки са един от малкото останали сегменти, които липсват в портфолиото на Coca-Cola. До сега нямахме световен бранд, предлагаш топли напитки\", заяви главният изпълнителен директор на Coca-Cola Джеймс Куински.   ", "date": "2018.08.31", "title": "Coca-Cola купува Costa за над 5 млрд. долара"}
{"url": "https://www.actualno.com/society/musulmani-startirat-shtafetna-gladna-stachka-v-podkrepa-na-bosija-news_692646.html", "text": "        Неговият протест е срещу „корупцията в Изпълнителна агенция „Автомобилна администрация“ и продажбата на шофьорски книжки“. Босия настоява и за оставката на транспортния министър Ивайло Московски.   В протеста се включва и бившият служебен премиер Ренета Инджова. Тя определя създадената по случая временна парламентарна комисия като \"абсолютно несъстоятелна и некомпетентна\". \"Тази кауза е най-народната кауза, защото всички са метнати по магистралите, а там царят само нарушения, фалш, бутафорни реквизити - от обозначенията до мантинелите\", каза Инджова пред \"Хоризонт\".\r\n\"Докато не му се даде шанс да докаже дали е прав или не е прав, ние ще продължаваме със щафетните гладни стачки\", заяви Ибрахим Караджа от Казанлък. Според друг поддръжник на Колев - Айдън Даил, има пробуждане и \"по един много обикновен, чисто човешки начин, тръгва реален протест, с реални мирни действия\".  \"Смело мога да кажа, че това са хора, здраво стъпили на краката си, които отричат насажданата паралелна реалност, а тази паралелна реалност - институционализирана, струва много милиарди, но най-тъжното е, че струва нашите животи\", посочи Айдън Даил.   ", "date": "2018.08.31", "title": "Мюсюлмани стартират щафетна гладна стачка в подкрепа на Босия"}
{"url": "https://www.actualno.com/society/iskanite-ostavki-na-moskovski-nankov-i-radev-sa-treti-v-kabineta-borisov-3-news_692691.html", "text": "   Днес премиерът поиска и получи оставките на регионалния министър , вътрешния и на транспортния министър .     Мотивът – трагедията край Своге, в която в събота загинаха 17 души.   До момента от кабинета \"Борисов\" 3 си тръгна един министър - проф. , който оглавяваше здравното министерство, след информации за конфликт на интереси при обществени поръчки във ВМА.\r\nПреди няколко месеца и министър заради сделката за ЧЕЗ и познанството ѝ със собственичката на фирмата-купувач - Гинка Върбакова. Впоследствие обаче на поста си.  След това оставка Борисов поиска и на министъра на труда и социалната политика . , но майките на деца с увреждания излязоха на протест в негова защита и Петков остана на министерския пост.   ", "date": "2018.08.31", "title": "Исканите оставки на Московски, Нанков и Радев са трети в кабинета \"Борисов 3\""}
{"url": "https://www.actualno.com/society/profesor-rajkov-i-mylchanieto-na-agnetata-news_692123.html", "text": "  Социолог, единственият професор по PR, преподавател във Факулетата по журналистика в СУ \"Св. Климент Охридски\" и автор на много книги. Така проф. Здравко Райков е представен в множеството публикации в мрежата, които излизат, ако по някаква причина решите да потърсите името му в Google.     А причина има. След като Калоян Константинов общо взето \"взриви\" ФЖМК с текста си , публикуван първо в , професор Райков властно се нае да му отговори. И обясни на горкия Калоян колко е глупав, неначетен и как нищо не разбира от образование. На всичкото отгоре Райков допусна немалко правописни грешки, а накрая сам изтри публикация от блога си (креативно наречен kreativen.bg) Защо впрочем я изтри? Когнитивен дисонанс? Или пък това беше пример към студентите как се прави PR по време на криза?\r\nДобре, че от OFFNews я запазиха - може да я прочетете . \r\nА аз започвам отговора, който мисля, че всеки един студент на професора му дължи.  Да, почувствах се обиден. Не само защото познавам човека, който разпали страстите лично и знам, че не е \"злобен, глупав лъжец\", както професорът на няколко пъти го нарече. Почувствах се обиден затова, че многото въпроси, които текстът на Калоян зададе, възможностите за промяна, които биха могли да се открият след една бъдеща дискусия, бяха пренебрегнати с лични нападки, които показват колко ниско може да падне човек, за да запази и без това спорното си реноме.\r\nЗащото, професоре, да си говорим честно. Няма човек, който да не помни първи курс, първата лекция при вас, когато ПЪРВОТО нещо, което ни казахте беше, че . За какво тогава сте Вие там? Вие сте полезен с това да ни съобщите, че лекциите са безполезни? Някъде още там загубвате уважението и доверието ни, професоре. Някъде там се счупва стъкленицата с надежди, която ние, вашите студенти, сме пълнили с години. \r\nОбиден съм и от генерализирането. Няма да се съглася и с твърдението ви, че с всяка година намаляват любознателните млади хора. Вашите \"прекрасни\" книги \"Пари за здраве\" и \"Сън за здраве\". Дали широката публика например знае, че книгите на проф. Райков завършват с 10 страници вицове? Повтарям пак: ВИ-ЦО-ВЕ. Това е страхотно академично постижение! Влизаш в интернет, копваш 50 вица и си завършваш книгата с тях. Трябва да изисква страхотно умствено напрежение.    Обиден съм затова, че от млади, нахъсани да учат хора, се превърнахме в основни виновници, според Вас, за ситуацията, в която се намира ФЖМК. Защо разделяме преподаватели и студенти? Не трябва ли да се борим за едно и също - образование, гарантиращо личното и кариерното ни развитие?\r\nСамомотивацията е хубаво и задължително нещо във всяко едно начинание. Но не сте ли вие личностите, които трябва да помогнете на искрата, запалена във всеки един от нас, да продължи да гори? Вместо това получаваме \"Колкото по-глупав, толкова по-самоуверен\". Получаваме обвинения, че сме избрали да продължим по по-трудния за нас път. Защото, повярвайте, , за неща, с които му предстои да се сблъска след 4-годишно обучение, а не едва след раздялата с него да започне да учи от нулата, стажувайки в опит да се изкачи по корпоративната стълбичка. \r\nА нима Калоян не е прав за всичките си обвинения? Нима в първи курс не бях скъсан по вашата дисциплина защото бях част от Ранобудните студенти, а ние \"ви пречихме да излезете от центъра с протестите си\". Нима година по-късно, след като бяхте забравили физиономиите на повечето от нас, не взех поправката за може би рекордните 15 секунди и то след въпроса . \"Ако трябваше да пиша слаби оценки\", казвате - слабите оценки откога са забранени? Липсата им не води ли до спад в мотивацията на студентите?\r\nНима наистина в странния предмет КОК (компютърно-опосредствена комуникация, фалическата прилика е по-скоро случайност) не се говори за mIRC, ICQ и безброй отдавна потънали в архива на историята програми?\r\nНима повечето учебници не са изпълнени с анахронизми, защото на никой преподавател не му се полага труда да напише нещо ново?   Нима няма преподаватели, които идват на първата и последната лекция, а останалото време снизходително предоставят за убиване по кафенетата около факултета? \r\nВсичко това се знае и се знае от всички. А когато най-сетне някой го обяви публично, професор Райков не прояви никакъв рефлекс за самокритика, не допусна и за момент, че може да има някой друг виновен, освен студентите. Това, което той предпочита, е мълчанието на агнетата, които тихо да преживят в кланицата на бездарието. Преподавателят е недосегаем експерт, неразбран гений, разположен някъде между пиара и вицовете - а студентите не могат да схванат това и да го оценят.  \r\nПийнете едно вино за здраве, отдайте се и на малко сън за здраве, пък ние ще се оправим сами. Както винаги.  ", "date": "2018.08.31", "title": "Професор Райков и мълчанието на агнетата"}
{"url": "https://www.actualno.com/asia/rusija-blokira-obsyjdanijata-po-doklada-za-embargoto-sreshtu-kndr-news_692619.html", "text": "  Русия блокира обсъжданията в Съвета за сигурност на ООН на доклада за изпълнение на санкциите срещу Северна Корея, съобщи за медиите постоянният представител на Руската федерация в международната организация Василий Небензя.     „Имаше оживена дискусия по доклада на Комитета (създаден съгласно резолюция) 1718. Ние прекратихме дискусията по приемане на доклада, тъй като не сме съгласни с редица положения в него, а също с начина за неговото изготвяне“, отбеляза Небензя без обаче да поясни с кои точно части от текста не е съгласна руската страна. Той отказа повече информация с мотива, че „не би желал да се превръща в източник на конфиденциална информация“.   На 24 август Русия блокира и приемането на дневния ред на Комитета по санкциите на ООН. „Ние и други делегации сме обезпокоени от редовното изтичане на информация от Комитета и поискахме тяхното разследване“, обяви тогава руският постоянен представител. Според него „редица държави възпрепятстват“ разследването за изтичане на информация.", "date": "2018.08.31", "title": "Русия блокира обсъжданията по доклада за ембаргото срещу КНДР"}
{"url": "https://www.actualno.com/showbusiness/trevojni-novini-za-zdraveto-na-djoli-news_692615.html", "text": "  Американската актриса Анджелина Джоли тежи едва 35 килограма и се намира на границата на пълно физическо изтощение заради бракоразводната битка с Брад Пит, пише американското списание „Стар“.     „Съвсем престана да яде и отслабна до 34,5 килограма“, твърди неназован източни близък до Джоли. „В емоционален и физически план Анджелина се е превърнала в пълна развалина, тя се намира на предела на силите си“, добавя той.   Актрисата консумира почти изключително течности. „На практика тя се храни само с кубчета лед. Толкова е анорексична, че кожата и виси, а костите ѝ са станали чупливи. Нуждае се спешно от помощ“, признава друг неназован източник, допълва БГНЕС.\r\nДжоли и Пит се разделиха през септември 2016 година. Двойката живя заедно десет години, но сключи официално брак едва през август 2014 година. Джоли и Пит имат шест деца, три от които осиновени. Актрисата подаде молба за развод, след което заедно с децата напусна семейното имение в Холивуд и се премести в Малибу, щата Калифорния.  ", "date": "2018.08.31", "title": "Тревожни новини за здравето на Джоли"}
{"url": "https://www.actualno.com/art/zapochva-34-to-izdanie-na-praznici-na-izkustvata-apolonija-news_692663.html", "text": "  34-тото издание на Празници на изкуствата \"Аполония\" започва на днес, 31 август и ще продължи до 8 септември в Созопол. Ще бъдат представени над 70 културни събития, сред които любимите на публиката \"Цената на успеха\", \"Книжна Аполония\" и \"Детска Аполония\".     За седма поредна година традиционните за фестивала срещи \"Цената на успеха\" ще представят постиженията на известни хора на изкуството. Писателят Георги Господинов и художникът Греди Асса ще бъдат сред първите творци, които ще споделят с публиката мислите си за предизвикателствата по пътя към триумфа. Графичният дизайнер, плакатист и аниматор Теодор Ушев и режисьорът Владимир Люцканов също ще вземат участие в разговорите на тема осъществения стремеж, мечтаното осмисляне на всеки труд, представата за съвършенството и признанието на публиката.   По време на фестивала специално място за всички ценители на литературата заема \"Книжната Аполония\". За трета поредна година известни издателства ще участват в събитието и ще представят свои избрани автори и творби. Сред издателските къщи, които ще покажат най-добрите литературни произведения на редица български и чуждестранни таланти, са ИК \"Жанет 45\", ICU, \"Лексикон\", \"Artline Studios\" и др.", "date": "2018.08.31", "title": "Започва 34-то издание на Празници на изкуствата \"Аполония\" "}
{"url": "https://www.actualno.com/america/trymp-e-gotov-da-izvadi-sasht-ot-svetovnata-tyrgovska-organizacija-news_692617.html", "text": "  Президентът на Съединените американски щати Доналд Тръмп съобщи, че е готов да извади страната от Световната търговска организация (СТО) ако тя не подобри работата си, предава агенция „Блумбърг“.     Тръмп смята, че от години в СТО със САЩ се отнасят \"много зле\" и организацията се нуждае от промени, допълни БГНЕС.   „Ако тя не се промени, то аз ще извадя (САЩ) от СТО”, заяви американският държавен глава.", "date": "2018.08.31", "title": "Тръмп е готов да извади САЩ от Световната търговска организация"}
{"url": "https://www.actualno.com/europe/sasht-se-nadjavat-ruskite-uchenija-v-sredizemno-more-da-preminat-bezopasno-news_692622.html", "text": "  От Министерството на отбраната на Съединените американски щати изразиха надежда, че по време на планираните през септември военни учения в Средиземно море руските кораби ще се държат „безопасно и професионално“, предава РИА „Новости“.     \"Следим в медиите информациите за руски учения. ВМС на САЩ традиционно присъстват в Средиземно море и на световните морски пътища и подобно на всяка друга страна, оперираме свободно в международни води. Очакваме руските кораби в Средиземно море да се държат безопасно и професионално в съответствие с международните норми и практики“, подчерта Ерик Пейхон от пресслужбата на Пентагона.   На 30 септември Министерството на отбраната на Руската федерация съобщи, че ученията на Военноморските и Военно-космическите сили на РФ в Средиземно море ще се проведат от 1 до 8 септември. В тях ще вземат участие повече от 25 кораба и помощни съда, включително ракетния крайцер „Маршал Устинов“ както и 30 самолета. Въпросните учения са най-мащабните от началото на руската военна операция в Сирия през 2015 година, припомня БГНЕС.", "date": "2018.08.31", "title": "САЩ се надяват руските учения в Средиземно море да преминат \"безопасно\""}
{"url": "https://www.actualno.com/crime/bylgarin-e-osyden-vyv-francija-za-krajba-na-pari-ot-bankomati-news_692621.html", "text": "  45-годишният Пламен Абрашев е осъден на четири години затвор, от които една условно.     Разследването е започнало през февруари 2016 г., когато Пощенската банка в град Руан е сигнализирала в полицията за множество съмнителни тегления на пари от нейни банкомати. Засегнати са десетки хора, от чиито сметки са изтеглени суми между 300 и 500 евро, съобщи bTV.   Абрашев е бил задържан през юни миналата година на парижкото летище Роаси на връщане от България.\r\nВ апартамента му са намерени над 2500 празни банкови карти, скимиращи устройства и друга техника за копиране на банкови данни.  ", "date": "2018.08.31", "title": "Българин е осъден във Франция за кражба на пари от банкомати "}
{"url": "https://www.actualno.com/europe/26-koraba-shte-uchastvat-v-uchenijata-na-ruskite-flot-i-aviacija-v-sredizemno-more-news_692618.html", "text": "  Главнокомандващият на руския ВМФ Владимир Корольов съобщи, че на средиземноморските учения на руските авиация и флот ще участват 26 кораба и 34 летателни апарата, предава РИА Новости.     Ученията ще продължат от 1 до 8 септември. Към тях ще бъдат привлечени кораби от Северния, Балтийския, Черноморския флотове и Каспийската флотилия, а също и самолети от далекообхватната авиация, допълва агенция Фокус.   „В ученията ще вземат участие 26 бойни кораба и съдове на МВФ, включително две подводници, а също така 34 летателни апарата. Флагман е ракетният крайцер „Маршал Устинов“ на Северния флот“, заяви Корольов.\r\nТой допълни, че в рамките на ученията ще се проведат полети на стратегическите ракетоносци Ту-160, самолети за борба срещу подводници Ту-142 и Ил-38, а също изтребители Су-33 и самолети Су-30СМ на морската авиация.  Корольов подчерта, че в рамките на ученията ще бъдат отработени задачи по борба срещу подводници и противовъздушна отбрана, защита на морските комуникации, въпросите по противодействието на пиратство, а също така ще се проведат практически и артилерийски стрелби.    ", "date": "2018.08.31", "title": "26 кораба ще участват в ученията на руските флот и авиация в Средиземно море"}
{"url": "https://www.actualno.com/society/dyrjavata-gotvi-soleni-globi-za-palene-na-styrnishta-news_692460.html", "text": "        В проектозакона за поземлените отношения и опазване на земеделски земи, публикуван за публично обсъждане, са предвидени сериозни санкции при палене на огън в земеделски земи, като при първо нарушение глобата е между , а при второ нарушение санкцията достига до    Паленето на стърнища е обичайна практика, чрез която стопаните освобождават земите си от растителни отпадъци и плевели, въпреки че и в момента това е забранено от няколко закона. Освен, че запаленото стърнище създава опасност от пожари, които се прехвърлят към гори и дори към населени места, тази практика е вредна и за почвата.\r\nСъщевременно се увеличава процентът на въглеродните емисии и фините прахови частици във въздуха. И до момента паленето на ниви подлежи на глоба, която е различна в различните закони и може да бъде налагана от МВР, от Министерството на земеделското и Министерството на околната среда. Стърнища обаче продължават да се палят, а налагането на санкции е трудно, тъй като рядко контролните органи установяват прекия извършител.  ", "date": "2018.08.31", "title": "Държавата готви солени глоби за палене на стърнища"}
{"url": "https://www.actualno.com/actualno/protestyt-e-samo-za-bosi-ludi-i-vyzrastni-hora-news_692382.html", "text": "  Дори и да не е съвсем сигурно, че Босия гладува тотално - два месеца и половина и то за възрастен човек са много - започва да изглежда, че протестът му има сериозна логика. Катастрофата край Своге, а и много други, с които лятото изобилства, водят натам, накъдето и Николай Колев е насочил протеста си. Корупцията започва да ни коства животи, човешки съдби се разиграват на карта и погубват. Някой е махнал с ръка, когато е трябвало да ремонтира един път, прибрал е едни пари, рекъл си е какво друго може да стане, освен да забогатея, сега ми е паднало. Друг е раздал шофьорски книжки по схема, с провалени изпити, но на доверени хора, които тепърва ще изпробват фаталната теория на вероятностите, която се разиграва при висока скорост и невнимателно шофиране.     Е, време е да признаем - няколко луди казват това, за което всички мълчат - понеже е трудно, не ни се занимава и ни е писнало. Да организираш протест изглежда занимание самотно, предварително изложено на капана на опорните точки, в който някой ще те овика, че си \"протестър\", \"платен\", \"организиран\". От процес, който събираше наченките на гражданското общество през 2013-та, бунтът се превърна в занимание за боси, луди и възрастни хора, ненадеждна работа, някакво празно начинание на маргинали. Босия превиваше гръб от пилоните на НДК до президентството цяло лято, окичен с лозунги и безумно искане - оставка на Народното събрание и министъра на транспорта, че покрай него и на премиера Борисов. В такива моменти човек се усмихва с ехидното огорчение на системно прецаквана от системата статистическа единица и опитно обявява, че тая работа на Босия въобще няма да стане. A когато тук-там хора от властта правят опит да общуват с Колев ги чака фрустрация - тоя човек просто им вдига скандали, игнорира ги, нарича ги престъпници, не ще да влиза в онова, което обиграните в хлъзгава реторика политици биха нарекли \"конструктивен диалог\". \r\nПробвайте конструктивен диалог с Босия. Ще ви овика, ще ви заплаши със съд, ще ви развее по всички медии и ще ви припомни всеки един момент, когато сте използвали властта за лично облагодетелстване. Така трябва, впрочем. Ние се отказахме от кресливостта, злобата, радикалния протест. Една истинска кауза винаги трябва да се разиграва по ръба на закона, по острието на добрия тон, без да спазва церемонията на преговорите. Големият позор на гражданската енергия е, че се оказа по-скоро престижен ентъртейнмънт, в който едни осребриха участието си, а други повишиха залинялото си его, което се нуждаеше от произнасяната с гордост фраза \"довечера съм на протест\". \r\nНикой няма да е на протест довечера. Няколко градски луди ще се разхождат, окичени със смешни табели. Ще ги забележат две-три маргинални медии. Минувачите кротко ще се усмихнат с онази насърчителност, която по-умният проявява към по-глупавия, когато вторият трябва да свърши онова, за което първият го мързи. Идеалната държава е тази, в която пред президентството стои Йоло Денев, а пред Народното събрание Николай Колев. Останалите са на работа или във фейса, Борисов е преизбиран за четвърти път или БСП за не знам кой си. Трейс строят пътища. Толкоз.         ", "date": "2018.08.31", "title": "Протестът е само за боси, луди и възрастни хора "}
{"url": "https://www.actualno.com/healthy/posledna-informacija-za-systojanieto-na-postradalite-v-katastrofata-kraj-svoge-news_692624.html", "text": "  Няма промяна в състоянието на трите жени с опасност за живота, пострадали при катастрофата край Своге. Това каза на брифинг говорителят на УМБАЛСМ „Пирогов“ Мария Пойразова за състоянието на пострадалите в тежката катастрофа край Своге от 25 август.     \"Трите жени, които дни наред са в най-тежко състояние и са поставени на апаратна вентилация, продължават да са без промяна в състоянието\", обясни тя.   \"Екипите на Централна реанимация правят всичко необходимо да съхранят здравето и живота им“, коментира Мария Пойразова. „Една пациентка е преведена в Неврохиругия. По всяка вероятност в началото на следващата седмица ще бъде оперирана\", посочи тя.\r\n\"Екипът на проф. Николай Габровски ще извърши интервенция на гръбначния й стълб. Едно от нараняванията й е фрактура в тази област“, обясни говорителят на „Пирогов“ и допълни, че лекарите ще преценят дали това е единствената интервенция, от която жената се нуждае.  \"Друга пациентка, която онзи ден беше оперирана от травматолозите, лично от проф. Диян Енчев, може да претърпи още оперативни намеси по преценка на специалистите спрямо състоянието ѝ\", каза още Мария Пойразова.   ", "date": "2018.08.31", "title": "Последна информация за състоянието на пострадалите в катастрофата край Своге"}
{"url": "https://www.actualno.com/society/novite-shofiorski-izpiti-teorija-v-dve-chasti-i-kormuvane-izvyn-grada-news_692594.html", "text": "        Инструкторите твърдят, че полигонът ще бъде полезен за младите шофьори, защото ще им помогне да придобият повече умения.   „Свикване с габаритите на автомобила, влизане в квадрат със заден ход, излизане през врата или точно определено място”, каза инструкторът Боян Блажев, цитиран от bTV.\r\nТеоретичният изпит пък да бъде Освен въпросите в листовките, които и сега решават курсистите, да има и видеоклип. Той ще представя казус по реална ситуация на пътя.  „В определен бутон да оцени ситуацията в кой момент вижда опасността, какво трябва да направи, като види тази опасност, да намали, да спре, да отбие, така че ще има зададени въпроси, на които той ще трябва да избере какво да направи”, обясни Бойко Рановски, директор на „Автомобилна администрация”.   До края на септември готвените от транспортното министерство промени за шофьорските изпити трябва да влязат за обсъждане в Народното събрание.\r\nПреди време стана ясно още, че ще определя маршрутите на изпитите. Това се прави с цел инструкторите да не определят пътя, по който трябва да мине водачът, защото съществува хипотезата, че с цел да бъде „скъсан” даден водач, се определя по-дълъг и по-труден път.    ", "date": "2018.08.31", "title": "Новите шофьорски изпити - теория в две части и кормуване извън града"}
{"url": "https://www.actualno.com/europe/merkel-podkrepi-manfred-veber-kato-kandidat-za-sledvasht-predsedatel-na-ek-news_692620.html", "text": "  Германският канцлер Ангела Меркел подкрепи своя съюзник Манфред Вебер като водач на кампанията на Европейската народна партия за Европейския парламент, предава Reuters.     Ако и другите партии, които членуват в ЕНП подкрепят също Вебер, който в момента води фракцията ѝ в ЕП, той може да наследи Жан-Клод Юнкер като председател на Европейската комисия.   Партиите-членки на ЕНП са в правителствата на 9 от 28-те страни членки на ЕС и според проучванията водят на повечето места в Европа.\r\nМеркел има значително влияние върху избора на ЕПП за кандидат за председател на Европейската комисия.  Според германските медии Меркел се е съгласила да подкрепи Вебер след срещата си с председателя на ЕНП Жозеф Дол в Берлин. Очаква се през ноември на конгрес на партията в Хелзинки кандидатът да бъде номиниран.   ", "date": "2018.08.31", "title": "Меркел подкрепи Манфред Вебер като кандидат за следващ председател на ЕК"}
{"url": "https://www.actualno.com/society/ekspert-pytjat-kraj-svoge-e-primer-za-antistroitelstvo-news_692625.html", "text": "  \"Говорим за едно антистроителство. От това, което виждаме в репортажите, тази подпорна стена няма никаква система за отводняване на водата към стената. Виждаме, че точно в най-острата част на завоя имаме едно стичане на вода, която е примесена с кал, шума – това всичко нарушава сцеплението на гумите на пътя.\" Това каза в интервю за bTV Красимир Георгиев, председател на Управителния съвет на Асоциацията за квалификацията на автомобилистите у нас.     По думите му трябва да се провери също дали широчината на пътните летни отговаря на регламента по стандарт.   \"Причините за катастрофата край Своге определено са комплексни\" категоричен е Георгиев. \r\nБившият председател на парламентарната комисия по транспорт Настимир Ананиев заяви, че е абсурдно АПИ да изпрати пет писма с искане за ремонт на трасето, фирмата да не го ремонтира в исканите срокове и АПИ да не реагира по друг начин.  \"Изпраща се първото писмо – няма реакция. Има прокуратура – подава се сигнал за неизпълнение на разпореждането и случаят приключва, но ние ще изпращаме писма, докато на това място се избиват хора”, коментира Георгиев.   И двамата експерти смятат, че е много лесно да се провери кой е одобрил проекта на пътя край Своге.\r\n\"Вижда се червената стена, там няма банкет – това също трябва да се провери\", коментира Ананиев.    По думите му поставената мантинела е \"проформа.\"   ", "date": "2018.08.31", "title": "Експерт: Пътят край Своге е пример за \"антистроителство\""}
{"url": "https://www.actualno.com/society/zam-kmet-obshtina-svoge-ne-e-postavjala-mantinelata-kraj-pytja-news_692626.html", "text": "  \"Мантинелата на фаталния завой на пътя край Своге не е поставена от общината\", заяви пред bTV зам.-кметът на Своге Валентин Михайлов.     Според АПИ мантинелата на това трасе е сложена там от общината, а не от тях. Тя не била част от проекта.   Днес около 10 ч. фаталното трасе от пътя край Своге ще бъде затворено за движение по искане на Прокуратурата и следствието, за да бъдат взети нови проби от пътната настилка.\r\n\"Нямаме информация за еластичната ограда. Няма информация за предпазното съоръжение, никаква информация\", категоричен е Михайлов. По думите му цялата документация е иззета от сградите на общината във връзка с разследването.  \"Експерти могат да установят много лесно кой е сложил предпазната ограда”, смята Михайлов. Той уточни, че не знае от кого е поставена.   Зам.-кметът на града е един от първите, които пристигат на място след инцидента край Своге и помага на пострадалите.\r\n\"Беше наистина страшно, надявам се по някакъв начин всички участници да сме помогнали в спасяването на хората\", коментира той.    ", "date": "2018.08.31", "title": "Зам.-кмет: Община Своге не е поставяла мантинелата край пътя"}
{"url": "https://www.actualno.com/america/chasten-samolet-se-razbi-v-sasht-news_692623.html", "text": "  Четирима души загинаха след като малък частен самолет се разби на територията на база на Военновъздушните сили на Съединените американски щати в щата Флорида, съобщава „Асошиейтед прес“.     Двумоторният Beechcraft B60 е паднал на територията на базата Еглин в северозападната части на щата. Всички на борда са загинали на място, допълва БГНЕС.   Инцидентът е станал в горист район, отдалечен от военните постройки в базата и затова сред персонала няма пострадали.\r\nСамолетът е излетял от Охайо и е трябвало да се приземи на малко летище, разположено недалеч от базата Еглин. Към момента не са известни точните причини за инцидента.  ", "date": "2018.08.31", "title": "Частен самолет се разби в САЩ"}
{"url": "https://www.actualno.com/chronicles/irlandskata-republikanska-armija-objavjava-vremenno-prekratjavane-na-bojnite-dejstvija-news_692110.html", "text": "  Временната ирландска републиканска армия (ИРА, IRA, Provisional Irish Republican Army) е военизирана ирландска групировка, опираща се в дейността си на поддръжката на част от католическото население на Северна Ирландия.     Девизът на групировката е: „Tiocfaidh ar la“ – „нашият ден ще дойде“, флагът ѝ e този на република Ейре, понякога допълнен: с горния девиз, с надпис IRA, с ръка държаща меч, силует на М16, с вдигнат юмрук – всички изписани в черно.   ИРА декларира като своя цел достигането на пълна независимост на Ирландия и обединение на Северна Ирландия (Ълстър) с Република Ирландия. За основни свои противници счита привържениците на оставането на провинцията в състава на Обединеното кралство.\r\nПрез лятото на 2005 ръководството на ИРА издава официална заповед за прекратяване на въоръжената борба, сдаване на оръжието и преход към политическо решение на конфликта. Започва нов етап на преговори.  Това обаче не е краят. В началото на 2009 г. се появяват две нови групировки „ИРА Истинската“ и „ИРА Приемственост“, които извършват убийството на един полицай и двама британски войници. Също така са отправени заплахи за политически убийства и са подпалени редица коли в Белфаст.   ", "date": "2018.08.31", "title": " Ирландската републиканска армия обявява временно прекратяване на бойните действия"}
{"url": "https://www.actualno.com/cite/ako-iskate-moje-da-namalite-skorostta-na-10-kmch-ako-iskate-pesh-da-go-minete-nashite-pytishta-sa-za-da-ne-karat-kolite-byrzo-news_692635.html", "text": "  \"Ако искате може да намалите скоростта на 10 км/ч, ако искате пеш да го минете, нашите пътища са, за да не карат колите бързо.\" Това каза Татяна Дончева в коментар за автобусната катастрофа край Своге, в която загинаха 17 души.     \"Ние като нация се водим от две основи в нашия живот - лакомията и глупостта, докато се ръководим от тях това ще бъде резултат и нашата национална съдба. Трябва да преосмислим принципите, върху които живеем и работим. Не е възможно служителите на АПИ да не си дават сметка, че във всеки един момент ще се случи нещо драматично. И хората не ги интересува, защо правим пост фактум протести?\", каза още Дончева в интервю за bTV.   ", "date": "2018.08.31", "title": "Ако искате може да намалите скоростта на 10 км/ч, ако искате пеш да го минете, нашите пътища са, за да не карат колите бързо"}
{"url": "https://www.actualno.com/celebrate/polaganeto-na-chestnija-pojas-na-presveta-bogorodica-news_691895.html", "text": "  Освен дрехата на пресвета Богородица, между останалите вещи се запазил и нейният пояс, който след Успението й бил поверен по поръка от самата нея на апостол Тома, а после бил предаван между вярващите по наследство един на друг.     В V век при царуването на Аркадий, син на Теодосий Велики, честният пояс на св. Богородица бил пренесен от Йерусалим в Цариград и положен в скъпоценен ковчег във Влахернския храм \"Св. Богородица\".   В Х век честният пояс на св. Богородица бил прославен чрез особена личба. Византийската императрица Зоя, съпруга на император Лъв Философ, след като дълго време страдала от душевна болест, получила веднъж насън откровение, че незабавно ще оздравее, ако на нея бъде възложен поясът на пресвета Богородица. Царят помолил патриарха и ковчегът бил отворен. Сам патриархът прострял пояса над болната царица и тя веднага оздравяла. Заради даруваната милост били отправени благодарствени молитви към Господа Иисуса Христа и пречистата му Майка. След това честният пояс тържествено бил положен отново в ковчега, в който по-рано се съхранявал.\r\nЗа спомен на това чудо над болната царица бил установен в началото на Х в. празникът \"Полагане честния пояс на пресвета Богородица\".      ", "date": "2018.08.31", "title": "Полагането на честния пояс на Пресвета Богородица"}
{"url": "https://www.actualno.com/curious/4-prichini-da-si-organizirate-pytuvane-sami-news_692516.html", "text": "         1.Едно от най-хубавите неща, които споменахме и по-горе е , че не е нужно да се съобразявате с никого. Имате възможността да посетите всички дестинации, които желаете. Не всеки се интересува от старинни църкви и музей. Ако това не ви влече спокойно можете да се отдадете на разходка, обяд в някой традиционен ресторант и шопинг. Няма да има нужда да разглеждате места, които не биха били интересни за вас.   2. Това ще ви донесе увереност, защото е неизбежно да попаднете в трудна ситуация. Когато сте сами ще се наложи да се оправите сами и да намерите правилния път. Особено ако не говорите родния език на тази държава, ще бъде още по-трудно. Колкото и неприятно да ви се струва, това ще ви донесе самочувствие и ще ви научи да сте самостоятелни. Ще бъдете по-уверени, че имате силите да се справяте сами с всяка една трудност.  3. Нови запознанства – в повечето държави местните са доста гостоприемни и разговорливи и определено ще имате шанса да създадете нови приятелства, без дори да се опитвате. Когато сте с някой друг ще бъдете заети да обръщате внимание на него, а не на новите хора, които срещате. Ако сте сами местните дори сами биха дошли при вас и биха поговорили. Това също е много добър шанс, защото всеки човек те учи на нещо, а чужденците опеделено има а какво да ни научат. Те ще могат да ви препоръчат място за отдих, хубаво място за хапване и дори ще могат да ви упътят до места, които туристите не посещават. Често има дестинации малко по-прехвалени отколкото е нужно и съответно места, доста по-интересни, които се знаят само от местните.\r\n4. Пътувайки сами можете да преоткриете себе си. По този начин ще можете да помислите за всичко, което ви мъчи. Далеч от родния град, отделени от познати и близки, ще можете да се усамотите и да премислите толкова много неща. Човек понякога има нужда да остане сам и да се отдаде на собствените си мисли и проблеми, пътувайки сами ще можете да вземете важни решения и да погледнете трезво на нещата.", "date": "2018.08.31", "title": "4 причини да си организирате пътуване… сами"}
{"url": "https://www.actualno.com/europe/sled-godina-v-turski-zatvor-deniz-udjel-sydi-ankara-za-obezshtetenie-news_692640.html", "text": "  Кореспондентът на вестник Die Welt Дениз Юджел, който прекара една година в затвора Силиври край Истанбул заради подозрения за \"терористична пропаганда\", ще съди турската държава, съобщава германският национален ежедневник, цитиран от \"Фокус\".     Юджел иска обезщетение за \"незаконното задържане\", а сумата, за която германският журналист ще пледира, е един милион турски лири. Освен това той ще настоява Анкара да възстанови разходи на стойност 1,9 милиона лири. Процесът ще започне на 25 септември в съда в Истанбул. От редакцията подчертават, че това е първата жалба на журналист срещу задържането му в Турция.   Юджел бе освободен в средата на февруари след една година, която прекара в ареста без официално повдигнати обвинения. След това той се върна в Германия. Журналистът е обвинен в разпространяване на „терористична пропаганда\" чрез статиите си. Процесът срещу него продължава и след освобождаването му, а следващото заседание е насрочено за 20 декември.\r\nДелото сериозно повлия на германско-турските отношения. Die Welt припомня, че друг миналата седмица германският преводач и журналист Месале Толу успя да напусне Турция, след като също прекара няколко месеца в затвор на територията й.  По данни на Министерството на външните работи в Берлин седем граждани на Германия все още са държани в Турция по политически причини.   ", "date": "2018.08.31", "title": "След година в турски затвор: Дениз Юджел съди Анкара за обезщетение"}
{"url": "https://www.actualno.com/society/prognoza-za-vremeto-31-avgust-petyk-news_692613.html", "text": "  Днес ще преобладава слънчево време, с временни увеличения на облачността. На отделни места в планинските райони ще превали и прегърми. Ще духа слаб до умерен югоизточен вятър. Максимални температури между 29° и 34°, в София около 29°. Това съобщи за Агенция „Фокус“ дежурният синоптик Боряна Маркова от Националния институт по метеорология и хидрология.     Атмосферното налягане e малко по-високо от средното за август и ще остане без съществена промяна. По Черноморието ще е слънчево с до умерен вятър от изток-североизток. Максималните температури ще са между 28° и 31°, а температурата на морската вода е 26°-27°. Вълнението на морето ще е около 2 бала. В планините ще е слънчево, след обяд с купеста облачност и на отделни места в масивите от Западна България ще превали и прегърми. Ще духа слаб до умерен югоизточен вятър. Максималната температура на височина 1200 метра ще е около 23°, на 2000 метра – около 16°.   През почивните дни ще бъде предимно слънчево. Временни увеличения на облачността ще има над планинските райони в събота, но вероятността за валежи е малка. Вятърът в Източна България ще бъде от изток-североизток, слаб до умерен. Максималните температури ще са между 29° и 34°. В понеделник ще се задържи предимно слънчево и все още с високи температури. Ще се усили вятърът от изток-североизток. Късно привечер над западните райони ще се развие купесто-дъждовна облачност и на отделни места ще превали и прегърми.", "date": "2018.08.31", "title": "Прогноза за времето - 31 август (петък)"}
{"url": "https://www.actualno.com/asia/washington-times-indija-se-gotvi-da-se-vyzpolzva-ot-tyrgovskata-vojna-mejdu-pekin-i-vashington-news_692614.html", "text": "  Министерството на търговията и индустрията на Китай предвижда, че индийските продукти могат да запълнят голяма част от вакуума в китайския пазар, оставен от оттеглящите се американски компании във връзка с ескалиращата търговска война между Вашингтон и Пекин, пише електронното издание на вестник Washington Times.     Проучване, публикувано по-рано тази седмица, идентифицира най-малко 100 пазара, в които, както вярват индийските анализатори, техните продукти могат заменят американския износ в Китай, защото произведените в Индия стоки няма да бъдат облагани с по-високите, вносни мита, които Пекин започна да налага на продуктите, произведени в Америка.   Става въпрос за китайските пазари на памук, царевица, бадеми, пшеница и сорго, припомня агенция Фокус.\r\n\"Тези ответни тарифи предоставят възможност за увеличаване на износа на Индия за Китай\", се казва в проучването на Министерството на търговията и индустрията, съобщи The Economic Times, водещият индийски финансов вестник на английски език.  Допълнителният износ за Китай, който визира Индия, според Economic Times, включва пазарите за прясно грозде, тютюн, лубриканти и някои химикали, включително бензен.   Колко време има Индия, за да се възползва от възможността остава неясно, коментира американският вестник. Миналата седмица във Вашингтон китайските и американските търговски представители се събраха за двудневни разговори, на които не успяха да постигнат голям напредък.", "date": "2018.08.31", "title": "Washington Times: Индия се готви да се възползва от търговската война между Пекин и Вашингтон "}
{"url": "https://www.actualno.com/asenovgrad/ideja-da-byde-syzdaden-ekopark-s-redki-vidove-v-asenovgrad-news_692666.html", "text": "  Идея да бъде създаден „Градски екопарк Баделема“ в Асеновград предложи изтъкнатият асеновградски еколог доцент доктор Цено Петров. Проектът на асеновградчанина бе представен пред съветниците на града, но не достигна до разглеждане и обсъждане. В последния момент, в началото на заседанието на Общински съвет-Асеновград, вносителят на докладната – заместник-кметът на града инженер Петър Бояджиев я оттегли от дневния ред.     Мотивът за това е, че трябва да бъдат прецизирани текстовете по проекта. За да бъде изградена подобна еко зона, следва местният парламент в Асеновград да даде положителен вот за изменение на Подробен устройствен план-план за регулация. Следващата стъпка е да се търси финансиране, за да може идеята да бъде реализирана. В предложението на доцент доктор Цено Петров се посочва, че „Градски екопарк Баделема“ ще бъде разположен на площ от около 13 000 квадратни метра, в близост до Палеонтологичния музей в Асеновград. Ако реално идеята се осъществи, той ще е първият по рода си в България. В него ще бъде създаден Алпинеум с редки и застрашени от изчезване медоносни и лечебни растения от Родопите. Ще бъдат отглеждани и представени пред асеновградчани и гости на града растителни видове, които се откриват в резерват „Червената стена“ край село Бачково.   За всяко едно от тях ще бъде обособена информационна табела, която да запознава посетителите с вида и свойствата му. Предложението е да бъдат показвани и дървесни и храстови растения от цяла Тракия. Освен всичко това, идеята на доцент доктор Петров е да бъде изграден панорамен подход от кръговото кръстовище при така наречената „Конска чешма“ в Асеновград до самия екопарк. По цялото стълбище ще бъдат поставени скулпторни фигури на животни от минали геологически времена. Край самия Палеонтологичен музей, пък, ще бъдат разположени пейки. Ще бъде създадена и пътека, която да води от музейната институция директно към природонаучния обект.\r\n„Градски екопарк Баделема“ ще бъде отворен за посетители само през светлата част от денонощието и ще охраняем. Но всичко това, на този етап, остава само в проект, докато докладната не бъде отново включена в дневен ред, обсъдена и гласувана на следващо заседание на Общински съвет-Асеновград.  ", "date": "2018.08.31", "title": "Идея: Да бъде създаден екопарк с редки видове в Асеновград   "}
{"url": "https://www.actualno.com/goodnews/svatba-bez-buketi-v-asenovgrad-sybra-700-lv-v-pomosht-na-liza-news_692670.html", "text": "  Младоженци от Асеновград се заеха с благородна кауза. Те предпочетоха да не получават букети на сватбата си. Вместо това, приканиха гостите си да дарят, предвидените за цветя средства, за младо момиче, страдащо от Множествена склероза. Всички приеха инициативата с отворено сърце. И така – капка по капка се събраха 700 лева.     Двамата влюбени, които си казаха „Да“ през изминалата събота (25.08.18 г.), разказват, че са научили за провеждането на инициативата от техни приятели.   „Малко преди да настъпи нашият сватбен ден ние бяхме шафери на наши близки. Тогава разбрахме за каузата \"Сватба без букети\". В повечето случаи се събират играчки, книги и дрехи за центрове, в които се отглеждат деца. Още на следващия ден, след сватбата на нашите приятели, двамата си говорихме каква да бъде нашата кауза. Бързо и единодушно решихме, че тя трябва да бъде Лиза, тъй като с нейния случай сме запознати още от самото му начало.“, сподели пред младото семейство.\r\nДвамата пожелаха да не споменаваме имената им.  \"Не е важно кои сме, не сме го направили, за да се прочуем, а за да помогнем. И благодарим от сърце на всичките ни гости, че се включиха в благородната инициатива, без да се колебаят. Надяваме се да „заразим” повече хора да стават инициатори на подобни каузи\", обясниха двамата асеновградчани.\r\nОбщото състояние на 33-годишната Лизавета Иванова към момента е добро, съобщи майката на момичето – Вероника.   \"Безкрайно сме благодарни на младоженците и на всички дарители, които са се включили в кампанията ни от самото й начало досега!“, през сълзи от щастие тя благодари за жеста. Лиза се движи и се храни самостоятелно, след като вече е преминала един 4-месечен курс на терапия. Към момента организмът й приема добре, без странични ефекти, стволовите клетки, които ѝ се вливат. Лекарите са преценили, че следва да се направи кратка почивка и през месец септември курсът следва да се повтори. Лечението на 33-годишното момиче се провежда в клиника в Турция. За да бъдат извършени следващите четири вливки са необходими общо 36 000 долара. Средствата за първата от тях са дарени от работодателя на майката - Вероника Иванова, а за втората – са събрани от дарения в кампанията. Нужни са още 18 000 долара, за да се завърши и този курс, след който ще стане ясно дали Лиза ще получи шанс за нормален живот, или ще е необходимо терапията да продължи. Вероника посочи, че методът е експериемнтален.    Тъй като за заболяването „Множествена склероза“ все още не е открито крайно лечение, надеждите са състоянието на Лизавета да бъде стабилизирано. Целта е болестта да излезе в ремисия, да спре да се развива и „да се върне назад във времето“, когато момичето се е чувствало по-добре, нямало е симптоми болки и се е движело без затруднения.\r\nОбединена Българска Банка\r\nBG 84 UBBS 80021060713340   Титуляр: Лизавета Иванова Иванова\r\nДарителски SMS с текст на латиница: DMS LIZA на номер 17 777   Pay-Pal: lizavetaivanova@abv.bg", "date": "2018.08.31", "title": "\"Сватба без букети\" в Асеновград събра 700 лв. в помощ на Лиза"}
{"url": "https://www.actualno.com/society/pytjat-svoge-sofija-shte-byde-zatvoren-do-18-ch-news_692589.html", "text": "        Причината е провеждането на процесуално-следствени действия, съобщиха от пресцентъра на МВР. Те са свързани с катастрофата на автобуса в събота, при която загинаха 17 души.   Като обходен маршрут ще се ползва третокласният път Своге - Бучин проход, след което включване във второкласния Костинброд - София.", "date": "2018.08.31", "title": "Пътят Своге - София ще бъде затворен до 18 ч."}
{"url": "https://www.actualno.com/crime/jandarmerija-patrulira-v-selata-ot-rodopskata-goljama-jaka-news_692616.html", "text": "  Жандармерия патрулира в селата от Родопската голяма яка. Това каза за Радио „Фокус“ - Пловдив кметът на село Брестник Елена Проданова. До това решение се стигнало след проведена среща със земеделските производители и с представители от 1 РУ. Освен жандармерията земеделците сами обхождат имотите си. Проданова добави, че към момента при нея не са постъпвали сигнали за кражби за разлика от минала, когато е имало, но не конкретизира колко са били те.     По думите ѝ в момента се берат ранните сортове грозде и все още не е започнало масовото бране на продукцията. В момента се берат сини сливи и праскови.   \"Тази година вероятно реколтата на гроздето ще е малка заради болестите по лозята вследствие на обилните дъждове. Има и такива производители, които са спасили продукцията си\", каза още Проданова.", "date": "2018.08.31", "title": "Жандармерия патрулира в селата от Родопската голяма яка"}
{"url": "https://www.actualno.com/society/bivshi-shefove-na-api-syshto-shte-bydat-razpitani-za-katastrofata-kraj-svoge-news_692599.html", "text": "  съобщи БГНЕС. Очаква се в НСлС да бъдат  разпитани Дончо Атанасов и Лазар Лазаров. Лазаров (на снимката) потвърди,  че има призовка да се яви в следствието. „Като свидетел пише”, каза той. В четвъртък няколко часа  продължиха разпитите на регионалния министър Николай Нанков,  председателя на УС на АПИ инж. Светослав Глосов и директора на Института  по пътища и мостове инж. Веселин Димитров в Националната следствена  служба. В следствието бяха призовани и още двадесетина служители на АПИ  във връзка с разследване на качеството на пътя, където стана трагичната  катастрофа с автобус на 25 август, при която загинаха 17 души, а 21 бяха  ранени. След повече от три часа разпит  регионалният министър Николай Нанков заяви, че ще има наказани за  катастрофата край Своге и че част от консорциумите са започнали да  отстраняват дефектите по пътя край Своге.     ", "date": "2018.08.31", "title": "Бивши шефове на АПИ също ще бъдат разпитани за катастрофата край Своге"}
{"url": "https://www.actualno.com/curious/syvet-za-vsjaka-zodija-za-mesec-septemvri-news_692676.html", "text": "  Септември е първият есенен месец. Времето, в което бавно се събуждаме от летния сън, който е обзел съзнанието ни и започваме да вървим напред с пълни сили. Септември е и времето, в което трябва да се обърнем към себе си и да оставим в миналото някои занимания.       Никога няма да успеете, ако никога не полагате усилия.   Не можете да поддържате връзка с някого, когато сте единственият, който се опитва. Любовта е двупосочна улица.     Никога няма да намерите щастие, докато не излезете от сегашното си положение. Разпознайте го, приемете го, пуснете го и продължете напред. Връщането към някой, който вече е разбил сърцето ви, едва ли е умна идея. Не бива да се държите като глупав човек само защото ви се случват лоши неща. Продължете да вярвате.   Талантът ви няма да ви отведе никъде, освен ако нямате нужната решителност.    Колкото по-дълго чакате да започнете да работите за вашите мечти, толкова по-дълго ще ви отнеме, за да ги достигнете. Безсърдечността не е сладка.    Лъжата към себе си няма да ви накара да се чувствате по-добре. Никога няма да спрете да работите и да вървите напред. Това е част от вас.    Бягството от проблемите ви ще помогне в краткосрочен план, но не и в дългосрочен план. Не можете да разчитате на някой друг,  да ви донесе щастието, от което се нуждаете.", "date": "2018.08.31", "title": "Съвет за всяка зодия за месец септември"}
{"url": "https://www.actualno.com/europe/ek-odobrjava-premahvaneto-na-promjanata-v-chasovoto-vreme-news_692679.html", "text": "  Европейската комисия ще препоръча на държавите-членки на ЕС да премахнат промяната на часово време, според която часовниците се придвижват с един час.     Председателят на Европейската комисия Жан-Клод Юнкер публично представи отношението си към дебата за премахване на промяната в часовото време в Европейския съюз. В ефира на немския телевизионен канал Зе Де Еф той заяви, че подкрепя идеята за постоянно часово време в съответствие с волята на гражданите, но окончателното решение е в ръцете на парламентите на страните-членки на ЕС.   Проучване на ЕС от 4 юли до 16 август в интернет показва, че повече от 80% от европейците са против годишния ритуал за придвижване на часовниците напред с един час през пролетта, а след това с един час през есента - практика, използвана в по-голямата част от Европа и Северна Америка. Официални данни не бяха публикувани.\r\n\"В Европейската комисия ще се застъпя за това, че щом питате хората, тогава трябва да действате в съответствие с отговора им\", добави Юнкер. \"Хората искат това - ние ще го направим\", каза ръководителят на Европейската комисия. Юнкер припомни, че след решението на Брюксел \", което ще бъде прието днес\", гласуването по този въпрос трябва да се проведе в Европейския парламент и във всяка страна от общността.  Защитниците на лятното часово време казват, че удълженото дневно време през лятото може да спести енергия и да повиши производителността.   Противниците твърдят, че някои хора не могат лесно да се адаптират към промяната и смятат, че ще има краткосрочно отрицателно въздействие върху тяхното здраве.", "date": "2018.08.31", "title": "ЕК oдобрява премахването на промяната в часовото време"}
{"url": "https://www.actualno.com/politics/oficialno-tri-ministerski-ostavki-zaradi-svoge-news_692680.html", "text": "        \"Искаме справедливост. Съдействаме, за да може следствието да приключи. Да се раздаде справедливостта на база отговорностите. Още в неделя заявихме, че имаме отговорност. Ние коментираме нашата отговорност и това е причината да сме пред вас\", обяви регионалният министър Николай Нанков на брифинг в МС.   \"Мотиви за оставките не са писали. Ние сме разговаряли с премиера за това. Носим политическа отговорност. Ние сме организирали работата ролята, че да не се случва. Ние сме лицата на министерството и подаваме оставка. Така се прави. ГЕРБ го прави. Трима министри даваме оставка. Вероятно ще се върнем в парламента. Ще го обмислим\", обяви вътрешният министър Валентин Радев.   Премиерът Борисов също не бе на брифинга.   Забавянето на оставките с няколко дни след катастрофата Радев обясни с това, че е и предадена на следствието и прокуратурата.\r\n\"Още в неделя сме заявили нашата готовност да подадем оставки\", отговориха министрите на въпрос дали сами са взели това решение или за него е настоял премиерът.    \"Седем сигнала са подадени до общини конкретно за този участък. Това може да направи едното министерство. Другите може да направят друго\", допълни Радев относно пропуските, които са могли да бъдат избегнати и са коствали 17 човешки живота.    \" \", посочи Валентин Радев.\r\n\"Към никого няма да има нито закрила, нито пощада. Много ясно са отрегулирани всички процеси в държавата, конкурси, строителен надзор, приемателни комисии, където всеки се подписва и си носи своята отговорност, и , . Както винаги, никога, никого не сме пожалили. Дотам, докъдето е вината, дотам ще се носи отговорността\", заяви премиерър по-рано тази седмица.    ", "date": "2018.08.31", "title": "Официално: Три министерски оставки заради Своге"}
{"url": "https://www.actualno.com/curious/dneven-horoskop-za-1-septemvri-news_692726.html", "text": "        Ако сте любители на екстремните спортове най-добре отложете практикуването за друг ден. Това е ден, в който да сте внимателни към здравето си. В първия ден септември бъдете максимално реалисти.  Дайте си сметка за реалното положение на нещата и не си правете никакви илюзии, нито пък вярвайте в тях.   Тази събота е добре да проявите  повече разум от обикновено. Придържайте се към правилата и не излизайте от границите. Сега за вас е рисковано.     През този ден е много възможно, вашето любопитство да не допадне някому, но в крайна сметка, истината е най-важното. Забавлявайте се, както сметнете за добре. В първия ден на септември си дайте повече свобода във всичко, за което се сетите. Не се спирайте да изпълните това, което желаете без това да вреди на някого. През този рискувате да получите някои разочарования. след поредица от щастливи събития, просто се забравили, че в живота не всичко върви по мед и масло.   Тази събота не позволявайте на нищо да развали настроението ви. Дайте цялото си внимание на децата. Разкажете им някои случки от вашето детство. Днес може да се чувствате малко странно дори сред най-близките ви приятели. Вие също може да им изглеждате по този начин. Опитайте се да загърбите различията и да намерите общ език.    Днес можете да правите всичко, но не и да игнорирате мнението на партньора ви. Отговорете с това, което чувствате, независимо да ли е положително или отрицателно, но не забравяйте за добрите обноски. Тази събота останете верни на убежденията си. Цената ще е прекалено висока, но скоро ще се окаже, че сте били напълно прави.    Това е ден, в който може да въведете желаните промени в дома. Решете се и на разместване на мебелите, а защо не и на предназначението на стаите. Днес имате нужда от време за себе си. Все пак не бягайте прекалено далеч от реалността. Ще ви е нужно много време, за да се върнете обратно.", "date": "2018.08.31", "title": "Дневен хороскоп за 1 септември"}
{"url": "https://www.actualno.com/europe/zapochna-deloto-sreshtu-8-bylgarski-tijnejdjyri-iznasilili-momiche-v-germanija-news_692728.html", "text": "  В петък започна делото срещу 8  български тийнейджъри, обвинени в изнасилване на 13-годишно момиче в  югозападния град Фелберт, Северен Рейн-Вестфалия на 21 април тази  година. Това предава БГНЕС. Момчетата, на възраст от 14 до  17 години са обвинени, че са пресрещнали момичето, което се е връщало  от басейн, след което са я отвели в гората и са я изнасилили, докато не  ги прекъснала жена, която случайно минавала оттам. Само шест от момчетата ще се  явят днес в съда. След престъплението двама от тях избягаха в България,  но бяха арестувани и ще бъдат съдени отделно . В четвъртък, 18  август, след европейска заповед, в Германия е върнат единия от двамата,  предстои да се върне и последният. Той е 15-годишен и е пътувал за  България с родителите си. Прокуратурата твърди, че  съществуват убедителни доказателства срещу момчетата , включително  видеозапис, който е заснет от един от тях. Ще бъдат приложени и ДНК  проби, взети от жертвата и свидетелството на жената, която е прекъснала  изнасилването. Според законодателството на  Германия, става дума за тежък случай на сексуална злоупотреба над деца,  извършена колективно от няколко лица, а предвиденото наказание спрямо  непълнолетни извършители е      ", "date": "2018.08.31", "title": "Започна делото срещу 8 български тийнейджъри, изнасилили момиче в Германия"}
{"url": "https://www.actualno.com/politics/bsp-kolkoto-po-byrzo-ima-predsrochni-izbori-tolkova-po-dobre-news_692718.html", "text": "        \"Камилите се сменят, керванът си върви и от 10 години този керван се води от един и същи човек. Оставка на цялото правителство е единственият изход от политическата криза в момента\", заяви Кирил Добрев.\r\nТой посочи, че оставка трябва да подаде правосъдният министър Цецка Цачева заради бягствата на затворници и срива на Търговския регистър, земеделският Румен Порожанов заради кризата с чумата по животните в Странджа.\r\nСпоред социалистите напускащите министри са просто поредните и важният въпрос е какво се случва след тях, защото се заменят едни партийни функционери с други.  По думите на зам.-председателя на БСП оставките днес са закъснели. Той допълни, че случващото се е \"признание за провала на десетгодишната политика на рязане на ленти\".   Добрев попита защо не са в Следствието бившите регионални министри .\r\n\"Има ли взаимовръзка между строителни фирми и политически лица\", попита още той и допълни, че трябва да се даде отговор именно на този въпрос.    Депутатът посочи, че ПГ на БСП няма да задържи насила напускащите министри и ще гласува оставките им в пленарна зала.   На въпрос дали ще има нов вот на недоверие, от БСП съобщиха, че в понеделник предстои извънредно заседание на парламентарната им група, на което ще обсъдят бъдещите си действия.\r\nТе обаче смятат, че искането на предишните два вота на недоверие - за корупцията и за сферата на сигурността, е било в правилната посока.\r\nСоциалистите декларираха и че нямат никакво отношение към строителството и пускането в експлоатация на пътя-убиец край Своге.", "date": "2018.08.31", "title": "БСП: Колкото по-бързо има предсрочни избори, толкова по-добре"}
{"url": "https://www.actualno.com/burgas/buragsko-zavedenie-zagubi-pravoto-da-raboti-sled-polunosht-zaradi-sbivane-video-news_692744.html", "text": "        Заведението губи правото да обслужва клиенти след полунощ. Целта на рестрикцията е да се опази здравето на хората, които го посещават и да се предотврати извършването на нови нарушения и престъпления.\r\nЗаповедта на кмета е в сила от днес, петък, 31 август. Тя идва в отговор и в подкрепа на постъпило в Община Бургас писмо от директора на Областната дирекция на МВР старши комисар Калоян Калоянов, с което той дава подробности за масовото сбиване на повече от 10 лица, случило се на 29.08.2018 г. около 02.00 часа в бар \"Сакса бийч\".   При инцидента пострадаха сериозно двама посетители. Причинени са им телесни повреди, като по случая е образувано досъдебно производство за престъпление по чл. 131, а, т. 12 от НК. В писмото се посочва още, че за 2018 г. в Пето РУ-Бургас са получени осем сигнала за нарушаване на нощната тишина, в които се съобщава за силна музика от заведението, предимно в дните петък и събота.   Бар \"Сакса бийч\" представлява временен преместваем обект с три дървени стени, открит откъм плажната ивица 24 часа в денонощието.   Лицата, стопанисващи заведението, не са предприели мерки за затварянето му откъм плажа през нощта, което е предпоставка за нарушения на пропускателния режим и превишаване нивото на шума след 22.00 часа.    На управителя на заведението са съставени четири протокола за предупреждение, но до настоящия момент собствениците на обекта не са предприели мерки за отстраняване на нарушенията.\r\nВ тази връзка в Община Бургас е постъпило и копие от Заповед на РЗИ-Бургас за спиране озвучаването в посочения обект в часовия диапазон от 23.00 до 07.00 часа, от която се установява, че дружеството, стопанисващо обекта, не спазва установените здравни изисквания и осъществява дейността си без да осигурява опазването на жизнената среда от вредно въздействащите върху здравето на човека високи нива на шум.", "date": "2018.08.31", "title": "Бурагско заведение загуби правото да работи след полунощ заради сбиване (ВИДЕО)"}
{"url": "https://www.actualno.com/politics/bosija-spira-gladnata-stachka-news_692667.html", "text": "        Това се случва 81 дни след нейното начало, след като по-рано днес се появи информация, че един от тримата министри, чиито оставки са поискани от премиера Бойко Борисов, е Ивайло Московски.   Припомняме, че на 12 юни Босия обяви началото на гладната си стачка с декларация, с която поиска оставката на министъра на транспорта и разпускане на Народното събрание. Мотивите за протеста на Босия - корупцията в Агенция \"Автомобилна администрация\" при издаването на шофьорски книжки и стимулиращото корупция законодателстване на депутатите.\r\nДнес пред Босия е обявил, че след официалното потвърждение на новината за оставката на Московски - ще прекрати гладната си стачка.  ", "date": "2018.08.31", "title": "Босия спира гладната стачка"}
{"url": "https://www.actualno.com/health/lekarjat-na-profesionalnite-sportisti-dava-syveti-kak-da-bydem-zdravi-i-aktivni-news_692559.html", "text": "  Др. Джонатан Яром е от хората, които определено знаят какво е полезно  за организма ни и какво не. Той е президент на Израелската Тенис  Федерация и президент на Федерацията по колоездене. Спортен лекар, член  на Израелското олимпийско дружество и председател на Медицинското  дружество на Пара-Олимпийския екип. Терапевт на Израелските олимпийски  отбори 1992 и 1996 г. Терапевт на Тенис Федерацията на Израел от 1993 г.  насам, отборите за Купа Дейвис, Фед Къп и ATP турнирите по целия свят.  Преди това е бил директор на медицинските услуги на футболен клуб  Maccabi Tel Aviv. Завършил е спортна медицина в Париж и е специализирал  Спортна физиология, Спортна Биохимия и Респираторна Медицина в  Австралия, Канада и САЩ.     Др. Яром се грижи за хората занимаващи се със спорт, от световни  шампиони до уикенд ентусиасти и спортисти аматьори, занимава се с  превантивна медицина чрез физически активности и уелнес. Др. Яром  участва в множество спортни федерации и в правителствени спортни  комитети. Университетски преподавател по спортна медицина в университета  в Тел Авив и Училището за треньори. Участва редовно в телевизионни  предавания на тема спортна медицина и е публикувал многобройни статии в  тази област. Член е на Консултативния съвет по здравословно хранене на  Herbalife Nutrition от 2010г.\r\nПрез този месец той посети София, където говори пред българските  независими членове на Herbalife Nutrition за ползите от здравословното  хранене и активния начин на живот. Ето неговите съвети как да установим и  поддържаме навици за здравословен и активен живот.   По време на работата си с професионални състезатели, с удивителни  спортисти инвалиди, както и с начинаещи спортисти в продължение на  толкова много години, видях, че човешкото тяло е способно да постига  невероятни резултати и да се самоусъвършенства отвъд границите на  възможното.\r\nЗа да се постигнат тези резултати, човешкото тяло се нуждае от силна  воля, мотивация и гориво под формата на храна - хранене! Трябва да дадем  на тялото си точното количество хранителни вещества - витамини,  минерали, протеини, мазнини, въглехидрати, фибри и вода. Поддържането на  здраво тяло означава да сте активни и да се придържате към редовен и  планиран тренировъчен режим. Този начин на живот не само ви прави  по-устойчиви, по-млади и активни, но и предотвратява негативните ефекти  от стресиращия модерен живот. Постигането на отлични резултати в  ежедневието не е само по-бързо тичане и по-високо скачане, това означава  да имаш оптимистично отношение към живота, което на свой ред ще ти  помогне да си по-здрав и може би и по-щастлив. Така че тайната за добър  живот е в балансираното и системно хранене, редовната планирана  физическа активност, сънят като важна част от регенерацията и  постигането на резултати и положителния подход към живота на всички  нива!     Не. Факт е, че всеки има нужда от балансирано, качествено хранене.  Дори ако имате тренировъчен график, който следвате всеки ден, е  невъзможно да постигнете оптимално здраве без да вземете под внимание  вида на храната, с която подхранвате тялото си. Много е важно за  обикновените хора да знаят, че балансът между доброто хранене и активния  начин на живот е тайната на здравословния, дълъг живот. Разликата между  храненето на професионалните спортисти и аматьорите или спортуващите  през свободното си време е просто в количество и часовете за хранене и  тренировки, а не в качество. Упражненията ще изградят тялото, което след  това трябва да бъде поддържано с прием на храна на редовни интервали.  Изграждането на тялото означава по-силна маса на мускулите и  по-ефективна аеробна система и следователно по-добра устойчивост на  умора и повишаване на тегло. Компанията Herbalife Nutrition има  продукти, които помагат на професионалните спортисти да постигнат  изключителни резултати, както и на обикновените хора практикуващи спорт  само през почивните дни да водят по-здравословен начин на живот, с  по-висококачествена храна и да живеят по-активен живот. Ключът към това да бъдем здрави е чрез комбинация от ежедневни  упражнения и балансирано хранене. Много е важно човек да регулира  здравето си чрез физическа активност, упражнявайки се почти всеки ден.  Това означава, че тялото се нуждае и от необходимото количество  витамини, минерали и фитонутриенти в храната си. Винаги е по-добре да се  абсорбират тези хранителни вещества от храната, но това не винаги е  възможно. Липсата на свежа и разнообразна храна и липсата на време са  основните проблеми при натрупването на дефицити, които в дългосрочен  план могат да доведат до слабости и заболявания. Използването на добавки  има за цел да допълни и да предотврати тази заплаха. Трябва да помним,  че повече не е по-добре, но по-малко е по-лошо. Използването на добавки в  разумно количество и с много високо качество се препоръчва, когато има  страх от неадекватен прием или в случай на по-голяма необходимост, като  например при редовни тренировки или при професионални спортисти от  високо ниво. Изборът на добавки е много важен, както и на техния  производител, който трябва да използва чисти био съставки, а  количествата да са точни. Това означава, че контролът на качеството е  изключително важен, а не са много компаниите, които инвестират в тези  скъпи редовни лабораторни тестове. Herbalife Nutrition предлага  най-висок контрол на качеството, като се започне от политиката за семена  и фуражи, през най-стриктната производствена линия и завършва с  тестване на всяка партида продукти, преди да бъдат пуснати на пазара. Да живееш здравословен начин на живот може да бъде една от  най-трудните задачи в живота, защото не е просто до дисциплината, а до  отказване от толкова много така наречени \"вкусни\" удоволствия, които  животът предлага. Има толкова много изкушения, на които трябва да се  съпротивляваме, че желанието ни да се чувстваме и изглеждаме добре става  борба на ежедневна база. Но ако излезем от зоната си на комфорт и се  огледаме, ще можем да видим, че е възможно да се наслаждаваме на  здравословния начин на живот. Трябва да проумеем, че започваме различен  начин на живот, а не само временна промяна. Трябва да си кажем, че  искаме и можем да го направим и след това да определим личните си цели.  Постигането на желаните от нас цели е много сложен процес и много автори  и учени са писали за него. Наемането на личен треньор, тренировки с  приятели или присъединяването към групови занимания са най-добрите идеи.  Задаване на умерен тренировъчен режим в началото и напредване с малки  стъпки - 10% увеличение на интензивността и продължителността,  разнообразни упражненията, силови тренировки за по-добро функциониране  на тялото и предотвратяване на наранявания в комбинация с правилно  хранене са ключът към подготовката на вашето тяло за новия живот.  Закусвайте здравословно със закуска богата на всички необходими  хранителни вещества, разпределяйте храната си в малки количества през  деня и правете упражнения, сякаш животът ви зависи от това, с  положително отношение и давайте най-доброто от себе си. Това може би е  ключът към дългосрочен, здравословен и активен начин на живот.   ", "date": "2018.08.31", "title": "Лекарят на професионалните спортисти дава съвети как да бъдем здрави и активни"}
{"url": "https://www.actualno.com/burgas/obshtina-burgas-dlyjni-sme-da-vi-predupredim-za-zapadnonilska-treska-news_692746.html", "text": "        В момента има недоказано, но съществуващо съмнение за една-единствена жена от нашия град, която проявява голяма част от симптомите на това заболяване. За съжаление, напълно сигурно е, че 3 от откритите 6 мъртви щъркела край село Атия в съседната община Созопол са носители на вируса на западнонилската треска.   През следващите дни Община Бургас ще проведе засилени дезинсекционни мероприятия на местата, където се събират много хора, и в биотопите, където се развъждат комари.\r\nКомарът е преносител на този вирус, който разболява предимно животни и най-вече птици, но е опасен и за хората.  Общината е предупредила и всички болници на своя територия да следят внимателно за евентуални случаи на западнонилска треска, защото тя се диагностицира трудно.   80% от заразените не проявяват никакви симптоми. При останалите 20% признаците на болестта са много подобни на грип - температура, болки в тялото, отпадналост, подуване на лимфните възли. При 1% от заболелите изходът е летален и предизвикан от впоследствие развит енцефалит или менингит. Това са основно възрастни и хора с отслабена имунна система, съвсем малки деца.\r\nТова лято смъртни случаи от западнонилска треска има в Сърбия, Гърция, Румъния, Косово, Италия.    „Когато излизате сред природата, препоръчително е да си носите и използвате репелент. При най-малки съмнения отидете при личния си лекар и му ги съобщете. Мерките за недопускане на комари у дома са разнообразни - мрежи на прозорците, инсектицидни лампи, спрейове, електрически устройства... Използвайте ги!“, съветват от общината.", "date": "2018.08.31", "title": "Община Бургас: Длъжни сме да ви предупредим за западнонилска треска!"}
{"url": "https://www.actualno.com/haskovo/rzi-zabrani-da-se-pie-vodata-ot-sedem-cheshmi-v-haskovo-news_692683.html", "text": "  РЗИ издаде предписание, с което забранява употребата за питейни нужди на водата от седем чешми в Хасково заради нарушени микробиологични и химични показатели. Това съобщиха от пресцентъра на Община Хасково.     Предписанието е с дата 30.08.2018 година. В него се казва, че е извършено изследване на проби вода от местни водоизточници традиционно използвани от населението за пиене, намиращи се на територията на гр. Хасково. Пробите показват, че водата не отговаря на нормите за качество по контролираните микробиологични и химични показатели за контрол.   Във водата на чешмата под бившия „Техникум по Автотранспорт“ е с превишение на колиформи и нитрати.\r\nТази на улица \"Бачо Киро\" също е с превишение на нормата за колиформи. Пробите на чешмата на улица „Ахрида“ са с наднормено съдържание на колиформи, ентелококи, манган и желязо. С колиформи и нитрати е и водата на чешмата на улица „Балатон“  Тази на улица „Каменни1“ е с установено над нормите съдържание на колиформи и ешерихия коли.   Взети са проби и от чешма \"Георги\" в парк \"Кенана\" там водата е с по-високо от допустимото съдържание на колиформи и нитрати, а чешмата в същия парк “Три чучура“ е превишение на нормите за колиформи и ешерихия коли.\r\nПредписанието задължава общината да обозначи седемте чешми с неизтриваем надпис “Водата не е годна за питейни нужди“ и да уведоми чрез медиите населението на Хасково да не използва водата от тези източници.    ", "date": "2018.08.31", "title": "РЗИ забрани да се пие водата от седем чешми в Хасково"}
{"url": "https://www.actualno.com/asia/desetki-postradaha-ot-silni-dyjdove-v-ujna-koreja-news_692655.html", "text": "  Надт 280 души пострадаха в резултат на проливните дъждове в Република Корея, а повече от 1 400 сгради бяха наводнени. Това съобщи Националната служба за борба с бедствията, извънредните ситуации и катастрофите.     Според нея на 28 август стихията е убила двама души, трима са сериозно ранени, а друг един човек е смятан за изчезнал. Дъждовете са причинили щети на автомобили и железниците, водоснабдителната система, предприятията и магазините, предаде БГНЕС.   Ограничен е трафикът в някои участъци от пътищата в окръг Капхон- Гун и град Гимпхо в провинция Конгидо.\r\nВ някои райони се закриват участъци от железопътни линии, повредени от водата. Метеорологичната служба предупреди страната, че се очакват проливни дъждове, които могат да паднат до 40 мм на час.  ", "date": "2018.08.31", "title": "Десетки пострадаха от силни дъждове в Южна Корея"}
{"url": "https://www.actualno.com/sofia/haos-na-centralnata-avtogara-zaradi-sprjanata-linija-sofija-plovdiv-news_692633.html", "text": "  И тази сутрин десетки пътници останаха без превоз на столичната Централна автогара, след като вчера стотици хора, закупили билети за превоз от фирма \"Витоша експрес\" по направление София – Пловдив, бяха принудени да търсят алтернативни варианти за придвижване.     Хората са имали закупен билет за линията, която фирмата вече не обслужва. Причината е прекратеният на 29 юли договор на фирмата със Столичната община eдностранно, с едномесечно предизвестие.   Управителят на \"Витоша експрес\" Тихомир Асенов не вижда извършени нарушения на договора за превоз на пътници от София до Пловдив. За Асенов е необяснимо защо е било нужно \"да се правят такива показни акции, да се пращат екипи на ДАИ на двете автогари – в София и в Пловдив, да се съставят актове\". Управителят твърди още, че от фирмата са изразили готовност да превозват пътниците в тази ситуация, за да не се получава \"социално напрежение\" и няколкостотин души да останат без транспорт.\r\nИван Николов, който оглавява дирекция \"Транспорт\" в Столичната община, обясни в предаването \"Преди всички\", че Столичната община е прекратила договора заради констатирано системно неизпълнение на поетите от фирмата задължения и конкретно заради неспазването на договорената продажна цена за билет. Превозвачът е трябвало да продава билета за седем лева, а е правил това на по-висока цена.  ", "date": "2018.08.31", "title": "Хаос на Централната автогара заради спряната линия София – Пловдив"}
{"url": "https://www.actualno.com/politics/demokratichna-bylgarija-syshto-poiska-ostavkata-na-pravitelstvoto-news_692737.html", "text": "   По-рано днес оттегляне на кабинета поискаха и от БСП.     \"Корупционният модел, укрепен и поддържан от Бойко Борисов вече трети мандат, руши българската държавност. Това са 10 години обслужване на мафията, блокиране на реформи и лобистко законодателство и грабеж на еврофондове\", посочват от \"Демократична България\".   Поисканите от премиера и подадени оставки от тримата министри днес за партията са \"крайно закъснели козметични ремонти\", които удължават агонията и задълбочават липсата на доверие към институциите и държавността. \r\n\"Това недоверие ще доведе до идването на прокремълски и популистки политически субекти начело с БСП. Субекти, които още отсега проповядват промяна на европейския курс на България и изтласкването в Евразия\", предупреждават от \"Демократична България\". В заключение от партията призовават за обединение на демократичната общност и готовност за поемането на управлението на България.  ", "date": "2018.08.31", "title": "\"Демократична България\" също поиска оставката на правителството"}
{"url": "https://www.actualno.com/society/iziskvat-ot-kmeta-na-svoge-da-kaje-koj-e-postavil-mantinelata-na-pyt-ii-16-v-grada-news_692748.html", "text": "  Областно пътно управление - София изиска от кмета на Своге информация кой е възложителят и изпълнителят на монтираната мантинела на път II-16 Своге - София в урбанизираната територия на града. Това е участъкът от водостока, при които стана тежкия пътен инцидент до моста над река Лесковдолска. Поставената ограничителна система в тази отсечка не е отразена в проекта за рехабилитацията на второкласния път и екзекутивните чертежи, съобщиха от АПИ.     Според Правилника за прилагане на Закона за пътищата - чл. 48, т. 1, буква „б“, в урбанизираните територии за населените места до 100 000 души, каквато е и община Своге, Агенция „Пътна инфраструктура“ отговаря за поддържането на платното за движение - т. е. от бордюр до бордюр. Отговорност на конкретната община са тротоарите, подземните съоръжения, велосипедните алеи, паркингите, пешеходните подлези, осветлението и крайпътното озеленяване извън платното за движение на републиканските пътища в границите на селата и селищните образувания.   За повишаване безопасността на движение в участъка от 28 август т. г. скоростта на движение в участъка е намалена от 40 км/ч на 30 км/ч. Данните от трафик камерите показват, че въпреки ограничението на скоростта и поставените пътни знаци шофьорите карат с 30% по-висока скорост от допустимата.", "date": "2018.08.31", "title": "Изискват от кмета на Своге да каже кой е поставил мантинелата на път II-16 в града"}
{"url": "https://www.actualno.com/asenovgrad/tochno-22-pyti-sa-izmiti-ulicite-v-asenovgrad-za-pet-meseca-news_692668.html", "text": "  Точно 22 пъти са измити улиците на Асеновград в рамките на последните пет месеца – от началото на април до края на август. Общата стойност на извършените машиносмени е в размер на над 6 000 лева. През посочения период миячната машина е работила на площад „Академик Николай Хайтов”, както и по булевард „България” и улиците „Шести януари”, „Генерал Дандевил”, „Христо Ботев”, „Съединение”, „Цар Иван Асен II”, „Александър Стамболийски”. За последните пет месеца са измити няколко улици в кварталите „Запад”, „Долни Воден“ и „Горни Воден“, както и други пътни участъци от училчната мрежа в централната част на Асеновград.     Графиците за миене на улиците в града се изготвят ежемесечно и се предоставят на фирмата изпълнител „КМД“ в началото на всеки текущ месец. През септември е предвидено уличната мрежа в Асеновград да бъде измита пет пъти. Предстои окончателното утвърждаване на графика, в който с предимство ще бъдат включени улици, на които се намират учебните заведения, във връзка с началото на новата учебна година.   ", "date": "2018.08.31", "title": "Точно 22 пъти са измити улиците в Асеновград за пет месеца"}
{"url": "https://www.actualno.com/curious/evropejski-koledni-bazari-nakyde-da-se-nasochim-news_692745.html", "text": "   се случват именно през онази част от годината, в която дните са кратки и мрачни, температурите ниски, а въздухът - студен и влажен. Провеждат се основно през месец декември, като повечето от тях обхващат и първата седмица от януари.     Макар че в повечето европейски столици те се отбелязват под сходен знак, все пак всеки град оставя своя собствен дух и отпечатък, така че ако посетите всички базари, всеки път ще се чувствате все едно сте на събитието за първи път.\r\nИ макар че в почти всеки европейски град се провежда подобно мероприятие през най-тъмните и студени дни, все пак европейските столици нямат равни на себе си с разнообразието, което предлагат.   Тези събития се организират основно за да доставят радост на хората. Ето защо, не е изненадващо, че се набляга основно на вкусна храна, напитки, музика и всичко, което може да бъде източник на добро настроение и да постави усмивка на лицето на хората. Макар че, както вече споменахме, подобни събитие се организират във всеки един по-голям европейски град, в няколко от европейските столици това се е превърнало в традиция с дълбоки корени.    На тези места всичко се изпипва в най-малките детайли, а крайният резултат е един коледен шедьовър. И така, нека видим на къде ни насочва една от най-утвърдените туристически агенции и кои места ни препоръчва да обмислим за да уловим най-доброто от предколедната треска. Трудно ще намерите европейска столица, на чиито коледни базари да има повече настроение и атмосфера на забавление. В италианската столица Рим присъстват повече лакомства и вкусотии, отколкото на което и да било друго място.\r\nИ макар че сладкишите традиционно леко отстъпват на градове като Виена или Берлин, но всичко останало е в много по-големи количества. Хубавото на Италия е, че времето през декември е винаги доста меко и Рим може да ви зарадва със стабилна температура от около 15 - 16 градуса.    Златна прага, както още я наричат, е описвана като един от най-красивите и романтични градове в света. Според мнозина, тя заема челно място с Париж и Лисабон в това отношение. Но що се отнася о коледните базари, Прага може да предложи дори повече от френската столица.\r\nТук студеното и снежно време благоприятства коледната атмосфера. Вкусни сладкиши, приготвени по многовековни традиции, ароматни топли напитки и безброй светлинки. Тук коледните базари траят поне месец, а краят им е най-често след като свърши и последния от коледно-новогодишните празници. Коледните базари в Будапеща се провеждат за около 5 седмици в годината, като началото им е няколко дни преди края на ноември. Те продължават до нова година и биват закрити на 1-ви януари, когато този многомилионен град се връща отново към забързаното си ежедневие.\r\nБудапеща е студена и мрачна по това време от годината, но това се компенсира от изумителната феерия от светлини и цветове, които се допълват от сладкиши и вкусни топли напитки. Ако целта на пътуването ви е да се докоснете до възможно най-много кулинарни изкушения, за които до сега дори не сте и чували, тогава вашата дестинация е Берлин. Както винаги в Германия, организацията на коледните базари е перфектно организирана, като се е поставил необходимия акцент на всеки един детайл. Освен храната, самите съоръжения, светлините, музиката и настроението на хората са като от приказките. Ако искате да изживеете истинска коледна приказка, трябва непременно да се насочите към столицата на Австрия. Във Виена атмосферата няма равна на себе си, да не говорим, че по това време от годината тук има доста добри шансове да се образува пухкава снежна покривка.\r\nСпоред Loyal Travel, тук коледните базари са с традиции на повече от 700 години, а началото им датира от края на 13-ти век. Обикновено, във Виена събитията започват рано - още през средата на ноември, но в същото време са и сред тези, които свършват първи. Ето защо, не е препоръчително да чакате новогодишните празници, тъй като има реална опасност да изпуснете всичко. Каквото и да сме виждали, обаче, британската столица винаги ще намери начин да надскочи нашите очаквания и ще успее да ни впечатли. Повечето от магията на коледните филми, която виждаме по американските филми, всъщност е резултат от традиции, донесени в Новия свят именно от стара Великобритания.\r\nЕто защо, в никакъв случай не бива да ви изненадва, че именно Лондон е сред най-драматичните градове в света със своята кулминация от блясък, цветове, светлини, вкусове, аромати и звуци.\r\nНай-интересното е, че местните коледни базари не е задължително да са най-големи или най-скъпи, но просто винаги носят най-богато усещане и емоция. Те обикновено започват в края на ноември и продължават около 6 седмици, което ги прави едни от най-продължителните в Европа.", "date": "2018.08.31", "title": "Европейски коледни базари - накъде да се насочим"}
