{"url": "https://www.actualno.com/america/myj-opita-da-se-samoubie-do-belija-dom-news_662791.html", "text": "  Въоръжен с пистолет мъж се самонарани край северната ограда на Белия дом, предаде БГНЕС.  Медици са пристигнали на местопроизшествието и му оказват помощ. Няма данни за неговата самоличност, нито пък за други ранени. Пешеходното и автомобилното движение около Белия дом е ограничено. Президентът на САЩ Доналд Тръмп със съпругата си Мелания се намира във Флорида. Той е информиран за инцидента. В крайна сметка се оказа, че мъжът е стрелял няколко пъти, но нито веднъж към Белия дом. Той не е могъл да бъде спасен, след като се е прострелял. Продължава работата по установяване на самоличността му.      ", "date": "2018.03.03", "title": "Мъж опита да се самоубие до Белия дом*"}
{"url": "https://www.actualno.com/europe/gazprom-zapochna-procedura-po-raztrogvane-na-dogovorite-s-naftogaz-news_662756.html", "text": "  Руският концерн \"Газпром\" започна процедура по разтрогване на договорите за доставка и транзит на газ с украинския „Нафтогаз“ в Стокхолмския арбитраж. Това заяви заместник-председателят на УС на газовия гигант Александър Медведев.  Той уточни, че новото дело по този иск на \"Газпром\" в Стокхолмския арбитраж ще бъде разгледано от друг състав арбитри, съобщи Дойче веле. Медведев направи това изявление, след като на 28 февруари Стокхолмският арбитраж задължи „Газпром“ да плати на „Нафтогаз“ 4,63 милиарда долара за това, че не е доставил необходимите, съгласно договорите, обеми газ за транзит. Сумата впоследствие беше намалена до 2,56 милиарда долара. В същото време арбитражът отклони искането на украинската страна за преразглеждане на транзитната такса и за промяната на договора в съответствие с украинското законодателство, допълва БГНЕС. Президентът на \"Газпром\" Алексей Милер нарече това решение „асиметрично“ и заяви, че арбитражът се води от двойни стандарти. „Ние сме категорично против икономическите проблеми на Украйна да бъдат решавани за наша сметка. В тази ситуация за „Газпром“ продължаването на договорите е икономически неизгодно и нецелесъобразно“, подчерта той.\r\nНа 1 март „Газпром“ отказа да възобнови доставките на природен газ за Украйна и върна на „Нафтогаз“ капарото. На 2 март Киев призова украинците да пестят природния газ.   Днес, 3 март, украинският лидер Петро Порошенко обяви, че критичната ситуация е останала в миналото. „В момента имаме рязко увеличаване на доставките на природен газ от Европейския съюз: доставки на газ от Полша, доставки на газ от Словакия, доставки на газ от Унгария. И целият дефицит е напълно покрит“, твърди той.\r\n„Нафтогаз“ също така обяви, че газотранспортната система на Украйна работи в нормален режим, но призова гражданите да пестят газ до 6 март. „Всеки икономисан от вас кубически метър – това е защита на Украйна от непредсказуемите действия на руснаците“, се посочва в изявлението на ръководителя на компанията Андрей Коболев.\r\nУкраинската компания подкрепи предложението да се проведат преговори по решенията на Стокхолмския арбитраж с участието на Русия, ЕС и Украйна и заяви, че е готова да участва в тях „в най-близкото удобно за всички страни време“.     ", "date": "2018.03.03", "title": "\"Газпром\" започна процедура по разтрогване на договорите с \"Нафтогаз\""}
{"url": "https://www.actualno.com/cosmos/asteroidi-shte-sa-opasno-blizo-do-zemjata-prez-sledvashtite-32-godini-news_662748.html", "text": "  Огромни астероиди с диаметър до един километър през следващите 32 години повече от 10 пъти могат да се приближат до Земята на опасно разстояние, прогнозира Центърът „Антистихия“.  \"До 2050 г. се очакват 11 срещи с астероиди на разстояния по-малки от средния радиус на лунната орбита (385 000 км). Размерите на тези обекти са в интервала от 7 до 945 метра\", се посочва в документа. Най-опасният е астероидът Апофис (99942 Apophis) с диаметър 393 метра. На 13 април 2029 г. той ще се приближи до Земята на разстояние от 38 400 километра, което е близо до височината на орбитатата на геостационарните спътници (35 800 км). Скоростта на приближаване ще бъде 7,42 км/сек, предаде БГНЕС. Според Центъра \"Антистихия\", през 2017 г. повече от 730 астероида са приближили Земята на разстояние по-малко от 10 милиона километра. От тях астероиди с диаметър над 100 метра опасно са се сближили със Земята почти 100 пъти.\r\nКъм големите космически обекти се отнасят астероидите, чийто диаметър е повече от километър. На Земята са известни около 120 много големи астероидни кратери. В Русия най-големият от тях е Попигайската котловина в северната част на сибирската платформа. Размерът на вътрешния кратер е 75 километра, външният кратер е 100 километра. Катастрофата се е случила преди около 36 милиона години.   С падането на един голям метеорит, някои учени обясняват масовото изчезване на живи организми (преди около 250 милиона години). Друг метеорит, според хипотезата на Луис Алварес, доведе до изчезването на динозаврите.\r\nСравнително по-малките обекти също представляват сериозна заплаха за Земята, тъй като техните взривове в близост до населени места, в резултат на ударната вълна и топлината могат да доведат до значителни щети, съизмерими с пораженията на атомен взрив. Само по случайност падането в ненаселен район на Тунгуския метеорит на територията на днешния Красноярски край през 1908 г. не е причинило такива последствия.  ", "date": "2018.03.03", "title": "Астероиди ще са опасно близо до Земята през следващите 32 години"}
{"url": "https://www.actualno.com/america/sasht-razpolojiha-400-raketi-na-pro-sreshtu-rusija-moskva-vzima-merki-news_662751.html", "text": "  САЩ вече са разгърнали над 400 ракети от противоракетната отбрана /ПРО/, насочени срещу Русия. Това съобщи руски военен и дипломатически източник.  \"Днес САЩ вече имат разгърнати над 400 противоракети, обединени в единна глобална система на ПРО\", каза той. Източникът добави, че изказванията на американските официални лица, които са прозвучали след посланието на руския президент Владимир Путин, че създаваната от Вашингтон глобална ПРО не е насочена срещу Русия, са чисто лукавство, предаде БГНЕС. Русия ще предприеме симетрични мерки в отговор на тези действия. Това заяви пред ТАСС председателят на Комитета по отбрана в Държавната дума Владимир Шаманов.\r\n\"Ситуацията е под контрол, симетрични мерки в тази посока вече са взети или ще бъдат взети, или в най-близко бъдеще ще бъдат взети\", каза той.     ", "date": "2018.03.03", "title": "САЩ разположиха 400 ракети на ПРО срещу Русия, Москва взима мерки"}
{"url": "https://www.actualno.com/crime/policejski-proverki-zaradi-publikacii-za-ruskija-patriarh-vyv-facebook-video-news_662754.html", "text": "  Вечерта на 2 март няколко души са били посетени в домовете си от полицаи , които са ги карали да подпишат протокол - предупреждение заради отправени от тях заплахи към руския патриарх Кирил във връзка с тридневното му посещение в страната. За това се оплакаха потребители в социалната мрежа Facebook.  Един от тях е Иво Дошев, който е заснел клип, на който се вижда как трима полицаи искат от него да подпише такъв протокол. Дошев отказва, определяйки това като полицейски произвол Служителите на МВР дори не му обясняват какви точно заплахи е отправил.\r\n\"Относно в ГДБОП, НСО получен сигнал - разбирате ли ме. Явно във Facebook гледат, не мога да Ви кажа\", обяснява единият полицай. След отказа на Дошев да подпише протокола, полицаите си тръгват, се вижда още от видеото. Пред \" \" Дошев обясни, че нищо не е подписвал, защото дори не е споменавал патриарха, нито го е коментирал в какъвто и да е контекст. Той обясни, че и други хора са карани да подписват такъв документ. Един от тях е Рафаил-Росен Стефанов, който е йеромонах и бивш Игумен на Кладнишкия манастир. Той е подписал протокол, че е предупреден във връзка \"с отправяни заплахи за лица, които посещават България\". След това полицаите са уточнили, че става дума за руския патриарх. Стефанов разказа, че служителите на МВР са му поискали личната карта като подчерта, че са се държали много добре с него. Предупредили са го, че \"при следващ път ще бъдат принудени да вземат мерки\".  Той заяви, че не знае за коя негова публикация става въпрос, което не му е било обяснено и от полицаите.\r\nОт пресцентъра на МВР заявиха, че нямат информация за случая. Директорът на Главна дирекция \"Борба с организираната престъпност\" (ГДБОП) Ивайло Спиридонов отказа всякакъв коментар с аргумента, че не обсъжда акции. Той отказа да отговори на всякакви въпроси и затвори телефона.\r\nГлавният секретар на МВР Младен Маринов коментира, че четирима души са били предупредени с протокол. Той каза, че става дума за конкретен сигнал до службите заради публикации във \"Фейсбук\", които представляват заплаха към патриарх Кирил. \"Това си е процедура. Предупредени са. Дори в интернет пространството не бива да се отправят заплахи към когото и да било. Това е, което мога да ви кажа. Предупредени са по Закона за МВР\", обясни още той. Допълни, че протоколите не водят до наказания, а са предупреждение да се спазват законите. Маринов не пожела да коментира какви са били заплахите и отказа повече подробности.    . Който гласи: \"Чл. 65. (1) Полицейските органи предупреждават устно или писмено лицето, за което има достатъчно данни и се предполага, че ще извърши престъпление или нарушение на обществения ред.\r\n(2) За писменото предупреждение се съставя протокол, с който лицето се предупреждава за отговорността, която се предвижда при извършване на съответното престъпление или нарушение на обществения ред.\r\n(3) Протоколът за предупреждение се съставя в присъствието на лицето и на един свидетел, като след\r\nзапознаване със съдържанието му се подписва от полицейския орган, лицето и свидетеля. Отказът на лицето да го подпише се удостоверява с подписа на свидетеля. В случаите на домашно насилие копие от протокола за предупреждение се предоставя на пострадалото лице при поискване\". Руският патриарх пристигна в България на 2 март по повод 140 години от Руско-турската война и Освобождението на България. Той беше посрещнат от Старозагорския митрополит Киприан, вицепрезидента Илияна Йотова и зам.-председателя на Народното събрание Емил Христов. Въпреки краткото време, откакто е в страната, посещението му предизвика множество реакции. Една от тях дойде от посолството на Украйна. От там изразиха възмущение от антиукраински изказвания на патриарха на Руската православна църква Кирил в ефира на Българската национална телевизия на 1 март.\r\nНа 3 март от МВР изпратиха мейл до медиите, който гласи:\r\n\" На основание на това, МВР е предприело съответните действия по процедура, съгласно компетенциите си. Установени са авторите на коментарите. На основание чл. 65 от ЗМВР са издадени 4 протокола за писмено предупреждение.\"   ", "date": "2018.03.03", "title": "Полицейски проверки заради публикации за руския патриарх във Facebook (ВИДЕО)"}
{"url": "https://www.actualno.com/analysis/italija-pred-izbori-po-pytja-kym-politicheskija-pat-news_662759.html", "text": "  Италианците избират парламент на 4 март, те ще гласуват за популистките партии, но нито една от тях няма да има мнозинство, за да сформира правителство. Накъде отива Италия?  Популистите – и леви, и десни – са на прага на съкрушителна победа на парламентарните избори в Италия, сочат допитванията до общественото мнение. Най-много гласове – около 30% – ще получи движението „Пет звезди“, което използва леви лозунги. Преди 9 години то беше основано от комика и блогър Бепе Грило, а на изборите се води от 31-годишния Луиджи ди Майо, който е кандидат за премиер и няма висше образование.  „Пет звезди“ се позиционира като движение, борещо се срещу елита. Неговите лидери обещават социални придобивки, скептично се отнасят към ЕС и критикуват настаняването на бежанци и мигранти в Италия.\r\n„Смятам, че нашата политическа сила ще стане най-силната и ще състави правителство“, заяви пред ДВ Луиджи ди Майо, демонстрирайки увереност в своите сили. „Европейските държави разбират, че истинската заплаха идва от Марин льо Пен и „Алтернатива за Германия“. Ние не сме такива, намираме се в левия политически фланг, сражаваме се със Салвини и неговата „Северна лига“, уточнява той. Кандидатът на „Пет звезди“ за премиер определя популистите от „Северната лига“ и техния лидер Матео Салвини, известен със своите резки изявления спрямо мигрантите, като главни противници на тези избори. Салвини с лозунга си „Италия преди всичко“ сключи съюз с консерваторите от „Форца Италия“ на Силвио Берлускони и с национал-консервативната партия „Италиански братя“.  Очаква се, че този блок от десни популисти и национал-консерватори ще се превърне в най-силната парламентарна група в новия парламент. Социолозите му дават 38% от гласовете. Третият и, както изглежда, най-многоброен лагер /22%/ е на социалдемократите, които влизат в настоящата управляваща коалиция. Всичките три водещи политически сили: „Пет звезди“, коалицията на консерваторите и десните популисти, социалдемократите изключват създаването на коалиционно правителство. По тази причина най-голямата загадка за италианските избиратели остава това, по какъв начин ще се сформира новият кабинет. Според експерта по Италия Лутц Клинкхамер изключително сложното избирателно право в случая не е помощник.  „По всяка вероятност, тези три политически сили ще се блокират взаимно една друга в парламента. Това може да доведе до това, че на власт да остане служебно правителство, което да се опита много бързо да прокара през парламента нов избирателен закон и след това да насрочи нови избори“, заяви в интервю за ДВ Клинкхамер, който е заместник-директор на Германския исторически институт в Рим. Председателят на Еврокомисията Жан-Клод Юнкер предупреди, че трябва да се готвим за „най-лошия сценарий“ в Италия, т.е. за парламент, който ще бъде неспособен да взима решения. Коментарите на Юнкер временно повишиха цената на рефинансирането на гигантския италиански държавен дълг.\r\nПазарите нервничат, а системата е нестабилна, тъй като италианската икономика расте бавно, а банковият сектор е уязвим за кризи. Но за това, как да се намали държавния дълг, който е достигнал 130% от БВП, по време на тази кампания не се говори. „Всички обещават, но нямат рецептата“, констатира в интервю за ДВ професорът по икономика от Сиена Руджеро Бертели. За бившия италиански премиер, 81-годишния Силвио Берлускони тези избори могат да станат триумфално завръщане. Той повече не може да заема политически постове, защото беше осъден за данъчни измами. Въпреки това Берлускони контролира консервативната коалиция, която се оглавява от неговата „Форца Италия“. Всички скандали са останали в миналото – т.нар. „бунга-бунга“ партита, делото „Руби“ или съмнителния бизнес с бивши диктатори – не нанесоха сериозни щети върху имиджа на медийния магнат и милиардер, предаде БГНЕС.\r\n„Част от правителството и някои институции, облечени с власт, ме нападнаха с мръсни и лъжливи оскърбления. Но хората разбират, че приказките за „бунга-бунга“ и т.н. бяха лъжи, създадени от заинтересованите лица за отстраняването на политически противник“, подчертава Берлускони в едно от своите неотдавнашни интервюта.\r\nТази роля на жертва, която е избрал за себе си вечно усмихнатият милиардер, се приема благосклонно от избирателите. Партията „Форца Италия“, според допитванията, ще спечели 16% от гласовете, оставайки влиятелна сила в лагера на десните. Берлускони нито се бои от контакти с десните популисти, нито с национал-консерваторите.\r\nТой твърдо вярва, че посеченият от него премиер ще оглави следващото правителство. При това Берлускони обещава на избирателите намаляване на данъците и решение на проблема със заетостта за безработните младежи. Откъде ще се вземат тези пари, бившият премиер не говори.  Кметът на Палермо Леолука Орландо доста скептично се отнася към вероятния успех както на левите, така и на десните популисти на предстоящите избори. В бедния италиански юг изборите да предрешени, смята той. Неговата партия, ляволибералната „Италия на ценностите“, има скромни шансове за успех, признава кметът. „Мисля, че всички популисти са изложени на риск, който бих нарекъл „мафия“. Популистите не са запознати с управлението и на тях може да се повлияе негативно“, отбелязва Орландо, който през целия си живот се е борил с мафията. Той не твърди, че Силвио Берлускони е мафиот, но посочва, че политическият климат се променя. „Само казвам, че културата Берлускони е именно това, от което се нуждае мафията“, добавя Орландо.\r\nИталия няма да потъне в хаос или да рухне икономически веднага след изборите за парламент, тя ще остане третата икономика на еврозоната. „И това едва ли ще се промени след изборите. Проблемите, които излизат на повърхността, носят средно- и дългосрочен характер. Става дума за инвестиции, за това, че новото поколение няма перспектива в родината си и по тази причина много млади италианци, особено по-добре образованите заминава за чужбина“, заключи Лутц Клинкхамер от Германския исторически институт в Рим.   ", "date": "2018.03.03", "title": "Италия пред избори: по пътя към политическия пат"}
{"url": "https://www.actualno.com/america/zaloviha-13-t-kokain-v-rio-de-janejro-news_662760.html", "text": "  Полицията в бразилския щат Рио де Жанейро откри 1,3 тона кокаин в контейнери в пристанището на едноименния град, съобщи телевизия Глобу.  \"Ние смятаме, че това е най-голямата в историята пратка кокаин, конфискувана в Рио де Жанейро и една от най-големите в историята на Бразилия\", каза следователят Фабрицио Оливейра, предаде БГНЕС. Наркотикът е бил разпределен в 48 чанти, които са били в два контейнера. Полицейски кучета са открили кокаин, въпреки взетите мерки от контрабандистите - те поставили в багажа подправки, за да премахнат характерната миризма. Собствениците на контейнери все още не са установени, в ход е разследване.   ", "date": "2018.03.03", "title": "Заловиха 1,3 т кокаин в Рио де Жанейро"}
{"url": "https://www.actualno.com/society/skiori-v-chetnicheski-uniformi-razvjaha-tribagrenici-po-pistite-na-borovec-news_662766.html", "text": "  Пътят до историческия Сан Стефано не е нито лек, нито кратък. Всъщност се равнява на 175 900 дни робство, на 5784 месеца, на 482 години, на цели 5 века. 3-ти март е дата не повлияна от времето, събития, превратности вече 140 години. 3-ти март е дата, която не само поставя България на картата на Европа, но задава посоката за постигане на идеала за национално обединение. Нито изминалите години, нито безмилостният ход на историята са в състояние да изтрият този идеал от паметта на българина, защото българският дух е жив.  Скиори в \"четнически униформи\" в бяло, зелено и червено се пуснаха по пистите в Боровец, за да отбележат 140-ата годишнина от Освобождението на България. Българи, силно повлияни от геройството на прадедите ни, решиха да честват по нестандартен и впечатляващ начин Националния празник 3 март в зимния курорт. Вдъхновени от героите от българската история, собствениците на популярен български бранд създават специалната ски екипировка с детайли от четнически и гвардейски униформи. „Всички трябва да сме горди с делата на предците си и да показваме, че сме достойни техни наследници. 140-годишният юбилей от Освобождението на България е събитие, което всеки би трябвало да отбележи по начин, по който може“ сподели Лъчезар Главинов, собственик на успешната спортна марка и автор на идеята.\r\nСкиорите-четници се спуснаха, развявайки български знамена и предизвикаха еуфория у многобройните присъстващи, решили да отбележат най-българския празник в Боровец.     ", "date": "2018.03.03", "title": "Скиори в четнически униформи развяха трибагреници по пистите на Боровец"}
{"url": "https://www.actualno.com/america/nenujnite-kucheta-veterani-na-amerika-news_662763.html", "text": "  Много служебни кучета, които американската армия е използвала за намирането на взривове по време на операцията в Афганистан, след приключване на своята служба са останали без грижи и стопани, сблъскали са се с лошо отношение. Това се казва в доклад на Главния инспекторат на Пентагона.  В доклада се отбелязва, че американската армия е започнала да използва в Афганистан специално тренирани за откриването на бомби кучета през 2010 г. Програмата е приключила през 2014 г., но сухопътните войски не са се погрижили след това за отглеждането на над 150 кучета ветерани, предаде БГНЕС. \"Военните са били временни стопани на тези кучета само по време на операциите\", се казва в документа. Някои от четириногите, останали без „работа“, са били дадени за отглеждане в семейства или на специални организации, но над 100 от тях са останали в приюти за домашни животни. Армията не е контролирала при какви стопани са оставали кучетата, дали към тях са се отнасяли с необходимото внимание или агресивно.   ", "date": "2018.03.03", "title": "Ненужните кучета ветерани на Америка"}
{"url": "https://www.actualno.com/asia/zemetresenie-raztyrsi-iztochna-turcija-news_662764.html", "text": "  Земетресение с магнитуд от 4,2 по скалата на Рихтер бе регистрирано по-рано в събота в Източна Турция, показва справка на официалната интернет страница на Европейския средиземноморски сеизмологичен център.  Епицентърът на труса се е намирал на около три километра от град Отлюкбели и на 37 от град Байбурт. Очевидци съобщават, че земетресението е продължило около 3-4 секунди. Няма данни за щети или загинали.   ", "date": "2018.03.03", "title": "Земетресение разтърси Източна Турция"}
{"url": "https://www.actualno.com/politics/putin-pozdravi-radev-za-3-mart-news_662769.html", "text": "  Руският президент Владимир Путин публикува в поздравление до българския си колега Румен Радев и българския народ по случай 140-годишнината от Освобождението.  \"В тези дни си спомняме за подвизите на руските воини и българските опълченци, сражавали се рамо до рамо на Шипка и край Плевен. Благодарение на тяхното мъжество, издръжливост и самоотверженост беше възстановена древната българска държавност\", се казва в поздравлението. \"Убеден съм, че общите исторически традиции, здравите възли на дружбата, културната и духовната близост и занапред ще бъдат надеждна основа за развитието на многоплановото сътрудничество между нашите страни\", пише още руският президент. \"От душа Ви желая здраве и успехи, а на братския народ на България - благополучие\", завършва обръщението.  ", "date": "2018.03.03", "title": "Путин поздрави Радев за 3 март"}
{"url": "https://www.actualno.com/curious/dneven-horoskop-za-4-mart-news_662775.html", "text": "     Тази неделя може да имате задълбочен семеен разговор. Не се опитвайте да налагате мнението си на всяка цена. В един момент тя може да излезе прекалено висока. Бъдете реалисти.  Тази неделя не пренебрегвайте правилата. Сега е момент, в който трябва да ги спазвате стриктно. Убедете се, че сте направили така, че да сте сигурни, че сте опитали всички общопризнати начини за действие.   Тази неделя не отказвайте среща с приятел, дори да нямате никакво време – намерете такова. Имате нужда от презареждане, което ще дойде именно от тази среща. Тази неделя не изневерявайте на желанията си и ги комбинирайте с удоволствието на партньора ви. Ще се получи вълшебна смес, която дълго време ще захранва връзката ви.   Тази неделя оставете лидерството в ръцете на половинката ви. Имате нужда да си починете, а и нека и партньорът ви да се убеди, че има вашето доверие и уважение. Тази неделя ще е необходимо да се въоръжите с повече толерантност и търпение към вашите роднини. Те изпитват своите трудности в момента. Натякването не води до нищо добро. Представете си, че сте на тяхно място.  През този ден с половинката ви опитайте нещо ново и смело, което ще разнообрази всекидневието ви и ще обогати връзката ви. Оставете притесненията и предразсъдъците настрана и се забавлявайте. Предстои ви ден, в който е добре да покажете борбеността си. Ако искате да постигнете целта си точно днес не трябва да се отказвате. Резултатите ще дойдат по-бързо, отколкото сте си представяли.  Денят ще ви поднесе тайна, която ще ви убеди в правотата ви. Продължавайте да бъдете себе си и не парадирайте с наученото. Така ще спечелите повече. През този ден не се срамувайте да си признаете, че имате нужда от промяна. Тя ще дойде заедно с ваш и ще ви помага по пътя към по-доброто, така че не колебайте да дадете всичко от себе си.  През този ден не си позволявайте да коментирате или оценявате другите. Насочете усилията си към вас самите. Така ще спечелите много повече. Денят обещава приятни мигове и нови усещания стига да сте отворени към тях. Не се страхувайте да разгърнете новото у себе си и да станете един по-различен и отворен човек.  ", "date": "2018.03.03", "title": "Дневен хороскоп за 4 март"}
{"url": "https://www.actualno.com/politics/novinite-naj-vajnoto-za-denja-3-mart-news_662779.html", "text": "     Това каза президентът Румен Радев в речта си на връх Шипка по случай 140 години от Освобождението на България, предаде репортер на Actualno.com.  Руският президент Владимир Путин публикува в сайта на Кремъл поздравление до българския си колега Румен Радев и българския народ по случай 140-годишнината от Освобождението.   На плаката с изображението на руския президент има и надпис: \"Путин – президентът – миротворецът\". Непосредствено до снимките има знаме с надпис \"Воински съюз Васил Левски\".   Желанието на Google да отбележи Освобождението на България се превърна в невероятен гаф. На 1 март „Газпром“ отказа да възобнови доставките на природен газ за Украйна и върна на „Нафтогаз“ капарото. На 2 март Киев призова украинците да пестят природния газ. Вечерта на 2 март няколко души са били посетени в домовете си от полицаи , които са ги карали да подпишат протокол - предупреждение заради отправени от тях заплахи към руския патриарх Кирил във връзка с тридневното му посещение в страната. В същото време депутатът смята, че Полша няма смисъл да иска компенсации от Русия, защото тя \"не спазва международното право\"   ", "date": "2018.03.03", "title": "Новините: Най-важното за деня, 3 март "}
{"url": "https://www.actualno.com/politics/ruskijat-patriarh-molja-se-duhovnata-vryzka-mejdu-nashite-narodi-da-ostane-nerushima-news_662746.html", "text": "  \"Моля се проявилата се с особена сила преди 140 години духовна връзка между нашите народи да остане нерушима и да намери израз в братско единомислие и готовност да положим усилия за укрепване на единството на Светото Православие, да запазим християнските ценности и православните традиции на нашите отци. Това е един празник за българския и руския народ. Това каза руският патриарх Кирил в словото си на връх Шипка по повод 140-ата годишнина от Освобождението на България от турско робство.  \"Днес, в деня на Освобождение на България от османско робство ние произнесохме молитви за упокой на руските воини и българските опълченци, геройски загинали при отбраната на Шипка, която е един от най-ярките епизоди в освободителната война. 140 години ни отделят от Шипченската епопея, но светлите образи на воините освободители не изчезват от народната памет и всяко следващо поколение на православни християни с живо внимание и неподправен интерес отново открива за себе си историята на освободителната война. Причината за това е уникалния жертвен характер на тази борба за свобода на поробените братя\", заяви руският патриарх. \"Словото Божие гласи, че няма по-голяма любов от тази, в която се полага душата за свободата на другите\", добави той. По думите му хиляди руснаци са отдали живота си за спасението на хора, с които имат обща православна вяра. \"Вдъхновявайки се от силата на вярата те бяха силни във войната и изгониха чужденците като показаха безпрецедентна храброст и със собствената си кръв платиха избавлението от дългия гнет над една християнска страна. В чест на безстрашните защитници на Шипченския проход, на този връх, който бе назован по името на св. Николай чудотворец бе издигнат този величествен монумент, където са положени останките на загиналите тук руски воини и български опълченци. Намирайки се на това свещено място не може да не се усети особеното благоволение и да се преклоним пред тях със съзнанието за непреходното историческо значение на подвига на защитниците на Шипка. Да бъде вечна и свята тяхната памет\", каза още руският патриарх Кирил.  ", "date": "2018.03.03", "title": "Руският патриарх: Моля се духовната връзка между нашите народи да остане нерушима"}
{"url": "https://www.actualno.com/europe/unker-es-iska-da-izbegne-usilvaneto-na-roljata-na-sasht-i-rusija-na-balkanite-news_662757.html", "text": "  Европейският съюз се стреми да избегне усилването на ролята на САЩ в страните от Западните Балкани в процеса на присъединяване на тези държави към ЕС, защото това ще усили и ролята на Русия в региона. Това заяви в интервю за „Евронюз“ председателят на Еврокомисията Жан-Клод Юнкер.  \"Когато става дума за присъединяването на страните от Западните Балкани ..., те /САЩ/ нямат право на глас – решението е на ЕС, а не на САЩ. Ние ги уважаваме и приветстваме техния принос, но аз не искам, в процеса от една страна голяма роля да играят САЩ, а впоследствие това да доведе до увеличаване на ролята на Русия. Ние няма да подхождаме към този въпрос по този начин\", отговори Юнкер на въпроса дали ЕС разчитат на САЩ по въпроса за осигуряването на безопасността в региона. В четвъртък, 1 март, в София на среща с лидерите от Западните Балкани, той подчерта, че на този етап нито една държава не е готова да стане член на Евросъюза. Кандидати за членство в ЕС са Албания, Македония, Сърбия, Черна гора, както и Косово, което все още не е признато от 5 страни-членки на съюза.  ", "date": "2018.03.03", "title": "Юнкер: ЕС иска да избегне усилването на ролята на САЩ и Русия на Балканите"}
{"url": "https://www.actualno.com/america/sasht-iskat-pregovorite-za-imeto-mejdu-gyrcija-i-makedonija-da-uspejat-news_662750.html", "text": "  Американският посланик в Атина Джефри Паят заяви, че САЩ са изключително силно заинтересовани от успеха на дипломатическите преговори за името, които в момента текат между Република Македония и Гърция.  Посланикът говори по време на дискусията в рамките на икономическия форум в гръцкия град Делфи. Според него най-добрият начин да се помогне е като не се спекулира твърде много около процеса и перспективите, предаде БГНЕС. Ще кажа следното: за САЩ е много ясно, че и двете държави, гръцкото и македонското правителство разглеждат преговорите като възможност да решат въпроса и да го оставят в миналото, подчерта американският дипломат. Джефри Паят заяви, че САЩ са обезпокоени от реалното руско влияние в Западните Балкани, а руското влияние е допълнителен подтик за Вашингтон да работи и да инвестира, за да могат страните от региона да останат на пътя за европейската и евроатлантическата интеграция.  ", "date": "2018.03.03", "title": "САЩ искат преговорите за името между Гърция и Македония да успеят"}
{"url": "https://www.actualno.com/politics/borisov-pred-patriarh-kiril-nashata-politika-na-balkanite-ne-e-nasochena-sreshtu-rusija-news_662789.html", "text": "  Министър-председателят Бойко Борисов се срещна с Московския и на цяла Русия патриарх Кирил, който е на посещение в България по случай 140-годишнината от освобождението на страната от османска власт, съобщиха от правителствения пресцентър.  “Имаме прекрасни отношения между двата народа и Вашето присъствие в днешния ден го потвърждава, за което Ви благодаря”, каза българският премиер. Той посочи, че освен Освобождението и националния празник на страната, България днес отдава почит и към загиналите воини в Руско-турската война, най-много от които са от Русия. Премиерът Бойко Борисов заяви, че във времето, в което е министър-председател на България, правителствата са отпуснали над 140 млн. лв. за ремонт и изграждане на нови православни църкви и манастири. “Продължаваме, доколкото Господ ни дава сили и възможности, колкото може да направим за Църквата. Такива светини като Бачковския, Троянския, Рилския манастир, толкова много църкви, включително взривени в онези времена, изградихме, реконструирахме, ремонтирахме, изписахме наново и това българският народ го уважава”, посочи Борисов и допълни, че разчита много православието да води народите ни към добри дела. Руският патриарх Кирил подчерта, че в Руско-турската освободителна война Русия е била водена от разбирането, че българите са братски, православен народ, а не от политически цели. “Това показва, че православната вяра е огромна духовна сила”, каза руският патриарх и отбеляза, че на Шипка днес е видял жива тази традиция. „Смятам, че тази традиция, която произлиза от дълбините на народния живот, е велика сила. Дай Боже, тази сила да запази завинаги единомислието на нашите народи, а междудържавните отношения да се определят, отчитайки истинските настроения на хората“, посочи патриарх Кирил, отбелязвайки отличните братски отношения между православните църкви на България и Русия.\r\nМинистър-председателят информира патриарх Кирил и за основния приоритет на Българското председателство на Съвета на ЕС – Западните Балкани. “Искаме да свържем всяка една столица с другата, да изградим пътища, жп линии, дигитална инфраструктура. Нашата политика за Балканите не е насочена срещу нашите големи съседи – нито срещу Турция, нито срещу Русия. Точно обратното – ние разчитаме, че заедно със съседите, с цяла Европа ще работим не само за нормализиране на отношенията, а да градим и да дадем възможност на нашите народи да живеят в мир и свобода, в благоденствие. Без Бог нищо не можем да направим и не се и опитваме”, каза Борисов.   Премиерът отправи и благодарности към президента на Руската федерация Владимир Путин и министър-председателя Дмитрий Медведев за поздравленията по случай националния празник на България.\r\nНа срещата присъства и българският патриарх и Софийски митрополит Неофит, както и свещеници от Българската православна църква.  ", "date": "2018.03.03", "title": "Борисов пред патриарх Кирил: Нашата политика на Балканите не е насочена срещу Русия "}
{"url": "https://www.actualno.com/curious/selfitata-ugolemjavat-nosa-s-30-news_662780.html", "text": "  Селфитата правят носа ви да изглежда по-голям с 30%, пише изданието „Мирър“.  Ако се улавяте, че правите стотици селфита, но все още не сте доволни от снимката, тогава може да сте се превърнали в жертва на „селфи ефекта“. Ново проучване на изследователите от Медицинското училище „Rutgers“ в Ню Джърси разкриха изкривяващите ефекти на селфи-камерите, които подтикват много хора да развият изкривена представа за собствения си образ. Учените, включително Борис Паскховър, които е специалист в лицевата пластична хирургия, обяснява, че селфитата често биват давани като пример защо пациентите се стремят към пластична операция.\r\n„Младите постоянно си правят селфита, които качват в социалните мрежи и си мислят, че те представят как изглеждат наистина, което може да има влияние върху емоционалното им състояние“, споделя д-р Паскховър.   В проучването учените са създали математически модел, който показва как носовете биват изкривявани от снимки, които са направени много от близко, предаде БГНЕС.\r\nМоделът е базиран на средни измервания на главата и лицето, които образуват расови и етнически разнообразни участници.\r\nТой разкрил, че селфи, направено на далечина 12 инча от лицето, прави носа да изглежда 30% по-голям, сравнение със снимка, направена от 1.5 метра.   Д-р Паскховър вярва, че пагубните ефекти на селфитата са обществен здравен проблем.\r\nСпоред Американската Академия за пластична хирургия и възстановителни операции 55% от хирурзите споделят, че хората идват при тях, търсейки козметични процедури заради по-добри селфита.  ", "date": "2018.03.03", "title": "Селфитата уголемяват носа с 30%"}
{"url": "https://www.actualno.com/europe/polsha-iska-850-mlrd-dolara-reparacii-ot-germanija-news_662743.html", "text": "  Полша оценява щетите, нанесени от Германия през Втората световна война, на 850 милиарда долара.  Това заяви ръководителят на комисията по репарациите на Сейма Аркадиуш Мулярчик, цитиран от портала rp.pl. \"Говорим за огромни, но оправдани суми за разрушените градове и села, икономиката и промишлеността, за изгубения демографски потенциал на нашата страна\", каза Мулярчик, като отбеляза, че въпросът за репарациите не е решен. В същото време депутатът смята, че Полша няма смисъл да иска компенсации от Русия, защото тя \"не спазва международното право\", допълни БГНЕС. Преди това Бюрото за анализ на полския Сейм стигна до заключението, че Варшава има основание да поиска от Берлин 48,8 милиарда долара репарации. Правителството на Федерална република Германия счита, че въпросът за военните репарации в Полша е закрит.\r\nПо време на Потсдамската конференция през 1945 г. е постигнато споразумение, съгласно което Полша получава репарации от дела на СССР, идващ от източната част на Германия. Няколко години по-късно СССР и Полската народна република сключиха споразумение, с което се прекратява вземането на репарации от ГДР от 1954 година.     ", "date": "2018.03.03", "title": "Полша иска 850 млрд. долара репарации от Германия"}
{"url": "https://www.actualno.com/society/sedmichna-prognoza-za-vremeto-za-5-11-mart-news_662709.html", "text": "  В температурите слабо ще се понижат и ще бъде предимно облачно и отново на места ще превали дъжд.   – температурите отново ще тръгнат нагоре и ще бъдат в широки граници – от 2-4 градуса в Северна България до около 13 градуса в южните райони, отново на места ще превали дъжд. В – 7 март, температурите още ще се повишат и отново ще бъдат в широки граници – в Северозападна България около 5 градуса, в Източна България между 15 и 20 градуса, в Южна България – около 18 градуса, в Западна България около 12-15 градуса, ще има и повече слънце, съобщи БГНЕС по информация на НИМХ. В – 8 март, ще остане топло и слънчево, с температури между 10 и 17 градуса.\r\nВ съществена промяна на времето не се очаква, ще има разкъсана облачност, с температури отново между 10 и 17 градуса.   И в ще се редуват и слънце, и облаци, но ще остане без валежи. Дневните температури ще бъдат между 14 и 18 градуса.  ", "date": "2018.03.03", "title": "Седмична прогноза за времето за 5-11 март"}
{"url": "https://www.actualno.com/analysis/koj-ubi-evropejskata-socialdemokracija-news_662744.html", "text": "  Социалдемокрацията, най-влиятелната сила в европейската политика от десетилетия, умира. И резултатът може да бъде политическо раздробяване, нестабилност и парализа.  През последните месеци социалдемократическите партии бяха извадени от властта в Чешката република, Австрия, Франция и Холандия, прибавяйки се към дългата поредица от загуби от 2010 г. насам.\r\nТова пише в свой анализ жулнаристът Матю Карнитшниг за \"Политико\". В неделя италианската демократическа партия вероятно ще се представи слабо в националните избори, завършвайки зад дясната коалиция на бившия премиер Силвио Берлускони и антиелитарното Движение \"5 звезди\". В такъв случай в ЕС на 28-те това ще остави само Малта, Румъния, Португалия, Словакия и Швеция под социалдемократично ръководство.\r\nМеждувременно членската маса на някога доминиращата от Германия доминираща Социалдемократическа партия, която все още се олюлява от унизителното си поражение на изборите през септември, гласува за друга голяма коалиция с консерваторите на Ангела Меркел.  Решението е \"проклет си, ако го направиш; проклет си, ако не го направиш\". Опонентите се опасяват, че движението само ще ускори упадъка на партията. Поддръжниците правят една сходна прогноза: гласуването с \"Не\" вероятно ще доведе до нови избори и още по-катастрофален резултат.\r\nСлед Втората световна война социалната демокрация стоеше заедно с дясноцентристите като един от двойките стълбове на европейската демокрация. Нейният упадък, придружен от рязкото нарастване на популистите както от десницата, така и от левицата, вероятно ще доведе политиката на континента до положение, което нито е стабилно, нито предвидимо.\r\nЛявоцентристите може да оцелеят в някаква форма, но вероятно ще бъдат сянка на себе си. Френската социалистическа партия, която спечели едва 6,4% на парламентарните избори миналата година, и гръцката ПАСОК, която според последните анкети е малко над 6%, подсказват, какво може да се крие зад това  В някои страни, включително в Германия, смъртта на социалдемокрацията може да доведе до де факто еднопартийно управление, като една доминираща центристка партия избутва отвъд хоризонта по-малките от нея.\r\nМаргинализирането на социалната демокрация също би имало дълбоки последици за ЕС и неговите институции, където двете най-големи партии заедно са диктували ситуацията десетилетия във вечна, макар и неофициална, голяма коалиция. Неотдавнашната суматоха от избирателни поражения извади наяве кризата на движението, но пълзящо гниене го е измъчвало от известно време. Много хора обвиняват финансовата и икономическа криза, която започна през 2008 г., и хвана правителствата неподготвени. Но докато съпротивата срещу строгитеикономии доведе до спада на социалната демокрация, корените на нейните нещастия се простират много по-далеч.\r\n\"Отслабването на политическата левица отдавна е в действие\", твърди Ян Ровни, политолог в Sciences Po в Париж. \"Това се дължеше до голяма степен на дълбоки структурни и технологични промени, които промениха лицето на европейските общества, промениха икономическите модели на континента и даде обновена сила на политиката на идентичност\".\r\nНякои смятат, че ерата на икономическата либерализация, която последва падането на Берлинската стена, е засяла семената на упадъка на социалната демокрация.\r\nТова беше времето на политиките \"Трети път\", насърчавани от британския лейбърист Тони Блеър и Герхард Шрьодер, носещият „Армани“ германския канцлер. Двамата бяха убедени, че социалната демокрация се нуждае от съвременна трансформация, особено като стане по-приятелски настроена към пазара. Други европейски партии последваха водещата им роля.\r\nНякои смятат, че промяната не беше възобновяване, а предателство. След десетилетия на задържане в топлия пашкул на следвоенните държави на благоденствие в Европа, работниците се оказаха изложени на насрещните ветрове на световната търговия.\r\nГермания, родното място на социалната демокрация, илюстрира промяната. Програмата за Шрьодер „Дневен ред 2010“, набор от реформи, които оразяаха много от социалните защити и ползи, които германците бяха приели за даденост, разделиха партията и й струваха изборите през 2005 г.\r\nОттогава СДП не е ръководила правителството. През 1998 г. партията събра над 40 на сто от гласовете. Миналия септември тя спечели само 20,5%. Голяма част от традиционните избиратели на СДП отиде при Левицата, едно твърдо ляво движение. \"СДП никога не преодоля травмата на „Дневен ред 2010\", казва Албрехт фон Луке, виден немски политолог и автор. Тогава, както сега, въпросът е какво би могла да направи социалната демокрация по различен начин.\r\nМакар критиците да бързат да обвиняват Шрьодер и Блеър, повечето икономисти по онова време твърдят, че Европа е станала неконкурентна и претоварена от дългове. Единодушно приетото средство за защита: щателна ревизия на икономиката и бюджетни съкращения.\r\nМалцина твърдяха, че да се разчита на спираловидните дефицити за финансиране на социалната държава е устойчиво. По-малко все още виждаха присъщите опасности при прегръщането на пазара.\r\nПросто казано, просперитетът убива социалната демокрация.\r\nОсновополагащите идеали на движението - щедра социална държава с универсално здравеопазване, образование, пенсии - отдавна са реализирани, което помогна поколения европейци да се издигнат от пролетариата в средна класа. В много страни днес средният социалдемократ е също толкова вероятно да има бяла или синя якичка.\r\nНещо повече, технологията завинаги промени характера на заетостта. Дните на изнурителна работа на монтажната линия отдавна са отминали. И големите индустриални профсъюзи - някога основна база избиратели на социалдемокрацията - избледняват, оставяйки лидерите на движението да преследват процъфтяващата средна класа.\r\nВ резултат на това социалната демокрация загуби причината за съществуването си. В немската преидизборна кампания партията се мъчеше да намери централна тема, накрая да се зае с въпроса за \"справедливостта\". За мнозина от лявото движение този лозунг звучеше като подигравка.\r\n\"Хората вече не виждат големи различия между големите партии\", каза Кевин Кюнерт, лидер на младежкото крило на СДП, който се противопоставя на нова голяма коалиция. \"Всички партии са проевропейски, в някаква степен за опазването на околната среда и по някакъв начин за статуквото. Къде е ясният профил?“ Кюнерт и други леви от СДП искат партията да направи повече, за да защити получаващите минимални заплати, самотните работещи майки и други в долния край на скалата на доходите. Но във време на силен икономически растеж и намаляваща безработица, това е малка публика. И това е пренаселено поле. С течение на годините центристките политики на социалната демокрация улесниха навлизането на всякакви леви партии, от прогресивни движения като Зелените до популистките групировки като испанския ПОДЕМОС, които изсмукаха гласоподавателите. Тази фрагментация е причината, поради която в много страни е невъзможно настъпването на социална демокрация, подобно на преследваната от лейбъристите на Джеръми Корбин в Обединеното кралство.\r\nОще по-голяма заплаха е крайната десница. В страни като Франция и Австрия социалдемократите дадоха голяма част от от нарастването на десния популизъм. Подкрепата на социалдемокрацията за щедри права за убежище и имиграция е вписана в ДНК на международното движение. Но това е позиция, която много от еднократните поддръжници на социалдемокрацията вече не споделят.\r\nНепрекъснатият поток на имигранти през последните десетилетия, съчетан с кризата с бежанците в Европа, лиши от мъжество е много избиратели с по-ниски доходи. Макар че някои се притесняват, че ще загубят работата си заради по-евтина работна, други са загрижени за въздействието, което потокът ще има върху тяхната култура и национална идентичност. Партии като френския Национален фронт и Алтернативата за Германия се хранят с такива страхове. Социалдемокрацията все още не е намерила успешна стратегия за противодействие на подобни настроения.\r\n\"Виждаме дясна промяна, за която левите партии нямат отговор\", каза Фон Луке.\r\nНеотдавнашният успех на младите, харизматични политици като френския Еманюел Макрон и австрийския Себастиан Курц поражда надежда сред социалдемократите в Европа, че въпреки предизвикателствата, пред които са изправени, точната личност може да ги освободи от депресията.\r\nРезултатите на Матео Ренци в Италия предполагат, че това е малко вероятно. Веднъж празнуван като бъдещето на европейската социалдемокрация, звездата на Ренци залезе.\r\nРенци спечели над 40% от гласовете през 2014 г. с обещание да съживи застоялата италианска икономика. Много италианци мечтаеха за връщане към добрите стари времена. Това не се случи. Неговата демократическа партия не успя да изпълни икономическите си обещания. Макар икономиката се е подобрила малко, повечето италианци не чувстват ползите. Младите хора в страната в голяма степен са изключени от затварящия се пазар на труда.\r\nКакто навсякъде в Европа, разочарованите избиратели в Италия се струпаха при популистите. Очаква се в неделя партията на Ренци се очаква да завърши в ниската 20-процентова граница. Нейните шансове да играе роля в следващото правителство зависят до голяма степен от способността на Силвио Берлускони да привече достатъчно гласове, за да формира голяма коалиция.\r\nНезависимо от това, някои наблюдатели твърдят, че същите глобални сътресения, които предизвикаха кризата при лявоцентристите, също могат да докажат тяхната стойност като политическа сила, допълва БГНЕС.\r\n\"Все още има роля за социалдемокрацията в Европа\", настоява Михаел Брьонинг, анализатор от фондация \"Фридрих Еберт\", фондация, подкрепяна отСДП на Германия.\r\n\"Проблемът е, че социалдемократическите партии забравиха как да мобилизират\", добави той. \"След като успеят да преоткрият как да направят това, все още има какво да правят.\"  ", "date": "2018.03.03", "title": "Кой уби европейската социалдемокрация?"}
{"url": "https://www.actualno.com/crime/tir-katastrofira-na-metyr-ot-jp-linijata-kraj-pytja-ruse-bjala-snimki-news_662712.html", "text": "  Тежка катастрофа с гръцки ТИР е станала тази нощ на пътя Русе-Бяла. Камионът е изгубил управление заради несъобразена скорост и заледен участък и се е завъртял на платното. Спрял е буквално на метър от жп линията, преди да падне върху релсите. Двамата шофьори са пострадали леко, предаде БГНЕС в региона.  Инцидентът е станал около 1 часа тази нощ, малко след изхода от Русе. Тирът е бил натоварен с безалкохолни и е пътувал от Дунав мост към Солун. При катастрофата по чудо не е имало други автомобили в насрещното платно. Късмет е също, че тирът се е разминал с удар в стълб от жп мрежата, което щеше да прекъсне трафика на влаковете. Шофьорите показаха икона на Иисус Христос, който според тях ги е закрилял в този инцидент. Заради катастрофата се наложи представители на железниците да сигнализират на място преминаващите влакове, за да намалят скоростта. Движението се осъществява в една лента, като се регулира от екипи на Пътна полиция. Рано сутринта е бил направен опит да се издърпа тирът, но безуспешно. По-късно през деня ще се опита отново да бъде отстранен и пътят да бъде освободен изцяло за движение. След снощната поледица, която затвори за два часа и половина всички пътища в областта, обстановката в Русенско се нормализира. През цялата нощ машини на снегопочистващите фирми опесъчаваха основните артерии в региона. Образували са се и големи опашки от камиони в района на Дунав мост по пътя за Силистра, а придвижването им към граничния пункт се осъществява с помощта на екипи на Гранична полиция.      ", "date": "2018.03.03", "title": "ТИР катастрофира на метър от жп линията край пътя Русе-Бяла (СНИМКИ)"}
{"url": "https://www.actualno.com/politics/karajancheva-osvobojdenieto-propravja-pytja-na-bylgarskata-dyrjava-kym-nejnoto-vyzrajdane-news_662742.html", "text": "  Освобождението е велика дата в нашата история, която проправя пътя на българската държава към нейното възраждане, заяви председателят на Народното събрание Цвета Караянчева на връх Шипка в разговор с граждани, дошли да почетат паметта на героите, жертвали се за свободата на България. Председателят на парламента, народни представители и стотици българи се изкачиха до Паметника на свободата на заветния връх, за да се преклонят пред подвига на героите. Те участваха в тържественото честване на 140-ата годишнина от Освобождението на страната, съобщиха от Народното събрание.  Трябва да помним, че свободата е привилегия, сподели още Цвета Караянчева. Тя призова да пазим свободата си и да я предаваме на идните поколения, да бъдем разумни и да мислим за бъдещето, защото разделението не помага на никого. Отслужена беше заупокойна литургия в памет на всички воини, загинали за свободата на България. Пред паметника бяха поднесени десетки венци и много цветя. По-рано председателят на парламента присъства на тържествения благодарствен молебен, отслужен от Негово светейшество Българския патриарх Неофит и Негово светейшество Московския и на цяла Русия патриарх Кирил в Шипченския манастир „Рождество Христово”.  ", "date": "2018.03.03", "title": "Караянчева: Освобождението проправя пътя на българската държава към нейното възраждане"}
{"url": "https://www.actualno.com/politics/snimka-na-putin-oporochi-praznika-na-shipka-snimka-news_662720.html", "text": "  На площадката под паметника Шипка, където ще се проведе официалната церемония по отбелязването на Освобождението на България са поставени руски и български  знамена, съединени в едно, предаде репортер на .  Пред тях са разположени две снимки - едната на руския патриарх Кирил, а другата на президента на Русия Владимир Путин. На плаката с изображението на руския президент има и надпис: Непосредствено до снимките има знаме с надпис \"Воински съюз Васил Левски\".     \"Воински съюз Васил Левски\" е отдавна известен като паравоенно формирование,  което изпъкна и при идването на \"Нощни вълци\" в България. Тогава , при което членове на \"Воински съюз Васил Левски\" нападнаха протестиращи срещу мотопохода на \"Нощни вълци\".\r\nОрганизацията  се рекламира в интернет в съюз с друга група - \"Военен съюз –  Българско народно опълчение (БНО) \"Шипка\". Сайтът на двете организации е  общ, а по всичко личи, че имат и един и същ представител – човек,  подписан с името \"Валтер Калашников\". Това всъщност е старшината от запаса Дончо Русев, който използва като първо име името \"Владимир\", което е църковно. Русев е бил  послушник в Рилския манастир, бил е и монах в манастир \"Св. Пророк Илия\"  във Великотърновско. Псевдонимът \"Валтер Калашников\" вероятно произлиза  от името на охранителната фирма \"Валтер Катани\", която Русев, по данни  на \"Топ Новини\", регистрира през 1996 година. Представители на \"Воински  съюз Васил Левски\" имат връзки с крайнодясната \"Пегида\" в Германия, .\r\nПод паметника на Шипка има и друг плакат с посланието: \"Благодарим ти, Русия!\"       ", "date": "2018.03.03", "title": "Снимка на Путин опорочи празника на Шипка (СНИМКА)"}
{"url": "https://www.actualno.com/sofia/nabludavat-nivata-na-rekite-i-jazovirite-v-sofija-news_662722.html", "text": "  Във връзка с повишение на температурите и снеготопенето кметът на София Йорданка Фандъкова разпореди да се извършва наблюдение на състоянието на реките и нивата на общинските язовири на територията на Столична община.  Кметът на столицата възложи също районните кметове да осигурят наблюдение на критични места, дерета и речни корита в съответните райони. Столичен инспекторат контролира осигуряването на проводимостта на дъждоприемните шахти по уличната мрежа, съобщиха от общината. Четири екипа на Дирекция „Аварийна помощ и превенция” извършиха наблюдение на място на общинските язовири и реагират на сигнали.\r\nКъм момента речните корита са с нормална проводимост.   Извършва се и контролирано изпускане на водни количества през основните изпускатели на язовирите „Иваняне”, \"Мърчаево\", \"Суходол\" и „Мрамор”. Извършва се наблюдение на водните нива в язовирите и се осигуряват необходимите свободни обеми. Проверяват се и водостоците на Южната дъга на Околовръстен път.\r\nПрез 2017 г. Столична община извърши почистване на над 100 км речни корита на своя територия, между които 5 км от река Искър.\r\nЕкипи на дирекция \"Аварийна помощ и превенция\" са се отзовали на два сигнала за ледени висулки и снежни козирки. Напомняме на собствениците на частни сгради да огледат своите имоти и при необходимост да предприемат действия за обезопасяването им.     ", "date": "2018.03.03", "title": "Наблюдават нивата на реките и язовирите в София"}
{"url": "https://www.actualno.com/sciencelogy/google-objavi-3-mart-za-praznik-na-jenata-video-news_662714.html", "text": "  Желанието на Google да отбележи Освобождението на България се превърна в невероятен гаф.     На стартовата страница е изобразен българският флаг, но линкът препраща към видео с информация за международния ден на жената 8 март.           ", "date": "2018.03.03", "title": "Google обяви 3 март за празник на жената (ВИДЕО)*"}
{"url": "https://www.actualno.com/blagoevgrad/pozdravitelen-adres-ot-kmeta-na-bansko-georgi-ikonomov-po-sluchaj-3-mart-news_662584.html", "text": "     Уважаеми дами и господа,\r\nСкъпи съграждани, В историята на България има много събития и дати, които са поставили основата на националното ни самочувствие като българи. От 3-ти март 1878 година, българският народ живее своя втори живот. След петвековно робство, бунтове и въстания нашата Родина, България, е свободна.\r\nВ историята няма друга такава дата, която да събира в едно родолюбието, възторга и преклонението пред нашите освободители. Днес отбелязваме 140 години от Освобождението на България. И с благодарност си спомняме за героите от Априлското въстание, Шипченската епопея и всички онези, които дадоха живота си за свободата на Родината. Пред тях ние поднасяме своята дълбока почит.  На 3-ти март с гордост можем да кажем, че всички ние продължаваме  да носим непримиримия дух на предците си. И нека не само на 3-ти март си спомняме за силния дух на българите, но винаги да носим в себе си историята на своя народ! Една история на Велика нация с дълбоки корени. Дълбок поклон пред героите дали живота си, за да бъдем свободни!\r\nЧестит празник!\r\nГеорги Икономов  Кмет на община Банско  ", "date": "2018.03.03", "title": "Поздравителен адрес от кмета на Банско Георги Икономов по случай 3 март"}
{"url": "https://www.actualno.com/sciencelogy/opit-za-internet-izmama-s-imeto-na-bylgarska-banka-news_662727.html", "text": "  Пореден опит за измама с авторитетно име опитват неизвестни хакери. Този път е използвано името на Първа инвестиционна банка (ПИБ), а схемата е пределно позната – чрез фишинг имейл.  В измамния имейл пише следното:\r\n\"        (тук е даден линк, който няма да публикува)\".\r\nИзмамата е явна, тъй като подателят използва мейл с име , което е явно доказателство, че не става въпрос за официално съобщение.    ", "date": "2018.03.03", "title": "Опит за интернет измама с името на българска банка"}
{"url": "https://www.actualno.com/politics/patriarh-neofit-zalogyt-na-svobodata-e-da-ne-zamenjame-pravoslavnata-vjara-s-dushepagubni-uchenija-news_662723.html", "text": "  В храм паметника \"Рождество Христово\" в Шипка българският патриарх Неофит и руският патриарх Кирил отслужиха благодарствен молебен по повод 140-годишнината от Освобождението на България, предаде БГНЕС.  Залогът на нашата истинска свобода е в това да не заменяме никога православната вяра със съмнителни и душепагубни учения и влияния. Това каза българският патриарх Неофит по време на благодарствения молебен. Радост, гордост и благодарност владеят сърцата ни в този празничен Трети март, когато цяла България чества 140-ата годишнина от своето Освобождение - радост от свободата, в която вече 140 години живеем, гордост, извикана от героичните събития, които си припомняме днес и благодарност към Бога, и към нашите освободители, които пожертваха живота си заради нас, за да може отново българският народ да може да гради сам своите съдбини. Този храм, в който се намираме днес, остава и до днес един от паметниците на нашата българо-руска служба и на нашето православно единствено. Този храм, в основите на който лежат костите на хиляди български и руски воини, отдали живота си за свободата, ще продължава да ни напомня за чутовния подвиг на братска Русия и за онази любов, която нейните синове ни засвидетелстват. Затова нека в този паметен за всички нас ден и в памет на героите да съгряваме сърцата си с онази божествена любов, която, по думите Му, е свръзка на съвършенство. Нека никога да не забравяме стореното от нас и от нашите православни братя, да пазим като най-скъпоценно съкровище нашата православна вяра, и да не заменяме никога нейните вечни и непреходни истини със съмнителни, а често и с явни душепагубни учения и влияния. В това е залогът на нашата истинска свобода, заяви патриарх Неофит.   ", "date": "2018.03.03", "title": "Патриарх Неофит: Залогът на свободата е да не заменяме православната вяра с душепагубни учения"}
{"url": "https://www.actualno.com/climate/otbeljazvame-svetovnija-den-na-divata-priroda-news_662726.html", "text": "  Световният ден на ООН за Дивата природа се отбелязва на 3 март за 5-и пореден път. На тази дата е била подписана Конвенцията за опазване на дивата флора и фауна.  През 2018 г. Световният ден на за Дивата природа преминава под надслов „Големите котки: хищници под заплаха“ и поставя за първи път този вид в светлината на прожекторите. За да достигне инициативата до по-широка публика, се използва разширена дефиниция/понятие за „големи котки“, която включва не само лъв, тигър, леопард и ягуар – четирите най-големи диви котки, които могат да реват, но и гепард, пума, снежен леопард (барс), димен леопард и др., съобщиха от МОСВ. В основната информация за Световния ден на за Дивата природа се припомня, че големите котки са сред най-могъщите и удивителни животни на нашата планета, на практика разпространени от Африка до Азия, от Северна до Южна Америка, и са широко използвани като символи и емблеми. В същото време, те са и сред най-уязвимите, изправени пред множество заплахи за оцеляването им в дивата природа, повечето предизвикани от човека. Такива са загуба на местообитания и плячка, незаконен лов и трафик, конфликт с хора, климатични промени. Посочва се фактът, че в последното столетие загубата на някои видове е в обезпокоителни размери, например тигровите популации са намалели с 95% през последните 100 г., а популациите на африканския слон – с 40 на сто само за 20 г. Секретариатът на CITES акцентира, че Световният ден на за Дивата природа 2018 г. е възможност за хората от всички страни да повишат знанието и съзнанието за състоянието на големите котки, да се стимулира подкрепа за множество мерки, провеждани на световно и национално ниво за опазването на тези емблематични видове. Международен филмов фестивал е част от събитията, организирани от Секретариата на CITES.  ", "date": "2018.03.03", "title": "Отбелязваме Световния ден на Дивата природа "}
{"url": "https://www.actualno.com/society/stotici-izkachvat-istoricheska-shipka-v-denja-na-osvobojdenieto-video-news_662711.html", "text": "  Стотици българи отиват да отбележат националния празник 3 март на връх Шипка.  Малко след Царския завой към паметника Шипка се отбива движението от полицията. Колите и автобусите се оставят от дясната страна на платното за движение. Хората тръгват пеша нагоре. Около 6-7 км. Движението е спокойно, им а полицейски постове през всеки завой, информира репортер на \r\nВремето  е слънчево, температурата е над нулата. Пътят е изчистен изцяло. Има настроение сред хората. По информация на читатели част от стълбите към паметника са заградени с въже, за да може официалните лица да минат по тях.\r\nПред входа на стълбите пред паметника има създаден пропускателен режим. Хората се допускат на групи от 5 души.  Два са пропускателните пункта. Движението става бързо. Проверяват се багаж, лични вещи и хората минават през детектор за наличие на оръжие.  Пътят към върха, който  е отстрани, е затворен за коли и и пешеходци изцяло, защото се очаква от там да минат официалните лица, които още участват в поклонението.   Стълбите са изчистени, не са дори заледени. Качването нагоре е спокойно, но има струпване на хора по стълбите, тъй като се засичат качващите се и слизащите хора.\r\nОчаква се в 11 часа президентът Румен Радев да произнесе тържествено слово.     ", "date": "2018.03.03", "title": "Стотици изкачват историческа Шипка  в деня на Освобождението (ВИДЕО)"}
{"url": "https://www.actualno.com/politics/borisov-s-dylboka-priznatelnost-otdavame-pochit-kym-pametta-na-vsichki-voini-zaginali-za-svobodata-na-bylgarija-news_662747.html", "text": "  Министър-председателят Бойко Борисов изпрати писма до премиерите на Полша, Румъния, Черна Гора, Молдова и Украйна, в които отбелязва благодарността на българската държава и българския народ за участието на техни сънародници в Руско-турската освободителна война 1877-1878 г. Това съобщиха от правителствената информационна служба.  “По случай честването на 140 години от Освобождението и Националния празник на Република България 3 март си спомняме с дълбока признателност и отдаваме почит към паметта на всички воини, загинали за свободата на България”, посочва българският министър-председател. Той подчертава, че страната ни високо цени историческите връзки и традиционното сътрудничество през годините с държавите, чиито представители са участвали в нейното освобождение. Борисов изразява увереността си, че сътрудничеството и ползотворните контакти с тях ще продължат да се развиват в дух на приятелство, в името на добруването на хората.   ", "date": "2018.03.03", "title": "Борисов: С дълбока признателност отдаваме почит към паметта на всички воини, загинали за свободата на България"}
{"url": "https://www.actualno.com/politics/rumen-radev-shipka-e-kapital-ot-istoricheski-dostojnstva-video-news_662730.html", "text": "  \"Събрали сме се на този чутовен връх да се преклоним пред героите на българската свобода и да почетем нашето общо минало. Под снега на Св. Никола, Околчица, Орлово гнездо, лежат костите на героите, след 140 години трудно някой ще каже кои са български и кои са руски, но с тези кости е съградено скелето на българската и руската бойна слава.\"  Това каза президентът Румен Радев в речта си на връх Шипка по случай 140 години от Освобождението на България, предаде репортер на . \"Шипка е капитал от исторически достойнства, който няколко хиляди доблестни мъже завещаха на всички нас – потомците и който ние не бива да подменяме. През годините на августовските жеги и мартенските виелици вие бяхте тук, защото вие знаехте, че с вашето присъствие с вашата почит, ние скрепяваме историческата истина, защото вие млади и стари, сте опълченците на историческата правда, които не допуснахте тя да бъде поругана\", каза още президента. \"Благодаря на Негово Светейшество Неофит - патриарх на България и митрополит Софийски и на Негово Светейшество Кирил, патриарх на Москва и на цяла Русия за съслужението, за мъдрите думи, за признателността и благодарността и за християнския дух, който помни, който възвисява човека. Християнският дух, в който саможертвата е път към свободата. Да живее България!\", завърши словото си президентът.      ", "date": "2018.03.03", "title": "Румен Радев: Шипка е капитал от исторически достойнства (ВИДЕО)"}
{"url": "https://www.actualno.com/moresport/osma-poredna-pobeda-za-tervel-pulev-s-nokaut-news_662700.html", "text": "  Навръх Националния ни празник 3 март постигна осмата си поредна победа в полутежка категория. Той размаза с лекота в Чикаго представителя на домакините от САЩ Скот Фютрел.  Успехът на българина дойде още в първия рунд! Фютрел, не успя да издържи поредица от силни удари, които Тервел нанесе в тялото му и рухна на пода. Съдията веднага взе решение да прекрати двубоя. По-малкият от братя Пулеви бе подкрепян от сериозна българска агитка. Легендарният футболист Христо Стоичков също присъства в залата в Чикаго.    ", "date": "2018.03.03", "title": "Осма поредна победа за Тервел Пулев с нокаут"}
{"url": "https://www.actualno.com/europe/tereza-mej-uveri-che-njama-da-ima-vtori-referendum-za-brexit-news_662739.html", "text": "  Британският премиер Тереза Мей отново категорично изключи възможността от провеждането на втори референдум по въпроса за излизането на Великобритания от Европейския съюз.  „Втори референдум няма да има“, каза тя в интервю за вестник „Ди Велт“ и редица други европейски издания. „Британският народ взе решение да напусне ЕС. Ние ще направим това на 29 март 2019 г.“, увери Мей. Осъществяването на решението за Brexit, след резултатите от гласуването, е въпрос на доверие. „Смятам, че непременно трябва да уважим и осъществим това решение с оглед на доверието на обществото към политиците. Така смятам и мнозинството от депутатите“, посочи Мей. Официалните преговори между Лондон и Брюксел за условията, на които Великобритания ще излезе от ЕС, започнаха на 17 юни 2017 г. в белгийската столица. Година преди това 51,9% от жителите на Острова гласуваха на референдум против евроинтеграцията, припомня БГНЕС.\r\nПреговорите за Brexit трябва да продължат до ноември тази година, след което постигнатото споразумение трябва да бъде одобрено от Европейския и британския парламенти. Самият Brexit ще се състои на 29 март 2019 г., след което трябва да настъпи преходен период, продължаващ до 31 декември 2020 г.     ", "date": "2018.03.03", "title": "Тереза Мей увери, че няма да има втори референдум за Brexit"}
{"url": "https://www.actualno.com/business/pregovorite-mejdu-inerkom-bylgarija-i-chez-shte-se-systojat-prez-sledvashtata-sedmica-news_662707.html", "text": "  Преговорите между „Инерком България” и „ЧЕЗ груп” относно възможността българската държава да закупи дялове в „ЧЕЗ България” ще се състоят от средата до края на следващата седмица в Прага. Това съобщиха от компанията, която е новият собственик на енергийното дружество.  Веднага след приключването им ще стане ясно какви решения са взети, допълват те. На 1 март, след среща между кандидат-купувача на ЧЕЗ Гинка Върбакова и премиера Бойко Борисов, стана ясно, че държавата е готова да купи контролен дял от енергийната компания, припомня, Нова телевизия. Договорката между държавата и „Инерком” е да са партньори, но властта да държи контрола. Гинка Върбанова се съгласи. Остава да се съгласи и чешкият бизнес в лицето на „ЧЕЗ Груп”. Тъй като договорът за покупко-продажба между Гинка Върбанова и „ЧЕЗ Груп” е сключен в Прага и по английското законодателство, това усложнява евентуалната българска намеса на държавата.   ", "date": "2018.03.03", "title": "Преговорите между \"Инерком България\" и ЧЕЗ ще се състоят през следващата седмица"}
{"url": "https://www.actualno.com/society/prognoza-za-vremeto-3-mart-sybota-news_662697.html", "text": "  В сутрешните часове ще преобладава облачно време и на много места все още ще има валежи от дъжд, в Северна България дъждът ще се примесва със сняг.  Ще има условия за образуване на поледици и заледявания. Минималните температури ще са от минус 5 - минус 2° на много места в северните райони от страната до 0 – 5° в южните и по Черноморието. По-късно през деня преваляванията ще спират и облачността ще се разкъсва и намалява. Ще духа слаб, в Дунавската равнина – до умерен вятър от запад-северозапад. Температурите ще са в широки граници от 3 – 7° в Северна до 8 – 13° на места в Южна България. Това съобщи за Агенция \"Фокус\" Мартин Славчев, дежурен синоптик в Националния институт по метеорология и хидрология (НИМХ) към Българската академия на науките (БАН). Преди обяд по Черноморието ще бъде предимно облачно и с превалявания от дъжд. След обяд валежите ще спират и облачността ще се разкъсва и намалява. Максималните температури ще са между 1° и 6°, близки до температурата на морската вода. Вълнението на морето ще е 2 -3 бала.\r\nНад планините ще бъде предимно облачно и ветровито. Ще духа умерен, по високите и открити части и силен вятър от запад-северозапад. Преди обяд ще има превалявания от сняг, под около 1700 метра валежите ще са от дъжд. Максималната температура на височина 1200 метра ще е около 6°, на 2000 метра - около 0°.   Атмосферното налягане ще се понижи и ще е по-ниско от средното за месеца.\r\nВ неделя времето ще се задържи предимно облачно, на много места с валежи, предимно от дъжд. В сутрешните часове на места в Северна и Западна България ще превали и сняг и са възможни поледици. Вятърът ще отслабне и ще се ориентира от североизток и с него ще проникне студен въздух. Максималните температури ще бъдат от 0° в североизточните райони до 15° в крайните югозападни райони, а минималните – между минус 5° и 0°. През първите дни от следващата седмица ще се задържи предимно облачно. След временно спиране на валежите в понеделник от юг отново ще завали дъжд и валежната зона бързо ще обхванe страната. На места валежите ще са значителни. Вятърът от югоизток ще се усили. Повишението на температурите ще продължи.  ", "date": "2018.03.03", "title": "Прогноза за времето -  3 март (събота)"}
{"url": "https://www.actualno.com/chronicles/podpisan-e-sanstefanskijat-miren-dogovor-news_662594.html", "text": "  На 3 март 1878 година в градчето Сан Стефано, днешен Йешилкьой,   предградие на Истанбул, е подписан мирен договор между Русия и   Османската империя. С него се слага край на Руско-турската освободителна   война (1877 - 1878 г.) и се създава Българска държава след 500-годишно   османско владичество.  Причина за Руско-турската война е жестокото потушаване на Априлското   въстание от 1876 година, което предизвиква огромен отзвук в Европа.   Редица видни европейски общественици и държавници, сред които личат   имената на Уилям Гладстоун, Виктор Юго издигат глас в подкрепа на   потиснатите българи. Войната става неизбежна, след провала на   Константинополската конференция и отказа на Османската империя да се   реформира и зачита правата на своите християнски поданици. Тя завършва с   победа на руското оръжие. Санстефанският мир е подписан на 3 март (19 февруари стар стил). Тази   дата не е избрана случайно. Тя съвпада с коронацията на Александър ІІ   през 1855 година и освобождаването на крепостните селяни в Русия през   1861 година, за което руският император получава прозвището Освободител.   Договорът е прелиминарен – т. е. предварителен и подлежи на  одобрението  на останалите Велики сили. Според него, освободена България  е  автономно, трибутарно (плащащо данък), васално княжество със свое   народно правителство и войска. Площта му е над 170 000 кв. км. Пълномощници от руска страна са граф Н.П.Игнатиев и А. И. Нелидов, а   от турска страна - Савфет паша и Садулах бей. Чл. 6-11 се отнасят до   България, която е създадена като автономно трибутарно княжество с   християнско правителство и своя войска. Границите на княжеството   обхващат Северна България (без Северна Добруджа), Тракия (без   Гюмюрджинско и Одринско) и Македония (без Солунската област и   Халкидическия п-в). Чл. 7 от договора урежда устройството и   управлението. Държавата се управлява от княз, избран от населението с   одобрението на Великите сили и Високата порта. Парламентът е трябвало да   изработи Органически устав (Конституция). Предвижда се и временно  руско  управление за срок от две години, което се осъществява от  специален  императорски комисар. Чл. 8 предвижда да се плаща специален  данък на  Високата порта.\r\nСъс Санстефанския мирен договор България възкръсва отново на картата   на Европа. Нейното население наброява 4 800 000 души. Санстефанският   мирен договор от една страна решава проблема с легитимността на   българската държавност, а от друга е убедително доказателство за   българското териториално присъствие на Балканския полуостров.   Санстефанска България, с малки изключения, припокрива картата на   Екзархията от 1870 година, с която султанът легитимира православната   духовност на българското население.\r\nЕдин от важните резултати на Санстефанския договор е, че той създава   един идеал, който е в основата, както на големите успехи, така и на   националните катастрофи за българската държавност след 1878 година.   Англия и Австро-Унгария се обявяват против санстефанския договор. По   тяхна инициатива той е ревизиран и заменен с Берлинския договор през юли   1878 година. По силата на неговите клаузи санстефанска България е   разделена на пет части - Северна България и Софийския санджак формират   васалното Княжество България, което плаща ежегоден данък на турския   султан, има своя милиция и се ръководи от княз, избиран от народа, но   със съгласието на Великите сили и султана; земите между Стара планина и   Родопите се обособяват в отделна автономна област с име Източна  Румелия,  управлявана от генерал-губернатор, назначаван от Високата  порта;  Македония и Одринско остават в пределите на Османската империя  под  пряката власт на султана; градовете Пирот и Враня се предават на  Сърбия,  а Румъния получава Северна Добруджа.\r\nОт 1888 година 3 март се празнува като Ден на Освобождението на   България от османско владичество. Еднократно като официален празник   денят е отбелязан през 1978 година по повод 100-годишнината от   Освобождението. 10 години по-късно той става официален празник, а с   решение на Великото Народно събрание от 5 март 1990 година датата е   обявена за Национален празник.   Източник: Уикипедия  ", "date": "2018.03.03", "title": "Подписан е Санстефанският мирен договор"}
{"url": "https://www.actualno.com/europe/mz-na-ukrajna-smyrtta-na-deteto-ne-e-svyrzana-s-bcj-vaksinata-news_662705.html", "text": "  Регионалната група за оперативно реагиране във връзка с неблагоприятно събития след имунизация е представила резултатите за смъртта на дете  в Сумска област. Изводите потвърждават, че смъртта на детето не е свързана с ваксината срещу туберкулоза.  В заключението на групата е отбелязано:\r\n1.\tНаучно е доказано, че развитието (диагнозата, която не може да разгласим заради лекарската тайна) по никакъв начин не е свързана с имунизацията. 2.\tВ същия ден, в същата болница, от същия флакон са ваксинирани още 10 деца. При всички тях няма оплаквания.\r\nТова пише в официално съобщение на министерството на здравепазването на Украйна във връзка със смъртния случай, настъпил скоро след ваксиниране с българска БЦЖ ваксина.  В тази връзка Държавната служба трябва да отзове разпореждането си за временна забрана на ваксината от серия №297, казват още от министерството. От ведомството привеждат данни, че всяка година в Украйна има около 3000 смъртни случая на деца по различни причини (през  2016 - 2955, през 2017 - 2766).\r\nВажно е да се отбележи, че ваксината БЦЖ серия №297  е била доставена в Украйна през спетември 2017 година. До февруари 2018 година са използвани 59131 дози, в Сумска област  - 6874 дози.  Министерството на здравеопазването  изразява своите съболезнования на семейството, загубило дете. Всяка смърт на дете е трагедия, която трябва да се разследва щателно.  Припомняме, че на 1 март държавната служба по лекарствените средства и контрол над наркотичните вещества на Украйна е забранила временно българската ваксина срещу (БЦЖ). Документът е публикуван на официалния сайт на службата. Причината за спирането е съобщение от Белополската районна болница (Сумска област) за смърт на бебе след имунизация. Била е поставена ваксина БЦЖ VACCINE FREEZE-DRIED серия 297, произведена от българската компания BB-NCIPD Ltd. (известна още като Булбио.) Медиците свидетелстват, че бебето се е родило напълно здраво.\r\nСлед ваксинацията за живота му са се борили седем медици, но реанимационните действия са безрезултатни. Завеждащият болничното АГ отделение разказва, че в деня на БЦЖ инжекцията детето се е чувствало добре, затова му е поставена туберкулозната ваксина съгласно имунизационния календар.\r\n\"На детето е поставена ваксина БЦЖ след преглед от лекар-неонатолог. Детето беше здраво, всичко беше наред. Лекарят го прегледа, направиха БЦЖ\", разказва Нина Савицкия. По думите ѝ, след поставянето на инжекцията състоянието на детето не се е променило, но вечерта – 9 часа по-късно, бебето изведнъж заплакало и престанало да диша.\"\r\nДетето не е имало дихателни проблеми, то е било прегледано от неонатолог в деня на ваксинирането. Не мога да кажа какво се е случило. Синдром на внезапната детска смърт\", предполага лекарят. Лекарите са убедени, че смъртта на детето не е свързана с ваксината. По думите им тя е била съхранявана съгласно изискванията. \"С една ампула бяха ваксинирани 10 деца в този ден. Всички са здрави. Това е смърт на дете в пълно здраве. Така се случи\", каза за изданието tsn.ua главният лекар на Белополската болница Татяна Белоус.  Припомняме, че през 2017 година стана известно, че БЦЖ ваксината прави бактерията на туберкулозата неразпознаваема за имунната система и недосегаема за антибиотиците. Омаломощеният жив бацил, който се вкарва в организма чрез БЦЖ ваксината, преминава в L-форма - така не просто е безполезен, защото не създава имунитет, а и е неразпознаваем за имунната система. Това гласи проучване на на доц. д-р от Института по микробиология на БАН, публикувано в от октомври 2016 г., но у нас вижда бял свят благодарение на публикуването му в списание \"Осем\". С разработена от нея методика, доц. Маркова доказа, че бацилът на туберкулозата прибягва до структурна промяна, за да оцелява в екстремни условия – лишава се от клетъчната си стена и преминава в т.нар. L-форма, която все още не е достатъчно изследвана от учените. Предполага се, че може би тя има връзка с автоимунните заболявания и дори някои видове рак. Нещо повече: безстенната форма на ваксиналния бацил променя и преминава от ваксинираните в детството майки в новородените.\r\nСправка на Европейския център по превенция и контрол на заразните болести показва, че БЦЖ ваксината не се използва в Австрия, Белгия, Дания, Германия, Исландия, Италия, Холандия, Словакия, Испания и Швеция. За рискови групи от населението прием на БЦЖ се прилага в Кипър, Финландия, Франция, Кипър, Лихтенщайн, Люксембург, Малта, Норвегия, Португалия, Швеция и Великобритания. БЦЖ ваксината е задължителна в България, Чехия, Естония, Унгария, Ирландия, Полша, Румъния и Словения. Първите съмнения, свързани с това, че БЦЖ ваксината не пази от туберкулоза и не намалява разпространението ѝ, излизат в резултатите от 15-годишно индийско проучване, цитирано от Световната здравна организация (СЗО).\r\nПрез май 2017 година българското Здравно министерство премахна от имунизационния календар БЦЖ реваксинацията и проба Манту за 17-годишните. Същевременно не препоръчва никакви реваксинации, тъй като са неефикасни и излагащи на допълнителен риск от нежелани реакции.  ", "date": "2018.03.03", "title": "МЗ на Украйна: Смъртта на детето не е свързана с БЦЖ ваксината "}
{"url": "https://www.actualno.com/viewpoint/3-mart-e-zdravata-veriga-na-bylgarskija-duh-kojato-nikoga-ne-izbrahme-da-prekysnem-news_662637.html", "text": "   Затънали сме в Гинки, европредседателства, корупционни скандали и на фона на разочарование, насилие, недоимък, политическо отвращение и социално неравенство,   От векове на България не й е било лесно. От векове не сме водили скучен, предвидим, безоблачен и уреден живот. Променят се предизвикателствата, пред които се изправяме, променят се и уроците, които трябва да научим. На 3 март обаче, ако успеем да се поспрем и да поемем глътка въздух,   Имали са избора да се предадат, да избягат, да претопят идентичността и ината си, да се оставят течението да ги отнесе. Защото българският народ е живял  Винаги са се намирали българи, които са знаели, че горчилката трябва да се изпие до дъно, за да можем да започнем начисто. основите на общия ни живот. Знаели са, че трудностите днес трябва да се преодолеят, за да може утре децата ни и техните деца да живеят по-добре.      Днес от нас зависи да продължим борбата за България, за да я има утре и да е по-добра и по-подредена за нашите деца. Някога борбата е била на живот и смърт - да воюваш и ако се налага, да умреш за отечеството.  Човешкият живот е прекалено кратък на фона на съдбата на народите. Поробените ни предци и тези, изправяли страната на крака след всяка загубена война, също са знаели, че няма да дочакат красивото бъдеще. , поне за мнозина. Цената е висока, но я плащаме. Защото и наградата е голяма - да свържем достойнството на българския дух с бъдещото величие, на което сме способни.       ", "date": "2018.03.03", "title": "3 март е здравата верига на българския дух, която никога не избрахме да прекъснем"}
{"url": "https://www.actualno.com/asia/kitaj-shte-razreshi-treto-dete-v-semejstvoto-news_662702.html", "text": "  Китайските депутати може да обсъдят по време на годишната сесия на Общокитайското събрание на народните представители през март по-нататъшни социални реформи и по-специално възможността да се позволи на двойките да имат трето дете, съобщава държавното издание Global Times.  През есента на 2015 г. китайските власти взеха решение да отменят политиката \"едно дете\", съществуваща от края на 70-те години на миналия век. Председателят на Китайската народна република Си Дзинпин отбеляза, че това решение ще помогне за балансиране на населението и ще осигури развитието на страната, допълва БГНЕС. Предложението издигна представителят на южната китайска провинция Гуандун, адвокатът Чжу Леюй, обосновавайки загрижеността си, че Китай може да се превърне в страна с ниска раждаемост, ако не може по съответния начин да балансира своята политика по отношение числеността на населението. \"Между очакванията и ефектът от премахването на политиката \"едно семейство - едно дете\" има голямо разминаване, това доведе не до бързо нарастване на населението, а обратното – до намаляване на раждаемостта\", казва Чжу Леюй.\r\nСпоред държавното статистическо бюро, през 2017 г. в Китай са се родили 17,23 милиона деца, което е с 630 хиляди по-малко от година по-рано, раждаемостта е намаляла с 0,52 процента. В същото време, през 2016 г. раждаемостта е най-високата от 2000 г. насам, но експерти отдават това не на премахването на ограниченията, а на това, че през 2015 г. семейните двойки не искат да имат деца по-скоро заради следване на знаците в китайския хороскоп. Символът на 2015 г. беше овцата, а в Китай годината на овцете не се смята за най-благоприятна за раждане на деца.   На свой ред, експертът по демографските въпроси Хуан Вънчжен заявава пред вестника, че само разрешението да се роди трето дете няма да реши проблема с намаляването на раждаемостта в страната. Според него \"Китай трябва да се откаже изцяло от своята политика на планиране на раждаемостта, за да помогне за увеличаване на раждаемостта.\"\r\nТой прогнозира, че през следващите 10 години раждаемостта в Китай значително ще намалее, което от своя страна може да се превърне в сериозна заплаха за икономическото развитие на страната след 20 години, ако Китай продължи да изпълнява \"политиката на двете деца.\"\r\nВ края на 70-те години на миналия век Китай въведе политиката \"едно семейство - едно дете\", за да контролира нарастването на населението, разрешавайки на семействата в града да имат само едно дете, а в селата - две, ако първото е момиче. С течение на времето обаче тази политика доведе до демографски проблеми като полов дисбаланс и застаряване на населението.   През 2013 г. властите решиха да разхлабят тази политика, за да разрешат възникналите проблеми. Второ дете бе позволено да имат двойки, където поне един от съпрузите е единствено дете в своето семейство. Сега второто дете може да имат всички семейства.\r\nСпоред предварителните оценки на китайските власти около 90 милиона семейства попадат в \"политиката две деца\", което ще позволи населението да се увеличи до 1,45 милиарда до 2030 година.  ", "date": "2018.03.03", "title": "Китай ще разреши трето дете в семейството?"}
{"url": "https://www.actualno.com/society/oranjev-i-jylt-kod-za-poledici-news_662691.html", "text": "     Единствено в областите Благоевград, Смолян, Кърджали, Ямбол и Бургас кодът е зелен и няма да има опасни явления. Най-опасно ще времето в Монтана, Враца, Плевен, Ловеч, Габрово, Велико Търново, Русе, София, София-област, Пловдив и Хасково. В останалата част от страната кодът е оранжев за потенциална опасност.\r\nВ сутрешните часове ще преобладава облачно време и на много места все още ще има валежи от дъжд, в Северна България дъждът ще се примесва със сняг.   Минималните температури ще варират от -5 до -2°. През деня преваляванията ще спират. Дневните температури ще се движат в границите от -3 до 4 градуса в Северна България до 5-8 градуса в южната част на страната.  ", "date": "2018.03.03", "title": "Оранжев и жълт код за поледици "}
{"url": "https://www.actualno.com/celebrate/svv-mychenici-evtropij-kleonik-i-vasilisk-amasijski-news_662698.html", "text": "  Скоро след мъченическата смърт на св. Теодор Тирон в град Амасия умрял управителят, който го осъдил, а на негово място бил назначен друг управител, който със същата строгост започнал да преследва християните. След като приел длъжността, той веднъж заповядал да му прочетат отчета със съдебните дела в управлението на неговия предшественик. Между другото му прочели делото на св. Теодор Тирон. Управителят отишъл да прегледа остатъците от езическото капище, подпалено от мъченика, и след това запитал къде са другите християни, които били заловени заедно с Теодора. Казали му, че всички са в затвора. Той заповядал да доведат при него тримата: двамата братя Евтропий и Клеоник, които били особено близки с Теодор Тирон, и Василиск, племенника на светия мъченик.  Тези християни през време на затворничеството си в тъмницата обърнали към Христа много езичници, затворени заедно с тях поради различни престъпления. Светите мъченици им проповядвали словото Божие и им показвали пример на християнско служение и преданост към Иисуса Христа; защото християнските мъченици били кротки и търпеливи, към всички проявявали любов и състрадание твърдо се уповавали на Бога и понасяли безропотно затвора и всички лишения. Между другите повярвал и тъмничният стражар. Когато му съобщили заповедта на управителя, той влязъл в тъмницата и казал на тримата християни: \"Ставайте! Дойде отдавна очакваното от вас време. Управителят ви вика. Не забравяйте и мене в доброто ваше изповедание!\" Християните бързо се приготвили да вървят, а другите затворници започнали да плачат и скърбят, като знаели, че мъчения, а може би и смърт застрашават приятелите им. \"Не плачете, братя! – казал им св. Евтропий. – Ще се видим пак. Молете се за нас и изпросете от Бога да се прекрати идолопоклонството и цял свят да се изпълни с Христовата благодат!\"\r\nТе били доведени при управителя. Управителят, който чул, че Евтропий е особено уважаван от другарите си, обърнал се най-напред към него и ласкаво го попитал за неговото име и звание. Евтропий на всички въпроси на управителя отговарял с радостно спокойствие. - Аз виждам – казал му управителят, - че ти си толкова умен, колкото и красив. Вероятно си се учил на мъдрост?\r\n- Аз съм придобил оная мъдрост, която учи да се уповаваме на Христа – отговорил Евтропий.  - Послушай ме – казал управителят, - принеси жертва на боговете и убеди другарите си да сторят същото! Аз ще пиша на императора, той ще те възвеличи с почести и ще те награди с богати дарове. Ако пък не се покориш на волята му, всички вас ще предам на жестоки мъки.\r\n- Не се надявай да ни прелъстиш с обещания или да ни уплашиш със заплахи – възразил Евтропий. – Каква полза за нас от временните блага, от почестите и богатствата, които тъй често биват гибелни за човешката душа? Ние всички сме готови да страдаме и да умрем за името Христово. Христос е богатство и чест, и наша слава. Той е извор на живот. Той ни пази и може да ни избави от ръцете ти, ако такава е волята Му.\r\n Тогава управителят заповядал да мъчат Евтропия, а на Клеоник и Василиск казал: \"А вие какво ще кажете? Съгласни ли сте да принесете жертви на боговете или искате да страдате заедно с Евтропий?\"  - Ние изповядваме същия Бог – отговорили те – и искаме да страдаме с Евтропий.\r\nУправителят заповядал да ги предадат на мъчения. Били ги с ремъци тъй жестоко, че шурнала кръв. Но те мъжествено понасяли страданията, като се издигали с душата си към Бога.\r\n\"Боже благи и милостиви! – гръмко се молел св. Евтропий, - Боже, Който спасяваш праведниците и обръщаш грешниците! Дай ни търпение и помогни ни, както си помогнал на Твоя раб Теодор! Амин!\" – извикали Клеоник и Василиск и внезапно мъчителите спрели, като че ли удържани от невидима сила. Мъчениците видели Иисус Христос в слава и Теодор Тирон да стои близо до Него. Те чули думите: \"Аз виждам старанията ви, ще ви бъда помощник докрай и имената ви ще се впишат в книгата на живота!\"\r\nПодкрепени от чудното видение, християните гръмогласно славели и благодарели на Бога, а мъчителите пристъпили до управителя и го молели да ги освободи, понеже не са в състояние повече да мъчат християните.\r\n- Това е магьосничество! – извикал изученият управител. – Чрез какви вълшебства тия измамници прелъстиха моите служители? Но мнозина от присъстващите се удостоили да видят чудесното явление. Те казали на управителя: \"Това не е вълшебство, а Богът на християните помага на Своите служители. Ние видяхме техния Цар Христос и чухме глас от небето, видяхме също така и умрелия Теодор, какъвто го знаехме жив.\"\r\n - А защо аз нищо не видях и никакъв глас не чух? – запитал управителят.\r\n- Ти не виждаш с душевните си очи – казал му Евтропий, - затова и не си видял небесното явление. Князът на тоя век е ожесточил сърцето ти и над тебе се сбъдват думите на пророка: \"С ушите си тежко слушат, а очите си са затворили\" (Ис. 6:10).\r\nКато видял, че народът се вълнува, управителят заповядал да прекратят изтезанията на християните. Отвели ги в тъмницата. Затворниците радостно ги приветствали, гръмко викайки: \"Нашата помощ е в името на Господа, който сътвори небето и земята\" (Пс. 123:8).\r\nУправителят бил твърде загрижен и не знаел какви мерки да предприеме в случая. Във време на обед той казвал на приятелите си: \"Какво да правя с тия люде? Целият народ се вълнува. Какво е вашето мнение?\"\r\n- Заповядай по-скоро да ги накажат смъртно – отговорил един от присъстващите. – Ако продължаваш да се бавиш, целият народ ще остави боговете и ще се обърне към Оня Бог, Когото те проповядват.\r\nНо управителят повече желаел да ги склони да се отрекат, отколкото да ги предаде на смърт. Затова той решил да изпита още силата на думите и лъжливите обещания и веднага пратил за Евтропий.\r\n- Съгласен ли си сега да се поклониш на боговете? – запитал го той.\r\n- Понеже Господ Бог мой е жив – отговорил св. Евтропий, - аз и да помисля за това не мога.\r\n- Седни и обядвай с нас – казал му ласкаво управителят. - Не – отговорил мъченикът, - няма да седна с вас, понеже в Писанието е казано: \"Който ходи със светии, ще се освети, а който с нечестиви ходи, техен съучастник ще стане\".\r\n- Виждам, че си злонравен – казал му управителят.\r\n- Не съм злонравен, но изпълнявам заповедта на моя Господ – спокойно отговорил Евтропий.\r\nТук управителят пак започнал да го убеждава да принесе жертва на боговете. \"Ти поне самичък принеси жертва – казал му той, - само за да види това народът и да не се отвращава от боговете!\" - Искаш да бъда наставник на другите в злото ли? – отговорил Евтропий. – Моят Господ е казал: \"Който съблазни едного от тия малките, които вярват в Мене, за него е по-добре да му надянат воденичен камък на шията и да го хвърлят в морската дълбочина\" (Мат. 18:6).\r\nТогава управителят заповядал да донесат много злато, сребро и драгоценни дрехи. \"Всичко туй ще ти дам – казал му той – и още повече от това, ако само кажеш на народа, че ти се покоряваш и се готов да принесеш жертва на боговете. А подир това се моли на своя Бог колкото искаш.\"\r\n- Престани да изкушаваш Христовия раб – казал му Евтропий. – Каква полза за човека да придобие цял свят, ако той погуби душата си? Какво ще замени душата му? (Мат. 16:26) Защо се бавиш? Осъди ни на смърт, понеже можеш да бъдеш уверен, че нищо няма да ни разлъчи от любовта Христова (Рим. 8:39).\r\nУправителят още дълго го увещавал, но най-после като се убедил, че това е безполезно, пратил го в тъмницата, гдето през всичкото време другарите му не преставали да се молят за него. Управителят осъдил Евтропий и Клеоник на кръстна смърт, а заповядал да оставят Василиск в затвора, без да обръща внимание на молбата му да не го разлъчват от другарите му.\r\nКогато светите мъченици били отведени вън от града и видели приготвените за тях кръстове, гръмогласно започнали да благодарят на Господа, че ги е удостоил с кръстна смърт. Те Го молели да помогне на християните и да им даде сила да изтърпят гонението. Множество народ вървяло подир светите мъченици. Приковали ги на кръстовете и те с молитва предали душите си Богу, като чули глас от небето, който ги призовавал към по-добрия живот. Това станало в края на ІІІ век.\r\nВасилиск, след като прекарал няколко години в тъмница, бил посечен с меч близо до град Коман. Паметта му се чества в деня на неговата смърт – 22 май.   ", "date": "2018.03.03", "title": "Свв. мъченици Евтропий, Клеоник и Василиск Амасийски"}
{"url": "https://www.actualno.com/interview/kmetyt-na-bansko-kauza-pri-ekolozite-za-park-pirin-li-typa-uporitost-news_662693.html", "text": "      Аз мисля, че това тичане е добре за тяхното здраве, но по отношение на проекта и изменението на плана за управление на парк \"Пирин\" няма да доведе до нищо по-различно, защото процедурата е минала всички законови изисквания и е финализирана с решение на Министерския съвет. Не мисля, че това е въпрос, по който има какво още да се дискутира. Има къде-къде по-важни проблеми в държавата, отколкото един кабинков лифт, с който занимаваме не само цяла България, но Европейската комисия и Европейския парламент. За мен това е пълно преиграване и политическо заиграване. Преди 10 дни монтирах на входа на Пирин една камера, която брои автомобилите. Средно на ден влизат между 1600 и 1700 автомобила в парк \"Пирин\". И нека тези еколози, които тичат по равните павета, да изчислят колко отровни газове изхвърлят тези хиляди автомобили в природата за месец, година или за 10 години. И да преценят кое е по-екологичното - лифтът или тези автомобили, които допускаме в планината. Крайно време според мен е да започнат да мислят като европейските еколози, защото наскоро един австрийски еколог с изненада констатира: \"Вие сте странна държава. Само в България еколозите протестират срещу най-екологичното транспортно средство, каквото е лифтът, а не срещу автомобилите и замърсяването от тях\". И наистина не сме чули от тях да кажат: \"Дайте да видим какво правят автомобилите в планината, как да ги ограничим, как да ги спрем\". Те скачат срещу най-екологичния транспорт. Няма такова чудо.  Най-опашатата лъжа е, че ще се застрои 48% от парка. Втората е, че ще се изсекат вековни мурови гори. И третата, че ще се построят нови 40 000 легла.   И от двете по малко. Тръгнаха икономически, прераснаха в политически. Не я виждам тази упоритост без мотивация - икономическа или политическа. Ще повторя - става въпрос за един лифт, не за каквато и да е огромна интервенция в парк \"Пирин\". Не приемам за нормално да протестират срещу този проект хора в Русе примерно, а да не се гледа чистотата на въздуха във всички населени места. Защото това е много сериозен проблем за всички големи градове.    Никаква кауза не е. Защото ако човек има кауза, би се опитал да вникне в детайлите и на другата страна. Тук имаме една тъпа упоритост да не се вниква в никакви доводи и да не се приеме друго мнение. Да смяташ, че ти си лицето, което представлява екологията в цялата държава, че ти си човекът, който най-добре знае кое е най-правилно за даден регион, а другите са диваци - естествено, че това не е кауза. Те казват: \"Дайте яснота, дайте да говорим\". И сме говорили хиляди пъти, но нищо от тези разговори не произтича, защото нищо не се възприема като тези, доводи, изчисления, факти. Те твърдят, че откак има кабинка, Банско е западнал като град, община и регион. А всеки, който идва тук, вижда точно обратното. Как може да се твърдят такива глупости!? Банско е лицето на България за зимен спорт и зимен туризъм. Всеки, който е дошъл тук, било българин или чужденец, е очарован и от природата, и от хората, от хотелите, настаняването, от всичко. И въпреки това продължава да се говори тъпо и упорито срещу българските курорти. Те не идват конструктивно да говорят и да кажат открито втората кабинка с какво ще наруши екологичното равновесие в парка. В началото казваха вместо с кабинков лифт да извозваме туристите с автобуси. Как може един здравомислещ еколог да предложи такава тъпотия - да вкараш в планината автобуси, вместо безшумен и безвреден лифт. Казват, че ще се изсекат хиляди декари гора. Няма такова нещо. Има ги данните от 2001/2002/2003 г, когато се прави цялата ски зона. Нека видят колко хиляди кубика са изсечени. Те са десет пъти по-малко, отколкото е годишният прираст на дървесина в парк \"Пирин\". Нямат нито един свестен екологичен довод. Казват, че хората щели да си продават парцелите. И какво лошо има в това!? Те срещу развитието ли са, срещу държавата ли са, срещу какво са!? Това ако е кауза, тя е кауза \"срещу\" - срещу Банско, срещу Пирин, срещу развитието, но не е кауза \"за\". Ако имат кауза \"за\", тя е за личните им интереси, които са далеч от екологичните.  Нито един протест на еколози \"срещу\" не е проведен тук,  с което да покажат, че искат да защитят Пирин. Аз съм ги канил да дойдат и тук да протестират, но не идват. Най-опашатото внушение на еколозите е: \"Ние сме срещу застрояването на Пирин\". А в Пирин няма нищо построено след 1985 г., освен лифтове и писти. И това не е строеж, а спортни съоръжения. Няма нито един хотел, нито една сграда, нито едно бунгало. Не. Аз съм ги канил да дойдат. Нищо няма да им се случи. Нека дойдат да видим какво се случва, защото те разпространяват едни снимки и клипове отпреди 15-16 години, когато се строеше зоната. Естествено, че тогава е имало булдозери, които подравняват. Но сега нещата са коренно различни. Пистите представляват ливади, както е в цяла Западна Европа. Ние като отидем там и се възхищаваме колко зелени са техните гори и на техните ливади как пасат крави. В момента в Банско е същото. През лятото, ако някой отиде на пистата, ще види, че това е поляна, на която има стадо крави или овце. Опитваме се да направим същото като в Австрия, Швейцария или Словения, но при нас е лошо, а при тях - добро. Все на чуждата ливада тревата е по-зелена.  Стигна се вече върхът. Скоро очаквам и отлив. Имах една турска делегация със зам.-кмета на Бурса. Те от години идват при нас и казват: \"Това ви е основният проблем, защото хората негодуват, докато чакат на опашка\". Колкото и пари да даваме за реклама, колкото да се опитваме да привлечем туристи, когато стоят на опашка по 2-3 часа, следващият път не се връщат. И правят лоша реклама не само на Банско, на цяла България. За 10 г. да не можем да решим проблем с един кабинков лифт. Хората чудеса построиха по света. А ние никога нищо не правим, защото все си пречим. Все още не. Доколкото знам, уточняват трасето с проектанти. Трябва да мине и процедурата по актуализация на концесионния договор. Предполагам, че до месец време всичко това ще е факт и ще стартират процедура.  Не са взаимно зависими, но трябва да се изчисти концесионният договор, защото се видя, че създава много проблеми. Не е изчистена фактологията юридически. Има цифри, които си противоречат, да се знае къде е границата на концесията, колко точно се плаща. Всъщност, това е другото, с което спекулират. Те казват,че концесионерът ползва повече площ и плаща по-малко. А според концесионния договор се плаща такса не на площ, а на база реализирани приходи. Нови хотели не се строят. Повече от година след е в сила новият Общ устройствен план (ОУП) на общината, с който много рязко ограничихме териториите за строителството. Нови територии почти не се предвижда да се усвояват, а само между построени сгради. Скоро правих една справка. Във всички територии, където те твърдят, че ще има нови 40 000 легла, за последните 6 години откак съм кмет, са издадени 18 разрешения за строеж. От тях 9 са за търговски обекти, 3-4 са за еднофамилни къщи, 3-4 са сгради за обществено обслужване (магазини, паркинги, ледени пързалки) и само една е за многофамилна жилищна сграда. Така, че ние си следим нещата. Ние сме хората с интерес да не допуснем отново стихийното застрояване отпреди години.  Много интелигентен въпрос, между другото. За пръв път ми го задава журналист. Аз все опитвам да го обясня, но сякаш не ме чуват или разбират. Като говорим за планиране на територията, е важно това да става комплексно. И ние имахме уникалната възможност да го направим по едно и също време. Само че не стана. По едно и също време аз започнах да изработвам ОУП на общината. В този период изготвяхме и Общинската стратегия за развитие, която е наше задължение по Закона за регионално развитие за периода 2013-2020 г. Тогава започна да се разработва и планът за управление на парк \"Пирин\". Това са три стратегически документа. Ние направихме обвръзка между ОУП и Общинската стратегия за развитие - предвиденото в единия документ го предвидихме и в другия. Но това не се случи в плана за управление на парк \"Пирин\". Ние предвиждаме примерно един околовръстен път, който да изнесе движението в южната част на града. И там той предвиждаше пресичане на 100-200 м от територията на парка. Нямаше друга техническа възможност. И даже тази площ не представлява ценност, защото са бившите ниви и ливади на хората. Когато дадохме да ни съгласуват това намерение, от РИОСВ в Благоевград казаха: \"Не, абсурд. Това противоречи на плана за управление на парк \"Пирин\". Аз казвам: \"Да, но то противоречи на сегашния план за управление, а вие правите сега нов, заложете го в него!\". Бяха категорични и не го предвидиха. Е, как да направиш общи документи за развитие на територията, когато едните не кореспондират с другите и даже няма воля да кореспондират. Казвам отговорно, че това е голям пропуск на държавните чиновници от тези структури. Защото трябва да се действа малко по-гъвкаво, да се прецени, че е полезно за града като се изнесе трафика, че ще се облекчат някои градски зони и няма щета за парка. И така отговарям на въпроса - ние си правим нещата на общинско ниво и нямаме никаква възможност да го обвържем с плана за управление на парк \"Пирин\" за съжаление. Налага се ние да режем наши проектни предложения, които са в близост или засягат парковата територия.  ", "date": "2018.03.03", "title": "Кметът на Банско: Кауза при еколозите за парк \"Пирин\" ли? Тъпа упоритост!"}
{"url": "https://www.actualno.com/showbusiness/osmjaha-uejnstejn-sys-skandalna-statuja-snimki-news_662731.html", "text": "  Статуя на американския продуцент Харви Уейнстейн, обвинена в сексуален тормоз и изнасилвания, бе инсталирана от двама художници в Лос Анджелис, щата Калифорния.  Боядисаната в злато инсталация, озаглавена \"Диван за кастинг\", изобразява продуцента, седнал на диван, по хавлиен харлат, и със статуетка „Оскар“ в ръце. Авторите са художник, който работи под псевдонима Пластик Джизъс и Джошуа Монро, известен със своите улични арт произведения, предаде БГНЕС.  През октомври миналата година, вестник \"Ню Йорк Таймс\" публикува журналистическо разследване, според което Уейнстейн за около 30 години е подлагал на сексуален тормоз служителки на фирмата, в която е работил. Оттогава повече от 80 жени, включително актрисите Анджелина Джоли, Гуинет Полтроу и Салма Хайек, излязоха с обвинения срещу него.\r\nПродуцентът отрича обвиненията и заявява, че е имал интимни отношения само по взаимно съгласие. С разследването се занимават властите на Лос Анджелис и Ню Йорк.     ", "date": "2018.03.03", "title": "Осмяха Уейнстейн със скандална статуя (СНИМКИ)"}
{"url": "https://www.actualno.com/sofia/uchastykyt-mejdu-sv-nedelja-i-sydebnata-palata-veche-e-peshehoden-news_662678.html", "text": "     Така пешеходният участък на бул. „Витоша” се свързва с пл. Св. Неделя, който предстои да бъде реконструиран и освободен от автомобили. Трамваите ще продължат да се движат по настоящите си маршрути. Обръща се и посоката на движение по улица \"Позитано\" в участъка между ул. \"Лавеле\" и ул. \"Леге\". Движението ще бъде променено още по ул. \"кн. Борис I\" в участъка между ул. \"Позитано\" и бул. \"Т. Александров\". Променя се посоката на движение и по ул. \"Лавеле\" до бул. \"Александров\". Паркоместата в участъка по „Витоша” няма да заемат тротоарите и те ще останат изцяло за пешеходците. На бул. \"Ал. Стамболийски\" паркоместата вече са разчертани успоредно на пътното платно, а не както до момента под 45 градуса. Това реално ще намали броя им с около 10. На ул. \"Съборна\" автомобилите вече ще спират само от едната страна и само на пътното платно, а не както до момента и върху част от тротоара.\r\nПромяната обаче става поетапно, а идеята е след време тя да стане зона изцяло свободна от автомобили. Предстои и промяна в схемата на паркиране около площад \"Народно събрание\".От общината обещават и повече озеленяване, а броят на паркоместата ще бъде намален с 14.     ", "date": "2018.03.03", "title": "Участъкът между Св. Неделя и Съдебната палата вече е пешеходен"}
{"url": "https://www.actualno.com/asenovgrad/kmetyt-na-asenovgrad-po-silno-se-pomnjat-periodite-na-robstvo-i-tejki-izpitanija-news_662740.html", "text": "  \"Историята не винаги щади самочувствието на един народ. Често в летописите много по-силно се помнят периодите на робство и тежки изпитания, вражди и предателства. Поколения българи вече 140 години пазят в гена си усещането за този ден.\"  С тези слова днес, в деня на Освобождението на България, кметът на Асеновград доктор Емил Караиванов застана пред асеновградчани. Той продължи с думите: \"3-ти март заслужава да бъде нашият, българският Ден на благодарността.\" Караиванов призова за единство и приобщаване между жителите на различните населени места, както и на всички българи зад граница. Честването на Националния празник на България в Асеновград започна с панихида в памет на загиналите за Освобождението. Официални лица, общественици, неправителствени организации и граждани поднесоха цветя на гроба на прапоршчик Вишняков в църквата „Свети Димитър”.\r\nОтслужена бе и заупокойна литургия за загиналите и отдали живота си за българската свобода герои. Тържествата продължиха на площад „Академик Николай Хайтов”, където бе построена почетна рота от Военното формирование в Асеновград. А знамето на България се развя гордо над града, под звуците на националния химн. Програмата приключи със спектакъла „Майка България”, изпълнен от фолклорен ансамбъл „Тракия”.   Празненствата в Асенoвград днес, на 3-и Март, ще продължат в ранния следобед. Точно в 17:00 ч. отново на площада ще се извие празнично хоро с „Виевска фолк група“, а в 18:30 ч. асеновградчани ще бъдат изненадани с празнични илюминации.  ", "date": "2018.03.03", "title": "Кметът на Асеновград: По-силно се помнят периодите на робство и тежки изпитания"}
{"url": "https://www.actualno.com/america/sasht-francija-i-germanija-obezpokoeni-ot-novite-ruski-jadreni-oryjija-news_662738.html", "text": "  Президентът на САЩ Доналд Тръмп, президент на Франция Еманюел Макрон и германският канцлер Ангела Меркел са обезпокоени от изявлението на руския президент Владимир Путин на ядреното оръжие, предаде БГНЕС.  Тръмп разговаря с Меркел и Макрон поотделно. \"Лидерите споделят своята дълбока загриженост във връзка с неотдавнашните изявления на Путин за разработването на ядрени оръжия, които, както те се съгласиха, отклоняват от продуктивно обсъждане на широк кръг от въпроси между Русия и Запада\", се казва в съобщение на Белия дом. Путин съобщи, че Русия е изпробвала нови ядрени оръжия, сред които крилата ракета с ядрен двигател, която може да лети практически безкрайно. Руски медии веднага коментираха, че това напълно променя стратегическия баланс в света. Съобщението на Путин бе илюстрирано с анимация, на която се вижда как ракетата, изстреляна от Русия, преминава през Атлантическия океан, като заобикаля радарни системи за ранно предупреждение, минава на юг от Южна Америка и се отправя към целта си през Тихия океан.  ", "date": "2018.03.03", "title": "САЩ, Франция и Германия обезпокоени от новите руски ядрени оръжия"}
