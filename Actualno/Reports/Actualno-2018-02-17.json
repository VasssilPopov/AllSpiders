{"url": "https://www.actualno.com/tennis/mechtan-final-v-roterdam-federer-sreshtu-dimitrov-vijte-koga-news_660393.html", "text": "  Мечтата на всички фенове на тениса в България, а и на много по света, за финал между номер 1 и номер 2 в схемата на турнира от серията \"500\" в Ротердам вече е факт. В неделя, 18 февруари, не по-рано от 16:30 часа българско време, първата ракета на България и световен номер 4 Григор Димитров излиза срещу най-великия тенисист в историята и актуален номер 1 Роджър Федерер.  Димитров стигна до финала без загубен сет, след като в полуфиналния му двубой противникът му много нелепо. При резултат 3:6, 1:0, белгиецът опита да отиграе от воле силен топспин форхенд по правата на българина, но уцели окото си и това го принуди да се откаже от борбата. От своя страна Федерер изигра доста нервен за стандартите му полуфинален мач срещу италианеца Андреа Сепи. Швейцарецът взе първия сет, след като направи два пробива - в седмия и деветия гейм, но във втория сет италианецът успя да позабави темпото и да влезе под кожата на Федерер, като частта мина гейм за гейм и се стигна до тайбрек. Той започна с минипробив за Сепи, който успя да покаже хитростта си в дълго разиграване и да накара швейцареца да обърка крачките накрая, но след това Федерер наниза 5 поредни точки, включително 3 минипробива. Сепи успя да върне единия минипробив след невероятен ретур от форхенд по правата, който кацна на линията, но това беше всичко и Федерер завърши мача след излизане на мрежата и две поредни волета. Досега Григор е играл 6 мача срещу Федерер на ниво ATP, но още няма победа. Швейцарецът е единственият от \"Голямата четворка\" (Федерер, Надал, Джокович, Мъри), срещу когото българинът няма победа.  ", "date": "2018.02.17", "title": "Мечтан финал в Ротердам: Федерер срещу Димитров, вижте кога"}
{"url": "https://www.actualno.com/music/eminem-i-ed-shijryn-s-obshta-pesen-video-news_660282.html", "text": "  Еминем и Ед Шийрън представиха видеото към първата си обща песен. Тя се казва \"River\" и е посветена на сериозния проблем с домашното насилие.  Това е вторият сингъл от деветия албум на 45-годишния рапър, озаглавен \"Revival\".\r\nВидеото към \"River\" беше пуснато на 14-ти февруари, Св. Валентин, и до момента има над 9 млн. гледания. Клипът е режисиран от Емил Нава и е дълъг почти 7 минути.\r\nПесента засяга греховете, лъжите и домашното насилие. Както се пее:   \"Бил съм лъжец, бил съм крадец\r\nБил съм любовник, бил съм прелюбодеец\r\nВсичките ми грехове се нуждаят от светена вода, искам да я почувствам течаща върху мен  Виж, малка моя, не искам да признавам нещо Когато всичко, което ще причини, е болка\r\nИстините и лъжите ми сега валят като дъжд\r\nТака че остави реката да се стича.\"   ", "date": "2018.02.17", "title": "Еминем и Ед Шийрън с обща песен (ВИДЕО)"}
{"url": "https://www.actualno.com/europe/sasht-celjat-povishavane-na-praga-na-izpolzvane-na-jadreno-oryjie-news_660362.html", "text": "  САЩ промениха ядрената си стратегия, като си поставят за цел повишаване на прага на използване на ядрено оръжие. Това заяви в събота съветникът на президента на САЩ по въпросите на националната сигурност Хърбърт Макмастър в рамките на Мюнхенската конференция по сигурност.  Макмастър отбеляза, че САЩ смятат да разработят нови видове ядрени тактически въоръжения. „Това е с цел повишаване на прага на използване на ядрено оръжие“, каза той. Съветникът на президента на САЩ отново обвини Русия в нарушение на Договора за ракети със среден и малък обсег. „Русия нарушава Договора за ракети със среден и малък обсег, като казва, че целта е де ескалация. Ние няма да разрешим нито на Русия, нито на други държави да действат по този начин“, заяви той, цитиран от руските агенции. Администрацията на президента Доналд Тръмп на 2 февруари представи нова ядрена доктрина, в която се казва, че САЩ не смятат да се отказват от ядреното оръжие, особено в условията на „модернизация от страна на Русия на ядрения потенциал“. В увода към документа шефът на Пентагона Джеймс Матис отбелязва, че САЩ през следващите 10 години ще увеличат двойно увеличение на разходите за ядрен арсенал за поддържане на настоящите системи и за разработката на нови.\r\nХърбърт Макмастър заяви също така, че САЩ са готови на диалог с Русия за киберсигурността, ако руската страна е сериозно настроена за прекратяване на кибершпионажа.   „С удоволствие бихме започнали диалог за киберсигурността, ако Русия е сериозно настроена за прекратяване на този вид шпионаж. Това е своеобразен камуфлаж, използван от съвременните технологии. Ще дойде и този ден,  в който ще можем все повече и повече да идентифицираме източниците на тези атаки“, отбеляза Макмастър. По думите му, ако преди е било много трудно да се идентифицират източниците, сега това вече е възможно.\r\nВ началото на изявлението си съветникът по сигурността на американския президент отбеляза, че Мюнхенската конференция по сигурността се провежда в критичен за цялото човечество момент. По думите му, т.нар режими на „ренегати, които вече заплашват глобалната сигурност разработват най- разрушителните оръжия и заплашват стабилността на международния ред“. По думите му, властите в Дамаск продължават да използват химическо оръжие в конфликта в Сирия и призова за търсене на отговорност. По отношение на Северна Корея, Макмастър заяви, че тази страна заплашва режима за неразпространение на ядрено оръжие и затова е необходимо да продължат действията по оказване на натиск върху Пхенян. „Ние трябва да оказваме натиск върху режима в Пхенян, да използваме всички възможности за това, той да не заплашва света“, каза Макмастър и посочи необходимостта от санкции срещу КНДР.     ", "date": "2018.02.17", "title": " САЩ целят повишаване на прага на използване на ядрено оръжие"}
{"url": "https://www.actualno.com/politics/protest-sreshtu-lukov-marsh-news_660356.html", "text": "  Протест срещу  планирания за тази вечер \"Луков марш\" се проведе в София в ранния следобед. Участниците, които се събраха пре Музея за история в София заявиха, че са против пропагандирането на неонацистки идеи.  „Той пропагандира антисемитски и неонацистки идеи. На него присъстват редица неонацистки организации, включително и неонацистки организации, които имат връзка с групи други неонацистки организации в чужбина, които се смятат за терористични\", каза Ирина Барова пред журналисти. Забраненият от властите \"Луков марш\" е обявен с начален час 17.30 ч. пред Министерския съвет.  От правителството осъждат провеждането на \"Луковмарш\". Аргументите на правителството, с които осъди провеждането на \"Луковмарш\", бяха обявени от заместник-министъра на външните работи Георг Георгиев, който определи „Луов марш“ като „Провокация, която се опитва да ни върне в едни мрачни времена“.\r\n„Много бих се радвал, ако този марш не се проведе, особено в такъв важен исторически за страната ни момент, в който би могъл сериозно да застраши нейната репутация“, каза той.   Заповедта за забрана на провеждането на Луков марш, издадена от кмета Йорданка Фандъкова миналата година, е отменена от Административния съд с решение от 19-ти септември. В момента това събития няма съгласуване, освен поднасянето на цветя на паметната плоча, уточнява националното радио.\r\nПолицията спря автобус от Гърция в района на Владая по-рано днес и свали за проверка част от пътниците. По информация пресцентъра на МВР пътуващите са заявили желание да наблюдават  шествието. Превозното средство е ескортирано от полицията до центъра на София.    ", "date": "2018.02.17", "title": "Протест срещу \"Луков марш\" "}
{"url": "https://www.actualno.com/politics/bsp-stigna-do-ochakvane-za-diktat-po-kazusa-jabljanov-gerb-vse-oshte-prizovava-za-moral-news_660353.html", "text": "  Политическият сблъсък между БСП и ГЕРБ избуя в изказванията в медиите  и в почивния съботен ден. Спорът, който засега е все още повърхностен може да се задълбочи и да има неочакван край, ако не бъде спрян навреме, става ясно от коментарите на членове на двете основни политически сили.  Ако се стигне до оставката на зам.-председателя на Народното събрание Валери Жаблянов, това ще е незаконосъобразно. Това каза пред радио „Фокус“ депутатът от БСП Таско Ерменков, по повод исканата от ГЕРБ оставка на зам.-председателя на парламента. Според Ерменков, за да защити законосъобразността и демократичните принципи, БСП ще предприеме всякакви политически действия. „Аок се стигне до подписка и гласуване той да не бъде повече зам.-председател на Народното събрание, вече няма да говорим за оставка, а за силова смяна. Ще има опит за налагане от страна на управляващото мнозинство на една диктатура, която ни лишава от парламентарно право“, каза Таско Ерменков. По думите му, с тези ходове ГЕРБ не постигат нищо градивно за България. „Те доказват, че могат да работят в парламента, нарушавайки правилата не само при приемането на закони, като допускат процедурни и други нарушения, но и при определяне на ръководното тяло на НС“, каза още депутатът от БСП. По-рано депутатът от ГЕРБ Тома Биков също коментира исканата оставка на Жаблянов, като каза, че това не е реванш срещу отстраняването неотдавна на Димитър Главчев от поста председател на парламента.\r\nГЕРБ не възприема парламентарния дебат като футболен мач и исканата оставка на Валери Жаблянов не е реванш срещу отстраняването на Димитър Главчев като председател на НС, каза Тома Биков.   „Не се водим от емоции по отношение на това кой от нашите колеги в определени моменти е поемал политическа отговорност. През последните месеци има и колеги, които подават оставките и от местата си на народни представители. От БСП няма такива случаи и е време БСП, когато говорят за морал и играят ролята на морален стожер, първо да бъдат взискателни към себе си. Една от целите на искането за оставката на Жаблянов, е ГЕРБ да им помогне да изработят своя политически стандарт по темата и да не отстъпват от него“, коментира Тома Биков.\r\nТой уточни, че всеки има право да изказва лично мнение, но колкото по-висока позиция заема в държавната власт, толкова по-малко може да се защитава лична позиция. Биков добави, че не ГЕРБ отклонява вниманието с искането на оставката, а това прави БСП. Народният представител от ГЕРБ призовава БСП да бъдат по-малко емоционални и по-разумни.\r\nПрипомняме, че в петък парламентарната група на ГЕРБ обяви, че започва да събира подписи за оставката на Валери Жаблянов като зам.-председател на парламента на основание системно нарушаване на правилника. Ден по-рано, на 15 февруари депутатите на ГЕРБ поискаха от Жаблянов да си подаде оставката, заради фразата „Народният съд“ е „необходимо и неизбежно правосъдие“. В отговор Жаблянов каза, че няма причина и мотиви да си подаде оставката, а БСП застана зад него.   Реакцията не закъсня. Развитието на казуса предстои през новата парламентарна седмица.  ", "date": "2018.02.17", "title": "БСП стигна до очакване за диктат по \"казуса Жаблянов\", ГЕРБ все още призовава за морал "}
{"url": "https://www.actualno.com/interest/kak-stresyt-zarazjava-horata-naokolo-news_660322.html", "text": "  Учени от университета в Калгари откриха необикновена способност на стреса: роднините, приятелите, които общуват с хора, страдащи от постравматично стресово разстройства също проявяват симптомите на това отклонение. При това личният травматичен опит няма никакво значение, съобщи Medical Express.  Стресовите сигнали, които идват от околните може да променят мозъка на човека точно както се случва при същинското изпитване на стрес. Учените изследвали феномена на примера на двойка мишки. Те взимали едно от животните от двойката и го подлагали на стрес. След това събирали двете животни заедно. По-нататък изследователите проверявали реакциите на мозъчните клетки. Оказва се, че и при двете мишки се п един и същи начин се променяли мозъчните процеси. Така учените направили извода, че стресът е заразителен. Това се случва по следната схема: при единият екземпляр активирането на невроните води до отделянето на съединение, което сигнализира за опасност (предупредителен сигнал.) Този сигнал се улавя от другата особа,  а тя предава информацията на цялата група. По този начин работи и защитния еволюционен механизъм. Той е актуален и за хората. Интересно, че след социално взаимодействие със стреса ефекта от него се намалява до изходно ниво само при самките. При тях отрицателното влияние, което е оказано на невроните намалява почти два пъти след общуване с тези, които не са били подложени на стрес.  ", "date": "2018.02.17", "title": "Как стресът заразява хората наоколо"}
{"url": "https://www.actualno.com/europe/jyldyrym-turcija-ne-vodi-vojna-v-sirija-a-se-bori-sreshtu-terorizma-news_660355.html", "text": "  Премиерът на Турция Бинали Йълдъръм заяви, че Турция не води война със Сирия, а само се бори срещу тероризма.  „Турция не война с нито една страна в света. В Сирия сега се води не война, а борба с тероризма. Борба  (в тази страна) води не само Турция, но и другите 62 държави,  които влизат в състава на международната антитерористична коалиция начело със САЩ, а също така Русия и Иран“, каза той по време на Мюнхенската конференция по сигурността, цитиран от ТАСС.\r\nЙълдъръм в отговор на въпрос подчерта също така, че „която и страна да започне война с Турция ще получи съответстващ отговор“. Турският министър-председател отново отбеляза, че настоящата операция в сирийския Африн не противоречи на „нормите на международното право“.\r\nДнес агенция Ройтерс, позовавайки се на дипломатически източник съобщи, че Турция никога не е използвала химическо оръжие в рамките на дейността си в Сирия и винаги е проявявала загриженост за мирните жители.  „Това са необосновани обвинения. Турция никога не е използвала химическо оръжие. Ние се грижим за гражданите при (провеждането) на операцията „Маслинова клонка“ , заявява източникът на агенцията. Той заявява също така, че данните за пострадали в резултат на турска газова атака мирни жители са проява на „черна пропаганда“.\r\nПо-рано в събота агенция SANA съобщи, че в околностите на град Африн в северната част на Сирия са пострадали от снаряди с отровен газ, вероятно хлор.\r\nГенералният щаб на турските военни сили обяви на 20 януари за началото на операцията „Маслинова клонка“ срещу смятаната за терористична от турската страна организация „Сили за народна самоотбрана“, влизаща в състава на  „Силите на демократична Сирия“ в Африн, където живеят от порядъка на 1,5 млн. кюрди и бежанци от други области на Сирия. От тази дата са и различни обвинения на кюрдски източници.    ", "date": "2018.02.17", "title": "Йълдъръм: Турция не води война в Сирия, а се бори срещу тероризма"}
{"url": "https://www.actualno.com/europe/lavrov-izjavlenijata-za-ruska-zaplaha-sa-iracionalen-mit-news_660363.html", "text": "  Русия е готова за равноправно партньорство с Европейския съюз и САЩ. Това заяви министърът на външните работи на Русия Сергей Лавров в рамките на Мюнхенската конференция по сигурността.  „Русия е открита за равноправно, взаимно уважително, основано на баланса на интересите партньорство с ЕС, насочено към намирането на ефективни отговори за предизвикателствата на днешния ден. Готови сме да градим отношения на същите принципи и със САЩ и всички други страни, заяви Лавров, цитиран от РИА Новости. Русия, по думите на Лавров, призовава Европейският съюз „да не плува срещу течението на историята“ и да започне сътрудничество по обновяване на системата за международни отношения „на база на централната координираща роля на ООН“. Преди това външният министър на Русия определи изявленията за руска заплаха за страните от Европа като „ирационален мит“. По думите му, подобни страхове говорят за липса на здрав смисъл и разбиране на Русия.\r\n„За отминалото десетилетие Европейският съюз така и не можа да намери „златната среда“ в отношенията с нашата страна. През 1990-те години доминираше представата за Русия като за „чирак“, който трябва методично, независимо от възраженията да бъде обучаван по западните стандарти. Сега е в ход ирационалния мит за „всемогъщата руска заплаха“, следите от която се опитват да намерят навсякъде – от брекзита до каталунския референдум“, каза Лавров.   „Двата стереотипа са дълбоко погрешни и сочат само за недостиг на здрав смисъл и разбиране на нашата страна“, подчерта още Лавров.\r\nМинистърът на външите работи на Русия изрази надежда, че Брюксел няма да допусне превръщането на програмата „Източно партньорство“ в русофобски проект.  ", "date": "2018.02.17", "title": "Лавров: Изявленията за руска заплаха са ирационален мит"}
{"url": "https://www.actualno.com/tennis/nelep-incident-prekrati-macha-dimitrov-gofen-grigor-e-na-final-news_660344.html", "text": "  Зрелищната битка между и ДАвид Гофен приключи по крайно злополучен начин. Световният №4 се  класира за финала на турнира в Ротердам, но след като белгийският му  опонент се наложи да се откаже от срещата поради ужасен инцидент.  При разиграване във втория гейм на втория сет (Григор беше спечелил  първия сет с 6:3), белгиецът опита воле от бекхенд след силен минаващ  удар на Димитров. Той обаче не уцели добре топката и , което наложи медицинско прекъсване. 6 минути по-късно беше  обявено, че Гофен няма да може да се появи на корта.  .   ", "date": "2018.02.17", "title": "Нелеп инцидент прекрати мача Димитров - Гофен, Григор е на финал "}
{"url": "https://www.actualno.com/curious/dneven-horoskop-za-18-fevruari-news_660376.html", "text": "     Тази неделя се опитайте да бъдете оптимисти. Нямате повод и място за тъжни мисли. Сега няма място за тях. Под цялото това слънце е просто грехота да не се посветите на положителни желания за бъдещето.  Тази неделя е добър ден за това да признаете своите чувства, които сдържате отдавна към даден човек. Какъвто и да е резултатът бъдете горди със себе си, но често тези емоции са взаимни.   Тази неделя няма да имате поводи за оплаквания. Помнете, че всичко което имате е благодарение на вашите немалко усилия. Ползвайте си го със здраве! Тази неделя не бързайте да обяснявате на хората това, което не разбират. Оставете им малко време за размисъл и само в  краен случай подсказвайте.   Тази неделя е ден за битки и за победи, но като използвайте само мирни средства. Блага дума и усмивка ще ви свършат работа повече от всички оръжия- не го забравяйте. Тази неделя не прекалявайте с харченето на пари. Скоро може да излезе възможност да заминете на приятно място. Тогава ще имате нужда от повече средства. Пестете!  Тази неделя не се колебайте да питате за всичко, което не разбирате. Не се притеснявайте, че авторитетът ви ще бъде накърнен. По-добре глупав за две минути, отколкото такъв за цял живот. Това е ден, в който трябва да сте максимално честни със себе си. Не се опитвайте да манипулирате други или да залъгвате себе си. Рано или късно неистините ще трябва да бъдат поправени.  Тази неделя е ден, в който трябва да се раздадете за хората, които обичате. Не правете сметки. Много често те излизат криви. Просто действайте от сърце. Тази неделя не е подходяща за ненужни откровения. Изиграйте картите си, както на вас ви харесва. Сметки ще разчиствате после и то само ако има неуредени.  Тази неделя бъдете себе си и никой друг. Само това си заслужава. Обстоятелствата са различни, но ние сме такива, каквито сме и само това има значение. Тази неделя верни на убежденията си. Те не случайно се появяват. Ако не може да ги въплътите в действия ги превърнете в изкуство. Потопете се в любимата си дейност.  ", "date": "2018.02.17", "title": "Дневен хороскоп за 18 февруари"}
{"url": "https://www.actualno.com/politics/radev-prognozira-zadylbochavane-na-ikonomicheskite-vryzki-s-makedonija-news_660368.html", "text": "  Отношенията между България и Република Македония имат дълбоки исторически и духовни връзки, а двустранното партньорство е от стратегически характер и това се признава от всички български политически партии. Това заяви президентът Румен Радев на среща с председателя на Събранието на Република Македония Талат Джафери, съобщиха от прессекретариата на държавния глава.  Президентът подчерта, че във всяка демократична държава има управляващи и опозиция, но когато е настъпил моментът за ратификация на Двустранния договор за приятелство, добросъседство и сътрудничество в българския парламент, той беше гласуван единодушно. Обща беше позицията, че с ратификацията на двустранния договор за приятелство и добросъседство се откриват нови възможности за развитие на сътрудничеството между България и Република Македония във всички сфери – политически диалог, икономика, туризъм, култура и образование, в сферата на сигурността и други, и всички институции на двете държави трябва да участват активно в този процес. Народните представители от групите за приятелство в българския и македонския парламент отбелязаха позитивната тенденция в развитието на двустранните отношения през последната година. Обсъдена беше възможността повече македонски военнослужещи да се обучават в българските военни училища, като президентът Радев изрази готовността на България да предостави пълен каталог за специалностите във военните ни университети.\r\nПо-рано днес президентът Румен Радев изрази увереност, че търговско-икономическите връзки между България и Македония ще продължат да се задълбочават. В рамките на посещението си в Скопие, държавният глава и македонският му колега Георге Иванов разговаряха в събота с представители на македонски и български бизнес организации.  Бизнесмени поискаха както от българския, така и от македонския президент  да съдействат пред изпълнителната власт за разработването на повече проекти в областта на енергетиката и инфраструктурата. Радев и Иванов от своя страна бяха единодушни, че свързаността и инфраструктурните проекти между България и Македония трябва да се развиват. Българският президент заяви, че е много важно „Македония по-бързо да стане член на НАТО“.\r\n„Много е важно Македония възможно по-бързо да стане член на НАТО. Защото чуждестранните инвестиции винаги могат да идват във всяка една среда - и с по-голяма, и с по-малка сигурност, но истинският бизнес, който иска да инвестира дълготрайно, да строи, да създава производство, промишленост, той живо се интересува от сигурността и затова първото условие е членството в НАТО. Просто е задължително, за да има инвестиции с дългосрочен характер в Република Македония. Второто важно условие, това за мен е добросъседството“.  От своя страна Георге Иванов посочи, че Македония се стреми и към развитие на дигиталните и цифрови технологии. \r\n„Надяваме се българският комисар, отговарящ за дигиталните технологии в Европа, да помогне на Македония да усвои европейските фондове за цялостна дигитализация на обществото, и на бизнеса“. Свързаността на Балканите е един от приоритетите на българското председателство на Съвета на Европейския съюз и на това се гледа като на тема със специален фокус, припомни още  президентът Румен Радев.\r\nВ рамките на посещението на президента Румен  Радев в Скопие бяха подписани и меморандум за сътрудничество между Българската търговско-промишлена палата, Българската стопанска камара и Българо-македонската търговска палата. Подписан беше и меморандум за разбирателство между Агенцията за насърчаване на малки и средни предприятия и \"Инвест\"- Македония.\r\nРумен Радев стана първият чуждестранен държавен глава, посетил Бигорския манастир \"Свети Йоан Кръстител\" в Македония.  ", "date": "2018.02.17", "title": "Радев прогнозира задълбочаване на икономическите връзки с Македония"}
{"url": "https://www.actualno.com/america/trinadeset-sa-zaginalite-pri-padaneto-na-helikopter-na-meksikanskoto-vytreshno-ministerstvo-news_660375.html", "text": "  Най-малко 13 души, сред които три деца, загинаха на земята, след като мексикански военен хеликоптер катастрофира снощи в градче в южния щат Оахака, съобщи агенция Ройтерс.  В хеликоптера са пътували вътрешният министър и щатския губернатор, които са оглеждали пораженията от вчерашното силно земетресение в района. Машината е паднала върху два микробуса в опит да се приземи на поле край населеното място Сантяго Хамилтепек.\r\nВътрешният министър Алфонсо Наварете и губернаторът Алехандро Мурат са получили леки наранявания. Оцелели са и останалитe хора в хеликоптера, но 12 души са били убити на място, а 13-ият е починал в болница, съобщи главната прокуратура. Ранени са 15 души. Земетресението с магнитуд 7,2 нанесе щети на поне 50 сгради в щата Оахака и остави без електрозахранаване столицата Мексико и населените места южно от нея.\r\nПолицаите изплатени към района на земетресението са поне 18 хил., съобщиха властите в Мексико.        ", "date": "2018.02.17", "title": "Тринадесет са загиналите при падането на хеликоптер на мексиканското вътрешно министерство"}
{"url": "https://www.actualno.com/society/nova-lavina-v-pirin-zatrupan-e-chovek-news_660380.html", "text": "  Турист е затрупан от лавина в Пирин в района на хижа „Синаница“, съобщи директорът на Планинската спасителна служба (ПСС) при БЧК Емил Нешев.  „В Пирин, в района на хижа „Синаница“, има затрупан човек от лавина, предизвикана от козирка от сняг“, обясни Нешев. По думите му преди малко спасители на ПСС са достигнали до мястото на инцидента и в момента работят много интензивно. В района на лавината са били трима туристи, по първоначална информация затрупано е 21-годишно момиче, уточни от своя страна bTV. Инцидентът е станал в късния следобед.   ", "date": "2018.02.17", "title": "Нова лавина в Пирин, затрупан е човек"}
{"url": "https://www.actualno.com/politics/lukov-marsh-predizvika-zagrijenost-ot-posolstvoto-na-sasht-u-nas-news_660377.html", "text": "  Посолството на САЩ в България е натъжено и загрижено от проявата на нетолерантност, намерила израз в провеждането на Луков марш. Това се посочва в декларация на Посолството на САЩ в България, изпратена до медиите.  \"Генерал Христо Луков е поддръжник на нацизма, който проповядва омразата и несправедливостта, а не човек, заслужаващ уважение. Ние отново изразяваме благодарност за всеотдайните усилия на българското правителство и на кмета на София Йорданка Фандъкова, осъждащи похода и призоваващи всички българи да се обединят около положителните примери в историята на страната. Посолството напълно подкрепя демократичния принцип на свободата на словото, но едновременно с това се присъединява към множеството гласове, осъждащи омразата и нетолерантността\", пише още в позицията. По-рано днес в писмо до председателя на парламентарната група на ГЕРБ Цветан Цветанов, главният изпълнителен директор на Световния еврейски конгрес Робърт Сингер изрази признателност по отношение на позицията за Луков марш. „От името на Световния еврейски конгрес и нашия председател Роналд Лаудер бих желал да изразя нашата сърдечна признателност към вас за вашата силна лична позиция срещу „Луков марш“, както и тази на ПП на ГЕРБ“. „За нас означава много, че правите всичко по силите си да запазите прекрасните традиции на България и да предотвратите този очевиден опит да се опетни доброто име на България“, се казва в позицията   ", "date": "2018.02.17", "title": "Луков марш предизвика загриженост от посолството на САЩ у нас"}
{"url": "https://www.actualno.com/society/zatrupanata-ot-lavinata-v-pirin-turistka-e-otkrita-myrtva-news_660385.html", "text": "  Затрупаната от лавина в Пирин туристка е открита мъртва. Това съобщи агенция Фокус, цитирайки  председателят на Българския Червен кръст (БЧК) Христо Григоров.  Тялото на жената намерено от куче на Планинската спасителна служба. Предстои спасителите да свалят тялото на жената с шейна, но теренът е изключително тежък. В късните следобедни часове бе съобщено, че в Пирин в района на хижа „Синаница“ е паднала лавина, като в района е имало трима туристи.     ", "date": "2018.02.17", "title": "Затрупаната от лавината в Пирин туристка е открита мъртва"}
{"url": "https://www.actualno.com/politics/lukovmarsh-se-provede-news_660388.html", "text": "  Десетки националисти се събраха в центъра на София, за да проведат т.нар. Луковмарш, с който те почитат паметта на ген. Христо Луков.  Ген. Христо Луков е герой от Първата световна война. Той е убит  от комунисти е и ръководител на Съюза на българските национални легиони, но е обвиняван в антисемитизъм и прокарване на идеите на Третия Райх у нас.  Участниците в Луковмарш традиционно се обличат в униформи на крайно десни активисти с факли в ръце.\r\nТази година в шествието се включиха националисти от Германия, Швеция, Чехия и Естония, като застанаха зад транспарант с надпис на български и немски: \"Заедно за Европа\".  Началната точка на шествието беше пл.\"Света Неделя\", при значително полицейско присъствие, уточниха от bTV.\r\nПо-рано през деня антифашисти, леви активисти и правозащитници проведоха контрашествие.  Посолството на САЩ в България осъди почитането на паметта на ген. Луков. „Посолството на САЩ в България е натъжено и загрижено от проявата на нетолерантност, намерила израз в провеждането на Луков марш. Генерал Христо Луков е поддръжник на нацизма, който проповядва омразата и несправедливостта, а не човек, заслужаващ уважение”, посочват от дипломатическата мисия.  Правителството в лицето на зам.-министъра на външните работи Георг Георгиев и кметът на София Йорданка Фандъкова също се обявиха против Луков марш. По-рано декларацията на БСП по темата предизвика скандал, защото в нея, освен осъждането на шествието, имаше и пасаж, оправдаващ Народния съд след 9.9.1944 г. ВМРО се разграничи също от организацията на Луков марш, но преди дни общинският съветник Карлос Контрера в пространен текст защити провеждането му.\r\nОбщината издаде забрана за провеждането на шествието, но тя беше отменена от съда.    ", "date": "2018.02.17", "title": "Луковмарш се проведе"}
{"url": "https://www.actualno.com/society/novinite-naj-vajnoto-za-denja-17-fevruari-news_660390.html", "text": "  Нова лавина в Пирин отне човешки живот, а нелеп инцидент прекрати мача Димитров – Гофен. Президентът Румен Радев поиска по-скоро Македония да стане член на НАТО, а германският външен министър предрече сваляне на санкциите срещу Русия, при „сини каски“ в Донбас. Тези и още акценти избра за вас редакционният екип на com във вечерния информационен бюлетин, събрал най-важното за днес, 17 февруари, събота.   Турист е затрупан от лавина в Пирин в района на хижа \"Синаница\", съобщиха от Планинската спасителна служба (ПСС) при БЧК. По-късно уточниха, че з .  Процедурата за строителството на нов лифт в Пирин не е напреднала,  защото все още трябва да се издадат поредица от нормативни документи и  чак тогава може да се престъпи към процедурите по оформянето на цялата  документация. Това подчерта в предаването \"Седмицата\" на Дарик радио  министърът на околната среда и водите Нено Димов.   Държавният глава Румен Радев проведе последователно срещи с  председателите на ВМРО-ДМПНЕ и Демократичен съюз за интеграция (ДСИ)  Християн Мицкоски и Али Ахмети. Разговорите се състояха в рамките на  двудневното официално посещение на българския президент в Скопие.   След публикуването на обвинителния акт срещу 13-те физически и 3 юридически лица от Русия за намеса в изборите на САЩ в помощ на настоящия американски президент Доналд Тръмп, зам.-министърът на правосъдието и главен прокурор на САЩ Род Розенщайн обяви, че опитите за влияние върху изборния процес не са повлияли пряко върху избора на гласоподавателите и окончателните резултати от вота.\r\n\"Тези обвинения не доказват, че който и да е бил американец е участвал съзнателно в тези незаконни действия. Няма и достатъчно аргументи, че подобни деяния са довели до промяна на резултатите от изборите през 2016 година\", заяви Розенщайн на пресконференция, излъчена на уебсайта на ведомството му. Зрелищната битка между Григор Димитров и Давид Гофен приключи по крайно злополучен начин. Световният №4 се класира за финала на турнира в Ротердам, но след като белгийският му опонент се наложи да се откаже от срещата поради ужасен инцидент. На финала, от 16:30 часа в неделя, Григор излиза срещу легендата ! Посолството на САЩ в България е натъжено и загрижено от проявата на нетолерантност, намерила израз в провеждането на Луков марш. Това се посочва в декларация на Посолството на САЩ в България, изпратена до медиите. Русия е готова за равноправно партньорство с Европейския съюз и САЩ. Това заяви министърът на външните работи на Русия Сергей Лавров в рамките на Мюнхенската конференция по сигурността. В същото време той определи като ирационален мит изявленията за руска заплаха. САЩ промениха ядрената си стратегия, като си поставят за цел повишаване на прага на използване на ядрено оръжие. Това заяви в събота съветникът на президента на САЩ по въпросите на националната сигурност Хърбърт Макмастър в рамките на Мюнхенската конференция по сигурност. Европейският съюз може да започне поетапна отмяна на санкциите срещу Русия, ако се осъществи идеята за въвеждане на мисия на ООН в Донбас. Това съобщи в събота министърът на външните работи на Германия Зигмар Габриел в рамките на Мюнхенската конференция по сигурността.  ", "date": "2018.02.17", "title": "Новините: Най-важното за деня, 17 февруари"}
{"url": "https://www.actualno.com/society/sedmichna-prognoza-za-vremeto-za-19-25-fevruari-news_660318.html", "text": "  Новата седмица започва с облачно време с превалявания от слаб дъжд над цялата страна.  Минималните температури в ще бъдат между нула и плюс пет градуса, а максималните между 5 и 8 градуса, като най-топло ще бъде в Кърджали и Бургас.  Във облачността ще се разкъсва, но слаби валежи все още ще има над цялата страна.  Максималните температури ще се повишат и ще достигнат до 10 градуса в Ямбол. В градусите ще продължат да се покачват. В Западната част от страната валежите ще спрат. Максималните температури ще бъдат между 6 и 12 градуса, като най-топло ще бъде в Благоевград. В времето ще остане без промяна.\r\nВ над цялата страна ще бъде облачно и с превалявания. Минималните температури ще са между 0 и пет градуса, а максималните ще достигнат 12 градуса.   През почивните дни съществена промяна на времето не се очаква. В на места ще има превалявания от слаб дъжд. Максималните температури ще бъдат между минус 3 и плюс 8 градуса.  ", "date": "2018.02.17", "title": "Седмична прогноза за времето за 19-25 февруари"}
{"url": "https://www.actualno.com/healthy/225-hil-deca-v-bylgarija-sa-sys-zatlystjavane-news_660313.html", "text": "      Това каза БНР доктор , началник на Клиниката по ендокринология в болница „Софиямед“. Сред месните изделия лекарката препоръчва да се консумират най-много риба, пилешко и пуешко месо. Според нея сред храните, които трябва да бъдат редуцирани, независимо от сезона, са мазнините, особено животинските, и продуктите, съдържащи . Те трябва да се употребяват не ежедневно и в много ограничени количества, категорична е лекарката.\r\nД-р Терзиева цитира проучване, проведено под егидата на Световната здравна организация, според което в България приблизително 225 хил. деца са със затлъстяване и по този показател страната ни е на 5 място в Европа.   За децата е много полезно да приемат протеини и плодове в неограничено количество, смята началникът на Клиниката по ендокринология в „Софиямед“. Според доктор Терзиева в детска възраст захарта не е толкова вредна колкото при възрастните, но: \"Вие изграждате определен хранителен режим на това дете. Затова ограничавайте до максимум храните, съдържащи захар\".  ", "date": "2018.02.17", "title": "225 хил. деца в България са със затлъстяване"}
{"url": "https://www.actualno.com/curious/7-bitovizma-koito-garantirat-che-lubovta-vi-e-istinska-news_660264.html", "text": "  Понякога, особено след като делите дълго време едно легло с някой, ви се струва, че тръпката сякаш си е отишла. Не мислете, че е така - напротив - любовта ви е същата, дори по-силна, просто заема различна форма.  Ето и кои са сигурните знаци за това.   Нормално е всеки един от вас да се интересува от кариерното развитие на партньора си. Преглеждате заедно важните мейли, които трябва да се изпратят, коментирате отношенията с колегите, помагате си с писането на автобиография и т.н. Това не означава, че няма за какво друго да си говорите.   Планирате уикенд, в който да обикаляте мебелни магазини, за да си изберете масичка за кафе и комплект чаршафи. И най-хубавото е, че се вълнувате като малко дете!  И дума не може да става някой от двамата да гледа новия епизод сам. Все пак, това е \"вашият\" сериал.  Цялата статия !  ", "date": "2018.02.17", "title": "7 битовизма, които гарантират, че любовта ви е истинска"}
{"url": "https://www.actualno.com/politics/ekspert-bylgarija-moje-da-se-okaje-v-roljata-na-bufer-mejdu-turcija-i-es-news_660348.html", "text": "  Очакванията от срещата Европейски съюз – Турция, която ще се състои на 26 март във Варна не бива да са прекалено големи. Това коментира пред БНР  заместник-ръководител на катедра \"Международни отношения\" в УНСС доц. Пламен Ралчев, като предупреди, че страната ни може да се окаже по-скоро в ролята на буфер, което ще е тежест.  „Турската страна при всички положения ще очаква облекчаване на възможностите за пътуване на турски граждани в Европейския съюз и също така много по-ясна перспектива за членството на Турция в Европейския съюз, но аз не смятам, че това са реалистични очаквания. По-скоро това ще бъде една от онези срещи, в които лидерите ще отчетат своите различия и ще отчетат невъзможностите да удовлетворят желанията на турската страна“, каза той. Ролята на България е на посредник, който се опитва да улесни диалога Европейски съюз – Турция. В същото време по думите му, тази роля не е по силите на страната ни. „По-скоро ще се окажем в ролята на буфер между Турция и Европейския съюз и вероятно тази роля на буфер ще тежи много на България“, каза доц. Ралчев.\r\nГолемият проблем на Европейският съюз е, че все още не успява да изгради една цялостна стратегия на действия по отношение на Турция, смята още той.   „В момента продължава да се води една политика на изчакване и залъгване и от двете страни. Търси се някаква взаимно изгода, но като цяло няма искреност в отношенията. Самият Европейски съюз някак няма смелост да каже на Ердоган, че докато Турция върви по този път, който следва в момента, тя няма как да върви пътя към Европа“.\r\nПрипомняме, че днес по-рано вестник „Джумхуриет“ информира, че външните министри на страните -  членки на ЕС са подчертали, че за „визовата либерализация” Турция трябва да смекчи закона си за борба с тероризма. Изданието се позовава на неформалната среща в София, на външните министри на ЕС на 15 и 16 февруари, наричана още \"Гимних\". На срещата присъства и министърът по европейските въпроси на Турция Йомер Челик. Самият той връчи на 7 февруари в Брюксел предложенията на Анкара за изпълнение на 72-те критерия на ЕС за въпросната „визова либерализация”, според изданието.\r\nНа неформалната среща в София министърът на външните работи на Белгия Дидие Райнер посочи, че „ако Турция приведе този закон в съзвучие с ценностите на ЕС, само тогава може да се постигне напредък по въпроса за визовата либерализация”. От своя страна комисарят по европейската политика за добросъседство и преговори за разширяване Йоханес Хан заяви, че Еврокомисията проучва връчения от Анкара документ. „Турция по принцип знае, че за самата нея Европа е най-сигурният съсед; и от тази гледна точка – едни добри отношения са в полза именно на Анкара. Има някои сигнали от турското правителство, но за съжаление ситуацията по отношение на върховенството на закона все още не е задоволителна.”, обяснява Йоханес Хан, цитиран от „Джумхуриет”.   Преподавателят от УНСС коментира още и отношенията между Гърция и Турция в Егейско море по повод островите. Това е един стар спор за определяне на границата между двете държави в Егейско море, както и с опитите на Ердоган да предизвика ревизия на Лозанския договор, който определя тези граници, каза той.\r\n„Тук интересите са свързани с определянето на териториалните води, въздушното пространство, изключителната икономическа зона – все теми, които касаят и икономически, и политически Турция. Активизирането на Ердоган в Егейско море следва логиката да поддържа тактика за създаване на напрежение и именно в този му стремеж да създава напрежение, той се опитва да увеличи шансовете за признаване на неговата значимост в международен план. Аз не изключвам възможностите дори за ескалация в Егейско море, свързано със спорове между Гърция и Турция, макар че европейските страни, САЩ със сигурност ще се намесят, ако се стигне до някаква ескалация. Така или иначе – Турция е рисков фактор в Егейско море и тази политика, която води в момента може само да бъде обезпокоителна“, обясни доц. Ралчев.\r\nВ допълнение той бе категоричен, че в скоро време няма как да се случи сценарий, при който властта на Ердоган да бъде разклатена.  ", "date": "2018.02.17", "title": "Експерт: България може да се окаже в ролята на буфер между Турция и ЕС"}
{"url": "https://www.actualno.com/society/jitelite-na-severozapada-pak-izljazoha-na-protest-ne-vjarvat-na-api-news_660346.html", "text": "  Жители от Северозападна България  за четвърта поредна събота излязоха на протест. Техните искания остават непроменени - изграждане на магистрала между Видин и София и тунел под прохода \"Петрохан\".  Десетките жители на Видин  протестират  и срещу лошото състояние на пътищата, натоварения трафик и честите катастрофи. Организаторите на протеста са категорични, че не вярват на обещания и искат решение на Министерския съвет за незабавно стартиране на процедурите, а строителството да бъде завършено през 2021-ва година, съобщиха местните медии. Протести във Видин ще има всяка събота до решаването на проблема, категорични са организаторите. На протеста във Видин е поканен и министър на регионалното развитие Николай Нанков. Протестиращите коментират, че върху тях се оказва натиск. Твърдят, че номерата на колите се записват, а участниците в мирните шествия биват снимани. На голяма част от тях вече са и съставени актове. Данните бяха изнесени на пресконференция на \"Движение Единни за промяна\", съобщи от своя страна националното радио, като цитира и организатори на протеста.\r\nПо-рано днес, от Агенция пътна инфраструктура съобщиха, че до края на 2020 г. ще бъде изградена съществена част от магистралния път между  Видин и Ботевград.  Строителството ще започне от най-сложните участъци Мездра - Ботевград и Видин – Ружинци, а обявяването на обществени поръчки започва съвсем скоро.        ", "date": "2018.02.17", "title": "Жителите на Северозапада пак излязоха на протест, не вярват на АПИ"}
{"url": "https://www.actualno.com/cars/hibridnijat-range-rover-sport-izkachi-vratata-kym-raja-video-news_660324.html", "text": "  Новият Range Rover Sport PHEV записа поредното забележително постижение, след като стана първият SUV в света, който изкачи стълбите до една от най-големите забележителности в Китай – Вратата към Рая. Хибридният кросоувър успя да премине през серпентина от 99 завоя, която бе последвана от 999 стъпала.  Цялата отсечка в планината Тианмен е с дължина 11,3 км. Използваният автомобил Range Rover Sport P400e е със стандартни спецификации, като беше управляван от един от пилотите, спечели \"24 часа на Льо Ман\" в една от категориите през 2017 година - Хо-Пин Тун. Китаецът, който се състезава и в електрическата Формула Е, успя да преодолее наклона от 45 градуса през втората част на изпитанието. \"Имам опит във Формула E, Формула 1 и съм печелил \"24 часа на Льо Ман\", но без съмнение това беше едно от най-трудните предизвикателства зад волана, с които съм се сблъсквал. Range Rover Sport PHEV се представи блестящо, като вдъхваше истинска увереност по планинския път и изкачи без усилие стълбите до Вратата към Рая\", коментира пилотът. Новият силов агрегат PHEV осигурява на Range Rover Sport електрически пробег с нулеви емисии до 50 км, когато е напълно зареден. В случая Хо-Пин Тунг използва неговия бензинов двигател Ingenium с 300 к.с. и електрическия мотор със 116 к.с. за бързо преодоляване на пътния участък от предизвикателството. След това мощният SUV демонстрира забележителните си качества върху всякакъв терен, като изкачи стръмните стълби до естествената скална арка. \"Това беше най-трудното предизвикателство пред Range Rover Sport, в което съм участвал, защото, докато не достигнахме върха, не можехме да кажем категорично, че сме успели. Достигайки връхната точка, ние доказахме феноменалните възможности на Range Rover Sport plug-in хибрид както никога досега – с истинско първо постижение в света\", коментира на свой ред Фил Джоунс - един от експертите, участвали в подготовката на колата.   \"Предизвикателството на дракона\", както се нарича това изпитания, е най-новото в серия приключения, изпълнени от Range Rover Sport, след като моделът PHEV направи своя дебют в надпревара срещу двукратната световна шампионка по плуване в открити води Кери-ан Пейн и екстремния лекоатлет Рос Еджли в Девън (Великобритания). Предишните подвизи включват поставилото рекорд изкачване на \"Пайкс Пийк\" (САЩ), рекордното пресичане на пустинята \"Руб ал-Хали\" на Арабския полуостров и 2170-метровото спускане по легендарната писта \"Инферно\" в Мюрен (Швейцария).     ", "date": "2018.02.17", "title": "Хибридният Range Rover Sport изкачи Вратата към Рая (ВИДЕО)"}
{"url": "https://www.actualno.com/crime/seriozna-katastrofa-zatvori-za-chasove-kresnenskoto-defile-news_660317.html", "text": "  Двамата души пострадали при сериозна катастрофа снощи на Е-79 край Симитли. Те са настанени в болница, но само с фрактури. Катастрофата предизвика затварянето на главния път за пет часа, предаде БГНЕС.  Пътният инцидент стана към 21:50 ч. на моста над Струма в посока Кресненското дефиле. Катастрофата е предизвикана от лек автомобил \"Фиат Браво\" с благоевградска регистрация, който при навлизане в моста, на около 300 метра след пътен възел \"Черниче-Брежани\", поднася и се блъска в едната мантинела, след това в другата. След това бива ударен от идващия насреща му ТИР \"ДАФ\" със софийска регистрация. След удара лекият автомобил е върнат 15-на метра назад от товарния, управляван от гръцки гражданин. Двама младежи - на 20 и 23 години, които са от Благоевград, са транспортирани за Спешно-приемно отделение на МБАЛ-Благоевград. След направените им изследвания е установена фрактура на рамото на единия и счупване на предмишницата на другия. Настанени са без опасност за живота в отделенията по ортопедия и хирургия. На двамата водачи са взети кръвни проби за алкохол и наркотици. Нараняванията на двамата пострадали са минимални с оглед на буквално размазания от трите удара лек автомобил.\r\nПет часа Е-79 бе затворен за движение, товарните автомобили изчакваха на място а леките минаваха по стария път-Черниче-вход на Кресненското дефиле. Сега движението се осъществява нормално.     ", "date": "2018.02.17", "title": "Сериозна катастрофа затвори за часове Кресненското дефиле"}
{"url": "https://www.actualno.com/america/prez-mart-benjamin-netanjahu-shte-se-sreshtne-s-donald-trymp-news_660314.html", "text": "     \"Президентът поддържа прекрасни отношения с премиера и очаква с нетърпение срещата си с него\", твърди един от информаторите на медията. Припомня, че преди по-малко от месец Тръмп и Нетаняху проведоха среща в кулоарите на Световния икономически форум в Давос, която по-късно израелският политик определи също като „прекрасна“. По време на разговорите стана ясно, че Тръмп е изразил мнение, според което той е \"помогнал\" значително за разрешаване на палестинско-израелския конфликт, като е признал Йерусалим за столица на Израел.   ", "date": "2018.02.17", "title": "През март Бенямин Нетаняху ще се срещне с Доналд Тръмп"}
{"url": "https://www.actualno.com/curious/dete-podludi-pasajerite-na-8-chasov-polet-video-news_660330.html", "text": "  Дете постави невиждан, но със сигурност крайно неприятен рекорд – то крещяло, пищяло и бесняло без прекъсване по време на трансатлантически полет т.е. в продължение на 8 часа, пише британският вестник The Independent.  \"Рекордът\" е записан и на видео, а пасажерите, които са били свидетели, описват случилото се като „Полет към ада”. Полетът е бил на Lufthansa – от Франкфурт до Ню Йорк, като е осъществен на 26 август миналата година.  Но мечтите да е спокоен бързо се изпарили. Един от пътниците – тригодишно дете, безспорно се превърнал в звездата на полета. Пасажерът, записал всичко, твърди, че още при качването на борда майката на детeто предупредила екипажа, че синът ѝ има \"поведенчески проблеми\" и опитала да го успокои. Но това не помогнало изобщо.  \"Той се катереше по седалките, крещеше и пищеше и майката не можеше да направи нищо\", разказва Шон Таунли, човекът, направил запис на изживяването. А майката твърдяла, че нищо не може да успокои сина ѝ.   Решениетo на Таунли да снима какво се случва обаче среща и критики. В социалните мрежи хора коментират, че това е неетично и че толкова малко дете още не развито достатъчно, за да осъзнава причинно-следствената връзка от поведението си.  ", "date": "2018.02.17", "title": "Дете подлуди пасажерите на 8-часов полет (ВИДЕО)"}
{"url": "https://www.actualno.com/politics/prezidentyt-radev-v-skopie-obshtata-cel-e-da-vidim-republika-makedonija-v-nato-i-es-news_660331.html", "text": "  Държавният глава Румен Радев проведе последователно срещи с председателите на ВМРО-ДМПНЕ и Демократичен съюз за интеграция (ДСИ) Християн Мицкоски и Али Ахмети. Разговорите се състояха в рамките на двудневното официално посещение на българския президент в Скопие. Това съобщиха от  прессекретариата на държавния глава.  .\"България е подкрепяла неизменно Република Македония в най-тежките й моменти. Ние очакваме да премахнем границите между хората, да насърчим приятелството и бизнеса\". Това послание отправи държавният глава Румен Радев на срещи с политически лидери, които се състояха в късния следобед вчера. Румен Радев призова политическите лидери в Република Македония да постигнат единство и обединение по отношение на стратегическите цели на страната, въпреки различията във вижданията си във вътрешнополитически план. На срещите бяха обсъдени и аспекти от двустранните отношения на Република България и Република Македония и перспективите на прилагането на Договора за приятелство, сътрудничество и добросъседство между двете страни.\r\n“Вярвам, че в най-кратък срок ще видим как хората от двете страни на общата ни граница пътуват бързо и удобно, правят бизнес, инвестират и строят свободно и си сътрудничат интензивно в културата, образованието и науката”, заяви държавният глава в разговорите си, цитиран от „Фокус“.   Румен Радев е на официално посещение в Република Македония по покана на своя колега Георге Иванов. Това е първата визита на български държавен глава в Република Македония след подписването на Договора за приятелство, сътрудничество и добросъседство между двете държави.  ", "date": "2018.02.17", "title": "Президентът Радев в Скопие: Общата цел е да видим Република Македония в НАТО и ЕС"}
{"url": "https://www.actualno.com/curious/koe-e-obshtoto-mejdu-skachaneto-s-parashut-i-pyrvata-sreshta-news_660320.html", "text": "  Много хора са зависими от срещите и непрекъснато си уговарят такива. Британските учени откриха защо. Изяснено е, че първата среща с непознат предизвиква такова отделяне на адреналин, каквото и скачането с парашут, пише The Daily Mail.  Специалистите направили откритието си след като прикрепили датчици за проследяването на сърдечния ритъм на доброволци.  На участниците било предложено да скочат с парашут, да се спуснат по стоманено въже и да отидат на среща с непознат. Пулсът на доброволците, които скачали с парашут и на онези, които отивали на първа среща имал еднакви стойности. Освен това към проучването учените направили анкета сред 2000 възрастни хора. Повече от половината усещали безпокойство на първа среща. Всеки шести признал, че получавал удоволствие от вълнуващото събитие. Една трета от анкетираните отказвали да отидат заради тревожност. А 45% от участниците започвали да заекват по време на срещата.   ", "date": "2018.02.17", "title": "Кое е общото между скачането с парашут и първата среща?"}
{"url": "https://www.actualno.com/europe/rusija-nato-i-sasht-ostavat-osnovnata-tema-na-munhenskata-konferencija-po-sigurnostta-news_660325.html", "text": "  Срещата на „нормандската четворка“ (Русия, Франция Германия и Украйна) трябва да се състои днес в рамките на Мюнхенската конференция по сигурността. За среща е готова и руската делегация. Това коментират международните агенции по повод днешните очаквания, като припомняте, че в петък в рамките на конференцията са се състояли преговори между министрите на външните работи на Русия и Украйна – Сергей Лавров и Павел Климкин.  Основната част от тази предварителна среща, продължила повече от час е била посветена на осъществяването на Минския комплекс от мерки и ролята на ООН в Донбас. Медиите и наблюдателите следят отблизо и разговорите около Близкия Изток и Балканите, но не пропускат основната тема, която бе поставена още в първия ден – Русия, НАТО и САЩ.\r\nПървият ден от работата на 54-та Мюнхенска конференция за сигурността бе посветена на първо място на сътрудничеството в рамите на НАТО и взаимодействието на алианса с ЕС, противодействието на тероризма  обстановката в Близкия Изток. В различните дискусии взеха участие членове на правителствата на различни страни, представители на ООН и НАТО. Форумът за трети път бе открит от министъра на отбраната на Германия Урсула фон дер Лейен. Значителна част от изявлението ѝ бе за взаимодействието между ЕС и САЩ. Тя акцентира върху това, че Европа трябва да увеличава влиянието си в рамките на НАТ, запазвайки отношенията си с Вашингтон.\r\n\"Искаме да подкрепяме Трансатлантическите връзки, но въпреки това да оставаме европейци. Бихме искали да сме по-самостоятелни и да имаме собствено значение в рамките на НАТО\", каза тя.  По отношение на целта за постигане на 2% от БВП за отбранителна сигурност, министърът отбеляза „Ние сме далеч от целта от 2% за военни разходи, но идеята остава“. Германският министър получи подкрепа от колегата си от Франция. Министъра на френските въоръжени сили Флоранс Парли  коментира, че при настоящите условия, „старите опитни европейци трябва преди всичко да обръщат внимание на себе си“. „Нека направим това“, каза тя.\r\nГенералният секретар на НАТО Йенс Столтенберг отново се съсредоточи в речта си на отношенията с Русия. Според него от НАТО са убедени в нарушение от Русия на Договора за ракети със среден и малък обсег. „Убедени сме, че Русия нарушава Договора за ракетите със среден и малък обсег, провеждайки изпитания и развива крилати ракети с наземно базиране, а също така и балистични ракети със среден обхват“, каза Столтенберг.  „За последните години САЩ и Русия унищожиха хиляди ракети. Това е огромно постижение и това потвърждава, че режимът на контрол над въоръжението работи. Но сега ние трябва да продължим работата си за спазване и развитие на договора за ракетите със среден и малък обхват“, каза той. Столтенберг е за продължаване на диалога с Русия за контрол над въоръжението и други въпроси на сигурността, припомнят агенциите.\r\nКакто коментира руският заместник-министър на външните работи, който преди това е заемал и поста на постоянен представител в НАТО, днес нито една организация не е в състояние да се отдели от околния свят и да си построи „остров на сигурност“. По думите му важно е равноправното сътрудничество. „В дълбочината си  интересите на Европа не са свързани с конфронтация с Русия“, смята той. Генералният секретар на НАТО, както отбелязват наблюдателите обръща за пореден път внимание върху това, че ядреното оръжие е било и остава основно средство за сдържане и обезпечаване на сигурността на алианса. „Северноатлантическият алианс бе и остава ядрен алианс, нашите ядрени сили и на първо място ядрените сили на САЩ са и ще останат основното възпиращо средство за НАТО“, каза той.\r\nПо думите му, всички страни от НАТО трябва да оказват максимален натиск върху КНДР за прекратяване на ракетната и ядрената й програма.\r\nСитуацията със сигурността в Близкия Изток също бе, а и ще бъде и в събота една от основните теми на форума по сигурността. Емирът на Катар в петък излезе с инициативата страните от региона да разработят комплексно споразумение за осигуряване на сигурност. „Настъпи времето за осигуряване на по-широка сигурност в Близкия Изток. Време е страните от региона да забравят миналото и да се договорят по основните въпроси и принципи на сигурност или поне за обезпечаване на минимално ниво на сигурност“, каза той.\r\nСрещите в кулоарите са не по-малко важни. Така например в рамките на форума  турският министър-председател е провел разговори с български си колега Бойко Борисов. Според турската Anadolu Agency премиерът на Турция Бинали Йълдъръм е засегнал темата за преговорите на Анкара за членство в Европейски съюз, като освен това са обсъдени и двустранните отношения между Турция и Съюза, на фона на българското председателство на Съвета на ЕС. \"Основната им тема на разговор бяха инфраструктурните проекти в региона. Премиерът Борисов подчерта важната роля на трансевропейските коридори 4, 8 и 10, които осигуряват свързаност в Европа», съобщиха пък от пресцентъра на правителството и дори цитираха думите на премиера, перифраза на известен цитат - „Да харчим парите за инфраструктура, за образование и култура, а не да правим нови огради“.\r\nСпоред съобщението сред разговорите е била миграционната криза и подготовката за срещата ЕС-Турция, която ще се проведе във Варна в края на март. Турският премиер информира Борисов за срещата си с германския канцлер Ангела Меркел, определяйки я като ползотворна и стъпка за подобряване на отношенията.\r\nМалко по-рано министър-председателят на България Бойко Борисов участва в дискусията „Защитавайки заедно сигурността на Запада, отбранителният съюз и неговото въздействие върху трансатлантическите отношения“, чийто модератор беше председателят на Групата на ЕНП в Европейския парламент Манфред Вебер. Дискусията е част от събитията в рамките на Мюнхенската конференция по сигурността.\r\n„Северноатлантическият договор остава основен гарант за колективната отбрана на европейските съюзници. В същото време, засилването на Общата политика за сигурност и отбрана на ЕС е инвестиция в европейския фланг на НАТО. Установяването на Постоянното структурирано сътрудничество в областта на отбраната е важна стъпка в този процес“, посочи премиерът Борисов като отбеляза, че PESCO подпомага изграждането на съвместни способности чрез многонационални проекти, което е стъпка напред към засилване на европейската интеграция в областта на отбраната.  ", "date": "2018.02.17", "title": "Русия, НАТО и САЩ  остават основната тема на Мюнхенската конференция по сигурността"}
{"url": "https://www.actualno.com/europe/zigmar-gabriel-es-moje-da-zapochne-otmjana-na-sankciite-sreshtu-rusija-pri-sini-kaski-v-donbas-news_660328.html", "text": "  Европейският съюз може да започне поетапна отмяна на санкциите срещу Русия, ако се осъществи идеята за въвеждане на мисия на ООН в Донбас. Това съобщи в събота министърът на външните работи на Германия Зигмар Габриел в рамките на Мюнхенската конференция по сигурността.  „Трябва да постигнем примирие в Украйна. Смятам идеята на руския президент за сините каски за правилна. Ако това се осъществи, то ние ще започнем поетапно сваляне на санкциите“, отбеляза Габриел. По думите му, правителството на Германия смята да подобри отношенията на Европейския съюз с Русия, независимо от различните гледни точки. „Правителството ( на Германия ) смята отново да подобри отношенията (на ЕС ) с Русия“, цитира Габриел ТАСС. „Разбира се, има различни гледни точки, но независимо от това, Русия е нашият голям европейски съсед. Това е страна, по отношение на която ние искаме стабилност на континента си и добри отношения“, отбелязва още Габриел.  ", "date": "2018.02.17", "title": "Зигмар Габриел: ЕС може да започне отмяна на санкциите срещу Русия при \"сини каски\" в Донбас"}
{"url": "https://www.actualno.com/curious/vsjaka-jena-trjabva-da-znae-tezi-5-vajni-uroka-za-lubovta-news_660257.html", "text": "  Понякога любовта наистина може да ни докара до лудост. Объркани сме, крием страховете си, а ние, жените, сме склонни често да преувеличаваме и да интерпретираме нещата грешен начин. За да запазите здравия разум и самоувереността си в средата на връзката между изпитания и грешки, важно е да имате предвид тези 5 урока.      Партньорът може да допринесе за вашето щастие, но това не е негова работа. Всичко започва с вас и не можете да разчитате на него да ви донесе радост. Ако не сте в състояние да се чувствате щастливи, как може да очаквате някой друг да ви направи щастливи? Вместо да намирате партньор, за да запълни тази празнота, установете здрави отношения със себе си и ще откриете повече удовлетворение, когато сте сами.    Никога не позволявайте на някого да ви нарани емоционално, психически или физически. Не бива да получавате нещо друго освен любов и нежност.\r\nОстаналите важни урока -   ", "date": "2018.02.17", "title": "Всяка жена трябва да знае тези 5 важни урока за любовта"}
{"url": "https://www.actualno.com/recipes/svinsko-bonfile-s-kinoa-i-zelenchuci-news_660270.html", "text": "  Чиния, богата на протеини и пъстри зеленчуци.   1 бр свинско бонфиле черен пипер\r\nсол  подправка за месо\r\n50 мл зехтин\r\n4 червени чушки  4 зелени чушки\r\n30 мл зехтин\r\nсол\r\nчерен пипер\r\n1/2 ч.ч. киноа\r\n20 мл зехтин\r\nсол\r\n1 глава карфиол\r\n1 ч.л. кимион\r\n1 ч.л. куркума\r\nчерен пипер\r\nсол\r\n30 мл зехтин  Сварете киноата в съотношение 1:2 с вода, докато се разпука и я поеме.\r\nЗагрейте фурната на 200 градуса.\r\nРазделете карфиола на розички и го сложете в тава, покрита с хартия за печене. Поръсете го с кимион, куркума, сол, черен пипер и полейте със зехтин. Печете до омекване около 15 минути. Почистете чушките и ги нарежете на ленти. Сотирайте ги в тиган с малко зехтин, докато леко омекнат. Извадете ги в чиния и ги покрийте, за да останат топли.\r\nНарежете бонфилето на кръгчета с дебелина около 0,5 см, поръсете ги с подправките и ги гриловайте в същия тиган, в който сте приготвили чушките, за по 2 минути от страна.\r\nСервирайте всичко заедно, аранжирано в една чиния. Отдолу киноа, до нея сотираните чушки и печения карфиол с кимион и куркума.\r\nИзточник: vkusnoteka.bg  ", "date": "2018.02.17", "title": "Свинско бонфиле с киноа и зеленчуци"}
{"url": "https://www.actualno.com/society/bezsrochni-sa-skicite-na-imoti-izdadeni-ot-agencijata-po-geodezija-kartografija-i-kadastyr-spored-mrrb-news_660336.html", "text": "  Издадените от Агенцията по геодезия, картография и кадастър скици на имоти, независимо от датата на издаването им, са валидни до настъпване на промени в данните за имота, за който се издават. Това съобщиха от пресцентъра на  Министерство на регионалното развитие и благоустройството. Това става благодарение на приетите изменения в Наредбата за съдържанието, създаването и поддържането на кадастралната карта и кадастралните регистри, съгласно която правното основание за предоставяне на услугата презаверка на скица или схема отпадна.  Преди промяната, предходните нормативни разпоредби изискваха презаверяване на скици и схеми след изтичане на шест месеца от издаването им, ако в този период не е настъпила промяна в данните за имота. Административен орган, лице с публични функции, обществена организация и други органи и лица, пред които се представя скицата на имот или схемата, могат да извършват безплатни онлайн проверки в кадастралната карта и кадастралните регистри относно данните за имота, чрез уеб портала за онлайн-услуги - \"КАИС\" на Агенцията по геодезия, картография и кадастър. След извършената онлайн проверка, при липса на промени в границите и данните за имота, издадената скица, независимо от датата, на която е издадена, е актуална и същата може да се използва като официален документ. За да се подобри обслужването на потребителите на кадастрални услуги, от Агенцията са осигурили няколко канала за достъп и възможности за заявяване и получаване на услуги от кадастралната карта и кадастралните регистри. Това може да стане на място – на гише, в която и да е служба по геодезия, картография и кадастър в страната, независимо от местонахождението на имота; чрез куриерска или пощенска услуга до посочено от заявителя място; по електронен път – чрез отдалечен достъп до информационната система на кадастъра. Заявената по електронен път услуга може да се получи като електронен документ – по електронен път, или на хартиен носител – на гише в избрана от заявителя приемна на СГКК.\r\nС общините и ведомствата има сключени споразумения за достъп до информационната система на кадастъра за извършване на справки, заявяване и получаване на електронни скици или схеми за имоти тяхна собственост, или за имоти собственост на физически и юридически лица, които са им необходими за провежданите от дадена община или ведомство административни процедури.   От началото на годината само в АГКК – София-град са подадени 13 361 заявления за предоставяне на услуги. Броят на издадените скици на поземлени имоти и сгради в урбанизираната територия, от началото на годината досега, са 178 260.\r\nВ неурбанизираната територия са 14 069. Издадените скици за имоти в урбанизираната част за миналата година възлизат на 1 260 713, а за неурбанизираната – 119 428 броя. Общо приетите заявления в София, за 2017-та година, са 95 831.\r\nЗа цялата страна от началото на година досега подадените заявления за услуги от АГКК са 68 802 броя, като само 10% от предоставяните от агенцията услуги са заявени електронно.     ", "date": "2018.02.17", "title": "Безсрочни са скиците на имоти, издадени от Агенцията по геодезия  картография и кадастър, според МРРБ   "}
{"url": "https://www.actualno.com/europe/makron-shte-vyvejda-voenna-povinnost-vyv-francija-news_660308.html", "text": "   Това съобщиха депутат от партията на Макрон \"Република, напред!\" и военен източник, цитирани от световните агенции.  Според тях задачата е възложена на бригадния генерал Даниел Менауин, командвал мироопазващите сили на ООН в Мали и служил като началник-щаб на сухопътните сили от 2010 до 2014 г. Макрон е първият следвоенен президент на Франция, неотслужил пълна военна повинност. При все това той твърди, че редовната военна служба е начин за подсилване на патриотизма сред французите. Освен това той смята, че това би било средство за преодоляване на социалните разделения, тъй като като в една среда се събират младежи от бедните селски райони и богатите градове.   ", "date": "2018.02.17", "title": "Макрон ще въвежда военна повинност във Франция"}
{"url": "https://www.actualno.com/goodnews/obrazovatelni-programi-za-apostola-vyv-voennoistoricheskija-muzej-news_660302.html", "text": "     Програмата „Васил Левски – вчера и днес” ще може да бъде посетена на 17 и 18 февруари (събота и неделя) от 10.30 и от 14.00 часа в киносалона на музея. Образователната програма по интересен и увлекателен начин ще представи идеите и делото на Апостола като нов етап в националноосвободителното движение, как той присъства в спомените на съвременниците си и какво е наследството, което ни е завещал. Посетителите ще могат да обогатят своето преживяване в музея, като разгледат и богатата на ценни експонати експозиция, в която ще се докоснат до малкото запазени вещи на Дякона, които НВИМ има честта да съхранява за поколенията – косите на Левски, запазени от майка му, кръстчето, което е носил постоянно, тасчето за вода и личния му револвер, система „Гасер“, М 1870, заплащайки входна такса според утвърдения ценоразпис на музея. От НВИМ заявяват, че представянето на програмата се организира в почивните дни, за да може и семейната публика на музея заедно да съпреживее разказа за една от най-ярките и светли личности в нашата история.\r\nВ деня, в който отдаваме своята почит към Апостола на свободата – 19 февруари (понеделник), Националният военноисторически музей ще работи извънредно от 10.00 до 18.00 часа.    ", "date": "2018.02.17", "title": "Образователни програми за Апостола във Военноисторическия музей"}
{"url": "https://www.actualno.com/chronicles/kosovo-objavjava-nezavisimost-ot-syrbija-news_660250.html", "text": "  Косово обявява независимостта си на 17 февруари 2008 г. и е признато   от България и още 107 държави, 22 от които са страни-членки на ЕС,  както  и от САЩ и Канада и Австралия.  През октомври 2008 г. по инициатива на Сърбия ООН поисква от   Международния съд в Хага да се произнесе дали едностранно обявената   независимост от страна на Прищина не противоречи на международното   право. На 22 юли 2010 съдът излиза с решение, че този акт не е в нарушение на международното право. На 27 юли 2010 Сръбският парламент приема резолюция, в която заявява,   че въпреки това решение Сърбия няма да признае независимостта на   Косово.\r\nИзточник: Уикипедия     ", "date": "2018.02.17", "title": "Косово обявява независимост от Сърбия"}
{"url": "https://www.actualno.com/society/ochertava-se-novo-poskypvane-na-grajdanska-otgovornost-news_660315.html", "text": "  Средно с 12 лева поскъпна задължителната застраховка \"Гражданска отговорност\" в България от началото на февруари, но може да се окаже, че това изобщо няма да е единственото такова увеличение през тази година. .  Системата е замислена с идеята да направи  застраховката по-евтина за изрядните шофьори и по-скъпа за нарушителите  на пътя. До дни се очаква Световната банка да представи своя анализ за размера на \"Гражданската отговорност\" у нас и дали той е достатъчен, за да покрие рисковете, съобщиха от Комисията за финансов надзор, цитирани от в. \" \". Този анализ е бил възложен след извършената през миналата година проверка на целия финансов сектор у нас от МВФ (т.нар. FSAP). Тогава сред установените слабости бяха занижените застрахователни премии, и по-точно тези по задължителната \"Гражданска отговорност\". Въз основа на анализа на Световната банка КФН ще реши какви мерки да предприеме и дали трябва да има увеличение на цените. Причина за поскъпването на \"Гражданска отговорност\" от началото на февруари беше новата вноска, която застрахователите трябва да направят в специален фонд към Националното бюро \"Зелена карта\". Това е институцията, която плаща обезщетения, ако българи без \"Гражданска отговорност\" причинят катастрофа в чужбина. Средствата във фонда ще служат като банкова гаранция срещу неплащането на щети в чужбина, а създаването му е по решение на Международния съвет на бюрата \"Зелена карта\". Заради зачестилите случаи на некоректни български застрахователи, които бавят или не могат да платят щетите, сега всички компании трябва да внесат до март общо 4 млн. евро депозит. Тези пари на практика ще бъдат платени от крайните потребители, като поскъпването на \"Гражданската отговорност\" варира между 11 до 18 лева от всяка полица в различните застрахователни компании.\r\nСъщо през март се очаква Ernst & Young да представи методиката си за определяне на цената на \"Гражданска отговорност\" по системата \"бонус-малус\". Тя обаче трябва да бъде въведена със специална наредба на КФН, МВР и транспортното министерство, като преди това методиката ще мине през обществено обсъждане. Според експерти ще се наложат и промени в Закона за движение по пътищата, което означава, че реално системата няма да задейства по-рано от лятото на тази година.     ", "date": "2018.02.17", "title": "Очертава се ново поскъпване на \"Гражданска отговорност\""}
{"url": "https://www.actualno.com/america/probivite-v-kibersigurnostta-prez-2016-godina-sa-struvali-na-sasht-miliardi-news_660312.html", "text": "   Това съобщи Съветът на икономическите съветници към Белия дом, който публикува в петък последния си доклад.  „По наши оценки злонамерената активност в киберпространството през 2016 година е ощетила икономиката ни със сума, възлизаща на 57-109 млрд. долара“, гласи заключението на Съвета, който също така алармира, че в бъдеще нападенията на хакерите срещу важни инфраструктурни сектори в САЩ могат да нанесат и много по-големи финансови щети на страната. В доклада, позоваващ се на заключенията на американското разузнаване се твърди още, че Русия, Китай, Иран и Северна Корея са страните, които най-активно са се опитвали да хакват правителствените агенции и частните компании в САЩ. Подчертава се и че зад кибератаките най-често стоят \"корпоративни конкуренти, активисти, отстояващи своите политически позиции, както и престъпни банди.\" Припомняме, че в четвъртък Белият дом обвини руските военни за поръчката на кибератаката NotPetya, която засегна Европа, Азия и Западното полукълбо през юни 2017 година и доведе до загубата на милиарди долари. Според представители на американската администрация тя е била \"част от текущите опитите на Кремъл да дестабилизират Украйна\".\r\nПо-рано днес Москва категорично отхвърли обвиненията за руска намеса в разпространението на вируса NotPetya. Говорителят на президента Путин Дмитрий Песков нарече твърденията \"недоказани, неоснователни\". По негови думи те са единствено част от „безпочвената русофобска кампания“.     ", "date": "2018.02.17", "title": "Пробивите в киберсигурността през 2016 година са стрували на САЩ милиарди"}
{"url": "https://www.actualno.com/europe/unker-sasht-smjatat-che-es-shte-stane-tvyrde-nezavisim-pri-sobstvena-evropejskata-otbrana-news_660340.html", "text": "  САЩ смятат, че развивайки собствената си европейска отбрана, Европейският съюз ще стане твърде независим. Това заяви в събота председателят на Европейската комисия Жан-Клод Юнкер по време на Мюнхенската конференция по сигурността.  „Много от другата страна на Атлантика смята, че развивайки европейската отбрана, ЕС ще стане твърде независим. Но ние не може да се уповаваме само на НАТО, ние трябва да имаме собствени отбранителни способности“, каза той, цитиран от ТАСС.  По думите му, понякога трябва да се прибягва до по-твърди аргументи. Юнкер, цитиран и от други международни агенции, подчерта, че всички отбранителни усилия на Европейския съюз са насочени към допълване на НАТО, а не към конкуренция с него. Той определи закупуването и производството на въоръжение като приоритет за развитието на военната политика от ЕС. По-рано министърът на външните работи на Германия Зигмар Габриел също посочи, че европейските военни структури биха могли да са допълнение към блока на НАТО, като не трябва да го заменят. „Алиансът остава опора за нашата сигурност“, каза той.\r\nОт 29 държави  в НАТО, членове на ЕС са 22.  Според наблюдатели, възможността за засилване на европейския военнопромишлен комплекс е проблем за САЩ, както и за други страни, които не са членки на ЕС, но членуват в алианса.     ", "date": "2018.02.17", "title": "Юнкер: САЩ смятат, че ЕС ще стане твърде независим при  собствена европейската отбрана"}
{"url": "https://www.actualno.com/america/obvinenijata-zaradi-izborite-za-prezident-na-sasht-samo-sreshtu-rusnaci-bez-trymp-da-byde-zasjagan-news_660323.html", "text": "  След публикуването на срещу 13-те физически и 3 юридически лица от Русия за намеса в изборите на САЩ в помощ на настоящия американски президент Доналд Тръмп, зам.-министърът на правосъдието и главен прокурор на САЩ Род Розенщайн обяви, че .  \" \", заяви Розенщайн на пресконференция, излъчена на уебсайта на ведомството му.\r\nОсвен това, в отговор на репортерски въпрос дали разкритията няма да повлияят на легитимността на американските избори, Розенщайн за пореден път подчерта, че резултатите \"няма да имат никакъв ефект\".  \"Според обвиненията \", категоричен беше той, цитиран от БГНЕС.\r\nПо-късно президентът на САЩ , че предявените обвинения само доказват, че той няма нищо общо с Русия.  \"Русия започна антиамериканската си кампания през 2014 г., много преди аз да обявя, че се кандидатирам за президент. Няма ефект върху изборните резултати. Кампанията на Тръмп не е сторила нищо лошо - няма тайни заговори\", написа американският държавен глава.     Думите на Розенщайн идват след като именно той беше посочен в на конгресмена-републиканец Девин Нунес като един от тези, които били злоупотребили с власт в ущърб на Тръмп при разследването за евентуалната руска намеса в американските президентски избори. Според Нунес Розенщайн е бил един от отговорните от страна на американското правосъдно министерство за \"заблуда\" на съда при представянето на информация за искане за заповед за следене на сътрудника на Тръмп Картър Пейдж. Пейдж е заподозрян като \"топла връзка\" между Тръмп и дясната ръка на Путин - Игор Сечин. Има информация, че чрез Пейдж Сечин е предложил 1 млрд. долара на Тръмп, ако успее да свали американските санкции срещу Русия.\r\nИнтересен факт е, че Розенщайн е единственият от меморандума на Нунес, който още работи в американската администрация. Бившият директор на ФБР Джеймс Коми и заместникът му Андрю Маккейб вече не са в системата - заради инициативи на Доналд Тръмп, а Сали Йейтс, която беше правосъден министър и главен прокурор, също беше освободена от Тръмп - защото му се противопостави за указа за недопускане в САЩ на граждани от няколко мюсюлмански държави.\r\nСпоред обвинителния акт сега, руските физически и юридически лица са заговорничили от 2014 година до днес да се намесват \"в политическия и изборния процес в САЩ, включително и в президентските избори (през 2016)\". Някои от тях са привлечени под отговорност и за други измами срещу САЩ. Трима са обвинени в банкови измами, а петима – и в кражба на самоличност.  В документа се посочва, че обвинената в намеса в изборите руска \"Агенция за интернет изследвания\" (бел. ред. - ) е целяла с действията си да породи \"информационна война срещу САЩ\". \"Организацията (\"Агенция за интернет изследвания\") се е стремяла да поддържа, както самата тя нарича \"информационна война срещу Съединените щати\", с помощта на страници, открити в социалните мрежи на името на несъществуващи американски граждани , както и чрез онлайн издания\", гласи част от документа, обхващащ цели 37 страници.\r\n\"Около април 2014 г. в рамките на Организацията е бил създаден отдел, който да извършва операциите, фокусирани върху населението на САЩ в социалните медийни платформи като YouTube, Facebook, Instagram и Twitter. Към юли 2016 година над 80 служители на организацията са взели участие в проекта\", заключва специалният прокурор Робърт Мълър и допълва, че целта е била .\r\nОбвиненията в конспирация срещу САЩ са насочени срещу 12 служители на т.нар \"Фабрика за тролове\", както и срещу руския бизнесмен Евгений Пригожин, за когото се твърди, че е спонсорирал антиамериканската дейност на организацията чрез компаниите си \"Конкорд мениджмънт и консултинг\" и \"Конкорд Кетъринг \". Известен като ресторантьора, обслужващ официалните мероприятия на руския президент Владимир Путин и доставящ храни за редица държавни учреждения и училища, Пригожин често е наричан от руските медии \"Готвача на Путин\". Той е в американския списък на санкционирани руснаци заради това, че е бил \"материално подпомаган\" от висши служители на Руската федерация, както и че е поддържал \"обширни бизнес връзки\" с Министерството на отбраната.\r\nИмето на Пригожин се свързва и с частната военна компания \"Вагнер\", която според разкрития на руски медии изпраща своите оперативни служители в Сирия да се бият рамо до рамо с руските въоръжени сили. През миналата седмица, според редица данни, които Кремъл отрича, срещу водената от САЩ международна коалиция. Съгласно различни информации, руските наемници и участващите сили на Башар Асад са дали стотици жертви, но всички официални руски източници отричат такова нещо и то в продължение на цяла седмица - най-вече говорителят на Кремъл Дмитрий Песков и говорителят на руското МВнР Мария Захарова. Ироничният прякор на наемниците от \"Вагнер\" е \"их там нет\", което в превод означава \"там ги няма\".\r\nПоследно, Пригожин се оказа обвързан и с компанията наречена \"Европолис\", която през лятото на 2017 година беше уличена от руското издание fontanka.ru, че е сключила тайна сделка за поемане на контрола върху някои нефтени и газови находища и рафинерии в Сирия в замяна на освобождаването на нефтени и газови обекти от бунтовнически контрол и осигуряване на сигурност на някои места в страната.\r\nВ интервю за РИА Новости Пригожин отхвърля обвинението срещу себе си, но и разкрива, че не се чувства засегнат по никакъв начин от него. \"Не съм особено разстроен, че съм в този списък. Ако толкова искат да видят дявола, оставете ги\", коментира той.  ", "date": "2018.02.17", "title": "Обвиненията заради изборите за президент на САЩ - само срещу руснаци, без Тръмп да бъде засяган"}
{"url": "https://www.actualno.com/society/prognoza-za-vremeto-17-fevruari-sybota-news_660297.html", "text": "  През нощта от север облачността временно ще се увеличи. След полунощ в равнините ще започне да се образува мъгла. Минималните температури ще бъдат между минус 4° и 1°. Утре на много места в равнините ще има мъгла или ниска облачност, а над планинските райони ще бъде предимно слънчево. Ще духа слаб североизточен вятър. Максималните температури ще бъдат между 8° и 13°. Вечерта от запад облачността ще започне да се увеличава и вплътнява. Такава е прогнозата за времето на Националния институт по метеорология и хидрология (НИМХ).  Атмосферното налягане е по-високо от средното за месеца – слабо ще се понижи. По Черноморието преди обяд ще има мъгла или ниска облачност, а след обяд ще настъпва подобрение на видимостта и разкъсване на облачността. Ще духа слаб вятър от североизток. Максимални температури на въздуха: 8°-10°. Температурата на морската вода е 5-8°. Вълнението на морето ще бъде 1-2 бала. Над планините ще бъде предимно слънчево. Вечерта от запад ще започне заоблачаване. Ще духа слаб, по билата умерен северозападен вятър. Максимална температура на височина 1200 метра около 4°, на 2000 метра – около минус 1°.\r\nВ неделя по-късно през деня от север ще започнат превалявания, предимно от дъжд, в планините и планинските райони – от сняг. На повече места ще са преваляванията в Северна България, докато в Южна ще са само на отделни места, а и температурите в Югозападна България ще достигнат 12°-13°, в останалата част от страната максимални – между 5° и 10°. През нощта срещу понеделник от северозапад ще проникне малко по-студен въздух. В началото на следващата седмица ще преобладава облачно време с предимно слаби превалявания. На места, главно в планините и планинските райони от югозападната половина на страната, ще превали предимно сняг, в понеделник в Дунавската равнина - все още дъжд. Вятърът ще се ориентира от изток, впоследствие и от югоизток; ще бъде слаб до умерен. Дневните температури ще се понижат.    ", "date": "2018.02.17", "title": "Прогноза за времето - 17 февруари (събота)"}
{"url": "https://www.actualno.com/america/vytreshnijat-ministyr-na-meksiko-ocelja-sled-helikopterna-katastrofa-news_660321.html", "text": "  Двама души загинаха, след като хеликоптерът, превозващ вътрешния министър на Мексико Алфонсо Наварет Прида и губернатора на щата Оахака Алехандро Мурат, се разби. Това съобщи преди малко мексиканското министерство на вътрешните работи, предаде БГНЕС.  \"Военният хеликоптер, на борда на който бяха ръководителят на министерството и губернаторът на щата Оахака, се разби. За съжаление двама души са починали\", обявиха от ведомството и увериха, че Наварет Прида и Мурат са се отървали само с леки наранявания. Към момента няма информация относно състоянието на другите пострадали при произшествието. По данни на местните медии хеликоптерът се е разбил в района на град Пинотепа Насионал в щата Оахака, където по-рано беше регистрирано и мощно земетресение с магнитуд 7,2.  ", "date": "2018.02.17", "title": "Вътрешният министър на Мексико оцеля след хеликоптерна катастрофа"}
{"url": "https://www.actualno.com/celebrate/sveti-velikomychenik-teodor-tiron-news_660303.html", "text": "  Царете Максимиан и Максимин, които живеели в началото на IV век, в своята ревност към езическата вяра заповядали да принуждават християните да принасят жертви на боговете.  В това време в град Амасий, в малоазийската област Понт, се намирал един млад войник, на име Теодор Тирон. Когато началникът на полка искал да го принуди към жертвоприношение, Теодор му заявил, че е християнин и няма да принесе жертва на идолите. Началниците на войските и на града го убеждавали да се покори, но Теодор продължавал да изповядва Иисуса Христа като Бог Всевишни. Началниците го оставили временно, като се надявали, че ще се вразуми и покори на тяхната воля. Но той, без да се бои от опасността, гръмко славел Бога.\r\nМежду това продължавали строго да преследват християните и да ги принуждават да принасят жертви на идолите. Онези, които не искали да изпълнят тая повеля, били затваряни в тъмница. Теодор ги съпровождал, като ги увещавал към твърдост и търпение. През една нощ Теодор, движим от ревност към истинската вяра, подпалил един от главните идолски храмове. Това забелязали някои езичници, които донесли за него на градоначалника. Управителят повикал Теодора на съд. Теодор без всякакъв страх признал постъпката си и управителят заповядал да го бият. Той го заплашил с още по-жестоки мъчения, ако не се подчини на царската повеля. Но Теодор спокойно му отговорил, че не се бои от мъки, защото очакването на бъдещите блага го укрепява. \"Мъките, на които ме подлагаш, за мен не са мъки - казал той, - защото имам пред себе си Господа Иисуса Христа. Ти не го виждаш, защото не гледаш с духовни очи\".\r\nУправителят заповядал да отведат Теодор в тъмница, а вратата на тъмницата да заключат и запечатат, защото искал да го умори чрез глад. Нощем, когато Теодор се молел, явил му се Господ Иисус Христос и му казал: \"Дерзай Теодоре! Аз съм с тебе! Не приемай земна храна и питие! За тебе ще има друг живот, безкраен и вечен, с Мене на небесата.\" Укрепен от чудесното видение и изпълнен с неизразима радост, Теодор започнал с песни възторжено да слави и благославя Господа. Стражите, като чули пението, приближили се до прозореца и с изумление видели, че около това печатът и бравата на вратата били цели. Поразени от ужас, те побързали да уведомят за това управителя, който дошъл до тъмницата. Като чул пение от няколко гласове, той помислил, че при Теодор са влезли християни. Но бравата и печатът били неповредени. Като влязъл в тъмницата, бързо излязъл и на другия ден отново повикал Теодора на съд.  - Принеси жертва на боговете - казал му той - и ще получиш големи дарове и почести!\r\nТеодор дигнал очи към небето, прекръстил се и твърдо отговорил: \"Предай ме на огън, на зверове, терзай тялото ми чрез най-жестоки мъки! Но докато има в мене живот, няма да се отрека от името на моя Христос!\"\r\nУправителят заповядал да мъчат Теодора с железни куки. Но сред жестоките страдания мъченикът проявил непоколебимо търпение и само възкликвал: \"Ще благославям Господа във всяко време, хвалата за Него е винаги в устата ми\" (Пс. 33:2).   - Не те ли е срам - казал му управителят - да се уповаваш на човек, който умрял от позорна смърт на кръст?\r\n- Нека бъде тоя позор и на мене, и на всички, които призовават името на Господа Иисуса Христа! - отговорил мъченикът.\r\nДълго още продължавали мъченията на Теодор; управителят отново започнал да го уговаря да принесе жертва на боговете.\r\n- Не се ли боиш ти от Бога, Който ти е дал власт и сила? - казал Теодор. - Чрез Него царе царуват, а ти искаш да се отрека от живия Бог и да се поклоня на бездушния камък! - А какво искаш ти: с нас ли да бъдеш или с твоя Христос? - запитал го пак управителят.\r\n- С моя Христос ще бъда вечно! - радостно извикал Теодор. - Прави с мене, каквото искаш!\r\nТогава управителят издал за Теодор следната присъда: \"Теодор, който не се покорява на властта на славните царе и велики богове, а вярва в Иисуса Христа, Който бил разпнат при Понтия Пилата, трябва да бъде предаден на огън.\"\r\nСлугите на управителя донесли дърва, направили клада и разпалили огън. След това те довели Теодора, за да бъде изгорен на кладата. Теодор се прекръстил, сам мъжествено се качил на кладата и с молитва и славословие предал на Бога душата си. Една благочестива християнка, на име Евсевия, взела останките на светия мъченик, погребала ги у дома си в град Евхаита и всяка година извършвала помен за него. Около петдесет години след смъртта на Теодор, Юлиан Отстъпник, царувал във Византия. Той мразел християните и се стараел да им прави всевъзможни пакости. Знаейки, че пред първата седмица от светата Четиридесетница те пазят строг пост, той за да ги подиграе, заповядал на цариградския управител да поръси с кръв от идолски жертви всички неща за ядене, продавани на пазара. Заповедта му била изпълнена. Но св. мъченик Теодор се явил на архиепископа във видение и му казал: \"Забрани на християните да купуват каквото и да е от пазара, понеже нещата за ядене са поръсени с кръв от идолски жертви! Поръчай на тия, които нямат храна у дома си да си правят коливо, т.е. да си варят пшеница с мед\".\r\nУчуденият архиепископ го запитал, кой е той, който се грижи за християните. - \"Аз съм мъченикът Христов Теодор Тирон - отговорил светецът - и съм пратен от Бога в помощ на християните\". След тия думи мъченикът станал невидим.\r\nАрхиепископът изпълнил заповяданото и цяла седмица християните се хранели с коливо. Юлиан видял, че мярката не сполучила и заповядал отново да продават храните както преди. Църквата, за благодарност на св. Теодор, запазила досега обичая - в събота на първата седмица от Великия пост чрез коливо да почита паметта на светия великомъченик.   ", "date": "2018.02.17", "title": "Свети великомъченик Теодор Тирон"}
{"url": "https://www.actualno.com/society/neno-dimov-samo-ustno-e-zajaveno-jelanie-za-stroitelstvo-na-vtori-lift-na-pirin-news_660341.html", "text": "  Процедурата за строителството на нов лифт в Пирин не е напреднала, защото все още трябва да се издадат поредица от нормативни документи и чак тогава може да се престъпи към процедурите по оформянето на цялата документация. Това подчерта в предаването \"Седмицата\" на Дарик радио министърът на околната среда и водите Нено Димов.  До този момент е заявено устно и през медиите желание на инвеститора само за строителството на втори лифт, подчерта Ненов. Ако е дадено инвестиционно предложение за строителството на втори лифт, за да се мине през всички законови процедури ще е бъдат необходими около три месеца, за да се оформят документите, обясни министърът на околната среда и водите. В процеса на разговор стана ясно обаче, че ако това решение се обжалва и се мине през съда, то това ще отнеме поне 2 години. Министър Димов обясни и какво се променя след решението на Министерски съвет за Пирин от края на миналата година.\r\n0,34 процента от парк Пирин в момента са заети от досегашните лифтове, а след евентуалното строителство на нов лифт площта ще нарасне на 0,40 процента заяви Димов.   Строителство в Пирин не се допуска, допуска се само строителство на спортна инфраструктура, подчерта екоминистърът.  ", "date": "2018.02.17", "title": " Нено Димов: Само устно е заявено желание за строителство на втори лифт на Пирин"}
{"url": "https://www.actualno.com/society/api-obeshtava-do-kraja-na-2020-g-da-izgradi-chast-ot-magistralata-mejdu-vidin-i-botevgrad-news_660338.html", "text": "  До края на 2020 г. ще бъде изградена съществена част от магистралния път между Видин и Ботевград. Строителството ще започне от най-сложните участъци Мездра - Ботевград и Видин – Ружинци, се казва в съобщение на пресцентъра на Агенция \"Пътна инфраструктура\" (АПИ)  АПИ  ще стартира още през месец март обществената поръчка за избор на изпълнител на участъка Мездра – Ботевград от път I-1 (E-79), с дължина 33 км. През втората половина на годината ще бъдат обявени процедурите за строителство и надзор на още 52 км - от Видин до Ружинци. Общо през 2018 г. ще стартират тръжните процедури за строителството на 85 км по пътя. Проектите ще се изпълняват със средства от републиканския бюджет. Въпреки че от началото на годината досега това беше многократно заявявано, АПИ прави това уточнение по повод искания на жители от региона, които и днес заявяват, че ще блокират отсечки от път Е-79. Припомняме, че жителите от Северозападна България излизат няколко седмици на протест с искане за строителство на магистрала до Видин.\r\nПредвижда се новото трасе в отсечката от Видин до Ружинци да се отделя от път І-1 на около 500 м след пътния възел с път ІІ-14 за Видин - Връшка чука и да се развива изцяло по нов терен. Пътят ще преминава източно от Новоселци и Слана Бара, по-нататък между Дунавци, Търняне и Синаговци. Продължавайки към гр. Димово трасето ще минава на изток от Ивановци и ще пресича път ІІІ-141 между гара Срацимир и с. Срацимирово. След това ще продължава между с. Вълчек и съществуващата жп линия Видин – София. По-нататък трасето ще пресича съществуващия път І-1, ще обхожда гр. Димово от запад и отново ще пресича съществуващия път І-1. Продължавайки към с. Ружинци новият път ще минава на юг от първокласния път между селата Медовница и Орешец. След това отново ще пресича път І-1 и изнасяйки се на север от І-1 ще завършва преди с. Ружинци при км 58+128.   В участъка ще има 5 пътни възли, чрез които новото трасе ще се свързва с пътната мрежа и с населените места в региона.\r\nЗа намаляване на шума ще бъдат монтирани и шумозащитни съоръжения по участъците от трасето, които са в близост до населените места.\r\nСпоред съобщението, отсечката Мездра - Ботевград ще бъде с две платна с по две ленти за движение в посока. Трасето ще следва съществуващия път, като се развива по нов терен в участъците, обхождайки селата Люти дол, Типченица, Новачене и Скравена. Ще бъдат изградени редица съоръжения - над жп линията Мездра - София, мостове над р. Искър, Малата река, Калница, Бебреш, Рударка, както и пътен възел при село Новачене. Пресичанията на републиканските и общинските пътища ще се осъществява чрез кръгови кръстовища „Мездра“, „Дърманци“, „Ребърково“, „Люти дол“, „Скравена“ и „Ботевград“. Предвидено е построяването на селскостопански надлези, площадки за отдих и т. н.   Път I-1 (Е-79) Видин – Ботевград е приоритетен проект в инвестиционната програма на АПИ до 2022 г., тъй като с цялостното хомогенизиране и модернизация на трасето от \"Дунав мост 2\" ще се осигури бърза и удобна връзка между автомагистралите „Хемус”, „Тракия” и „Струма”. Трасето, което ще се изгради е с обща дължина 167 км. Предвидено е през 2019 г. да стартират тръжните процедури за строителството на всички участъци от направлението.\r\nОт АПИ обещават още тази седмица да стартира обществената поръчка за избор на изпълнител за издирване на археологически обекти по трасето път I-1 (E-79) в участъка Видин - Монтана - Враца. За извършването на теренни археологически проучвания преди да стартира изграждането на бъдещата магистрала са предвидени 80 000 лв. Средствата са осигурени от Оперативна програма „Транспорт и транспортна инфраструктура“ 2014-2020 г., която финансира подготовката на проекта, каквито са и този вид археологически проучвания.  ", "date": "2018.02.17", "title": "АПИ обещава до края на 2020 г. да изгради част от магистралата между Видин и Ботевград "}
{"url": "https://www.actualno.com/america/strahovito-zemetresenie-v-meksiko-po-chudo-ne-vze-jertvi-news_660316.html", "text": "  Земетресението с магнитуд 7.2, което разтърси южната част на Мексико, не е причинило никакви разрушения. Това съобщи в своя Twitter акаунт националният координатор на силите за гражданска защита Луис Фелипе Пуенте.  \"Правителството на Мексико не съобщи за никакви щети, нанесени върху инфраструктурата на щатите, където е било почувствано земетресението\" написа Пуенте, цитиран от БГНЕС. Ръководителят на профилното ведомство Херардо Руис Еспарца също потвърди тази информация и допълни, че не са установени и проблеми с комуникацията или транспорта. Първоначално Геологическа топографска служба на САЩ съобщи, че става дума за земетресение 7,5 по Рихтер, чийто епицентър на стихията се намира на 148 км югозападно от административния център на региона - град Оахака с население над 256,5 хиляди души. По-късно обаче агенцията нанесе корекция и заяви, че силата на земетресението е била 7,2 по Рихтер, а епицентърът му се намира на 109 км югозападно от Оахака. Имаше промяна и в отчитането на дълбочината на подземната точка - 24,7 км, в сравнение с обявените преди това 10 км.\r\nОттогава Националната сеизмологична служба на Мексико регистрира най-малко 59 вторични труда. Магнитудът на най-силния е 5.9.     ", "date": "2018.02.17", "title": "Страховито земетресение в Мексико по чудо не взе жертви"}
