{"url": "https://www.actualno.com/cinema/33-neshta-koito-nauchihme-ot-holivudskite-filmi-news_720380.html", "text": "Представяме ви 33 неща, които присъстват в повечето холивудски продукции. Съгласни ли сте със списъка? 1. Всички телефонни номера в САЩ започват с 555. 2. Независимо от това, колко силно е пострадал космическият кораб, вътрешната му навигационна система никога не е повредена. 3. Всички говорят английски, независимо откъде са родом &ndash; дори и извънземните. 4. Когато угасим лампите преди лягане, в спалнята продължава всичко добре да се вижда в приятни синкави тонове. 5. Всички компютърни дискове са съвместими с всеки компютър, без значение каква е операционната му система. 6. Телевизионните емисии, по правило предават точно тези новини, когато включите телевизора, които лично ви засягат. 7. Близките роднини изобщо не си приличат. 8. Всяка фотография може да се увеличи и разгледа до най-малкия детайл. 9. Всички писатели са богати, всички издателски къщи тънат в лукс и блясък, всички художници имат големи, шикозни студия в тавански помещения. 10. Повечето лаптопи са достатъчно мощни да прихванат комуникационните системи на всяка вражеска извънземна цивилизация. 11. Вентилационната система на всяка сграда е превъзходно и удобно скривалище. Никой не би се сетил да ви потърси точно там. 12. Във всички бомби са вградени електронни циферблати с голям, червен екран, така че отдалеч да се вижда кога точно ще се взривят. 13. Всички завивки имат специална L-форма, която покрива жената до раменете, а мъжът до нея &ndash; само над слабините. 14. Филмовите герои до един са шампиони по бързо набиране на текст, като при това никога не използват интервали. 15. Червилото не се изтрива, дори и при гмуркане. 16. Ако сте блондинка с приятна външност, то най-вероятно сте световноизвестен експерт по ядрена физика. 17. Ако нещо излъчва радиация, то непременно свети в зелено. 18. Кашлицата обикновено е симптом на нелечима болест. 19. Когато се разплащате с таксиметров шофьор, никога не се гледа апарата &ndash; бъркате с отработен жест в портфейла и подавате първата банкнота, която ви попадне. Винаги е правилната сума. 20. Всеки замък, всяка крепост може за броени секунди да бъде отворена с кредитна карта или кламер, освен в случаите когато става въпрос за горящо помещение, в която има дете. 21. Всеки компютър се зарежда за не повече от 2 секунди. 22. Всеки, който се събужда от кошмар, рязко сяда в леглото и започва да диша тежко. 23. Ако попадне в къща с духове, жената трябва да изследва всеки източник на странни шумове, оскъдно облечена. 24. Няма никакво значение какъв е броят на враговете ви в схватка, ако владеете бойни изкуство. Те търпеливо ще изчакат, танцувайки на пръсти около вас, докато не ги повалите един след друг. 25. Новородените всъщност могат да гукат, самостоятелно да се обръщат и да държат главата си изправена. 26. Не се страхувайте ако се изправите пред дулото на пистолет &ndash; преди злодеят да пусне смъртоносният куршум, той задължително ще дръпне една реч &ndash; достатъчно дълга, за да може героят да измисли как да се измъкне от неминуемата смърт. 27. Търсенето в Интернет винаги дава нужния резултат, независимо какви ключови думи сте задали. 28. Дори и след 15 години съвместен живот любящите съпружески двойки продължават да се целуват страстно на всеки 5 минути. 29. За целите на каквото и да е полицейско разследване трябва поне веднъж да се посети стриптийз клуб. 30. Кучетата винаги знаят кой е лош и лаят по него. 31. Човекът, на когото най-много вярвате, най-вероятно е шпионин. 32. Пистолетите с 6 патрона стрелят 30-40 пъти без презареждане. 33. Айфеловата кула се вижда от всеки прозорец в Париж.", "date": "2019.02.07", "title": "33 неща, които научихме от холивудските филми "}
{"url": "https://www.actualno.com/ruse/specialisti-na-svetovnata-banka-otbeljazvat-ikonomicheskoto-razvitie-na-ruse-news_720680.html", "text": "  Постоянният представител на Световната банка Фабрицио Дзарконе, придружен от експерти в различни области, посети Русе за консултации с местната власт.     Градоначалникът Пламен Стоилов и неговият екип запознаха гостите с инвестиционния профил на общината, с трансграничния мастърплан за развитие на регион Русе-Гюргево, с потенциала на единственото в България общинско летище, както и с проектите, изпълнявани с европейско финансиране. Кметът Пламен Стоилов посочи положителния факт с привличането на инвестиции за 200 милиона евро, както и  обръщането му с лице към река Дунав. Гостът отговори, че е много впечатлен от темповете на развитие на град Русе и изрази готовност Световната банка да подкрепи реализирането на значими за града и региона проекти.   След срещата на експерта бе показан булевард „Придунавски“, където се изпълняват  три важни проекта, по които крайбрежният кей ще придобие нов облик. Заместник-кметът по европейското развитие Страхил Карапчански запозна госта с изграждането на новата кейова стена и обособяването на нови места за кораби, както и с дейностите по рехабилитация на булеварда.   ", "date": "2019.02.07", "title": "Специалисти на Световната банка отбелязват икономическото развитие на Русе  "}
{"url": "https://www.actualno.com/art/rodjyr-balyn-darjava-fotografii-na-nacionalnata-galerija-news_720689.html", "text": "  Фотографът Роджър Балън, който през ноември откри ретроспективната си изложба в Националната галерия/Квадрат 500 – „Архетипи”, дарява четири свои творби за колекцията на галерията.     „За мен е чест, че няколко мои фотографии ще бъдат част от колекцията на Националната галерия. Бях дълбоко впечатлен от ентусиазма и подкрепата, която получих от всички, с които работих по изложбата, както и от публиката”, споделя артистът.\r\nФотографии на Балън са и в колекциите на МОМА (Ню Йорк), Тейт Бритън (Лондон), Музея Виктория и Албърт (Лондон), Пушкинския музей (Москва), Центъра Помпиду (Париж) и много други музеи и галерии от цял свят.     Артистът дарява свои фотографии на музеи, които тепърва предстои да подсигурят присъствието на художествената фотография и да намерят повече и по-активно място за проекти, свързани с нея в изложбените си пространства. За Балън, отзвукът от изложбата му в България е показател, че фотографията има потенциал да намери по-сериозно място в музеи и галерии, както и да допринесе за развитието на повече аудитория за културните събития у нас. Артистът обръща изключително внимание на младите хора, които са най-доверената му публика в цял свят и вярва, че силата на изкуството минава отвъд социалната среда и образование. Фотографиите му и кампанията „Кой е Роджър Балън?” успяха да привлекат вниманието и на млади хора, които досега не са посещавали галерийно пространство нито веднъж.\r\nЕдна от най-успешните изложби за Националната галерия/Квадрат 500 – „Архетипи” представи фотографии от седемте серии на Роджър Балън, проследявайки творческото му развитие за последните почти 40 години. Архетипите на разруха, отчуждение, абсурд, участ, отстъпление, двусмислие и подсъзнание бяха визуално пресъздадени чрез характерния за Балън стил, в който фикцията и документалността се смесват, за да изградят посланията на подсъзнанието.\r\nИзложбата се осъществи с подкрепата на Национален фонд „Култура”, а официален превозвач бе Bulgaria Air.    ", "date": "2019.02.07", "title": "Роджър Балън дарява фотографии на Националната галерия"}
{"url": "https://www.actualno.com/society/novinite-naj-vajnoto-za-denja-7-fevruari-news_720672.html", "text": "  Редакционният екип на ви представя най-важните новини за изминалия ден, 7 февруари.      Народното събрание прие окончателно на второ четене поправките в Наказателния кодекс за домашното насилие. Вносител на текстовете е предсeдателят на парламента Цвета Караянчева.   Окръжната прокуратура в Русе ще внесе обвинителен акт срещу Северин Красимиров и ще поиска налагане на най-тежките наказания за извършените от него на 06.10.2018 г. в град Русе две престъпления - изнасилване на журналистката Виктория Маринова, представляващо особено тежък случай, и убийството ѝ, извършено по особено мъчителен начин, предаде БГНЕС. България не трябва да се намесва в спора за Венецуела, но най-страшното е, че българското правителство няма собствена позиция по въпроса. Това каза президентът Румен Радев, предаде БГНЕС. По този начин той повтори по-ранната си позиция, която предизвика множество дебати и включително обвинения, че защитава проруски интереси.     Стратегията, която вицепремиера и министър на отбраната Красимир Каракачанов предложи за интеграцията на маргинализираната част от ромския етнос, предизвика редица реакции сред депутатите в парламента, предаде БГНЕС. Ще съдя България в Страсбург. Това каза в съдебната зала обвиняемият Николай Банев. Междувременно Апелативният специализиран съд го остави в ареста, предаде БГНЕС.    \"Болници в мое управление няма да закрия, парите за здраве се увеличават всяка година, затова искам решение. Не приемам сестри и лекари с години трудов стаж, които всеки ден ни лекуват и помагат, да се чувстват без подкрепа, изоставени и забравени\". Това заяви министър-председателят Бойко Борисов на среща с представители на Сдружението на общинските болници, съобщиха от правителствената пресслужба. Ромските организации трябва да бъдат закрити, защото няма нужда от тях. Няма нито една еврейска или арменска организация, защото те отдавна са се интегрирали. Това каза депутатът от \"Обединените патриоти\" Александър Сиди в коментар за \"Концепцията за решаване на проблема с несоциализираните цигански групи.\" Председателят на Комисията за международни отношения към Съвета на Руската федерация Константин Косачов коментира, че подписването на Протокола за присъединяване на Македония към НАТО е може би символичен акт, но е важен за Алианса, предвид безразсъдния сблъсък между НАТО и Москва. Масово тийнейджърите у нас пушат наргиле. Това сочат данните на Световната здравна организация (СЗО), които \"Обединени патриоти\" са приложили като мотиви към внесените поправки в Закона за здравето и Закона за закрила на детето. Министерството на здравеопазването започва модернизиране на психиатричните болници. Сградният фонд не е най-големият проблем, а персоналът, на който трябва да се повиши квалификацията. Това коментира в интервю за БГНЕС психиатърът Владимир Сотиров от център \"Адаптация\", който преди няколко дни публикува в социалната мрежа снимки с шокиращи кадри от психодиспансера на Сточна гара.  ", "date": "2019.02.07", "title": "Новините: Най-важното за деня, 7 февруари"}
{"url": "https://www.actualno.com/curious/vijte-koj-e-naj-dylgijat-serial-v-istorijata-news_720645.html", "text": "        Най-дългият сериал в историята започва да се излъчва през 1937 година по радио NBC - всеки ден по една серия от 15 минути. През 1952 година \"Пътеводна светлина\" започва да се излъчва от телевизия CBS.   В ефир са излъчени общо 15 700 епизода. Според CBS сериалът има важно социално значение, тъй като засяга и теми, които са табу - заболяванията от рак, алкохолизъм, ранна бременност.\r\n\"Нито едно шоу, което е излъчвано през деня, в праймтайма или по друго време не е било наблюдавано с такова внимание от милиони зрители в продължение на толкова години както \"Пътеводна светлина\", съобщава CBS.  ", "date": "2019.02.07", "title": "Вижте кой е най-дългият сериал в историята "}
{"url": "https://www.actualno.com/society/v-sredata-na-meseca-shte-se-reshi-sydbata-na-otnetoto-bebe-na-simona-news_720682.html", "text": "  В средата на месеца (15 февруари) се очаква Смолянският районен съд да излезе с решение по казуса с отнетото от майката бебе. Това е случаят, който доби популярност със заглавие: „Социалните отнеха бебе на родопчанка, защото нямала кола“.     Вчера бе даден ход на делото, заведено от майката 26-годишната Симона Алексова от смолянското село Речани. Тя влезе в съдебната палата, придружена от майка си и своите закрилници Петър Низамов – Перата и адв. Петър Николов. Заседанието продължи близо два часа при закрити врата. Изслушваха се свидетели, включително и приемните родители, на които новороденото е дадено за отглеждане.  „Тъй като нямаше други доказателствени искания, делото ще бъде обявено на 15 февруари. Изслушана е майката, социален работник, разпитахме свидетели. В момента за детето се полагат много добри грижи. То е настанено в приемно семейство по административен ред. Майката осъществява срещи, за да не се прекъсва емоционалният контакт с детето. Срещите се провеждат в дирекция \"Социално подпомагане в Смолян\", обяви пред журналисти съдия Райна Русева. По думите й майката е категорична, че иска детето да се върне при нея. „Събраха се доказателства, че има подобряване в битовите условия при нея, но не това е водещото, разбира се. Работи се и със самата майка за подобряване на уменията й по програма, предложена от дирекция „Социално подпомагане“. Социалният работник изрази становище, че майката се справя вече по-добре емоционално и подобрява уменията си“, посочи още тя.    „Надяваме се решението да бъде в наша полза, защото доказахме нашата правота. Доказахме, че Симона е един нормален обикновен човек и семейството иска да се грижи за детето, има всички условия за неговото отглеждане. Отделно от това държавата ще продължи да следи дали детето е в безопасност и в добри условия. Майката оказва съдействе на всички органи, те са си извършили всички проверки и смятам, че няма някаква причина по закон детето да бъде извън семейството на този етап. Искрено се надявам това креватче, което е в момента празно в нейния дом, да бъде пълно с детски плач и детска радост“, коментира адв. Николов.\r\n„Надявам се, че в най-скоро време ще си го взема. Надявам се, че решението ще  в наша полза. Наистина много ме боли и много ми липсва детето. Ходила съм на срещи. Виждала съм го. Добре е. Храни се. Наддава. Условията у нас се подобриха. Нищо не ни липсва. Всичко си имаме за бебето“, бе лаконична майката Симона.    \r\nТя е подкрепена и от Петър Низамов – председател на „Българския  юридически комитет - защита на гражданите с правни средства“.\r\n„При такава демографска криза вместо да се насърчава раждаемостта, се отнемат децата на българки, които и без това не раждат. Населението ни се топи постоянно и за мен лично национализмът и патриотизмът представлява не омраза към останалите, които са от други етноси и други раси, а любов към нашите хора“, заяви Низамов.   Той обясни, че адв. Николов подпомага семейството абсолютно безплатно.\r\nПо думите на Низамов настаняването в приемно семейство е крайна мярка.\r\n„Преди това държавата е длъжна да предприеме други мерки спрямо родителя и семейството - да го подпомогне. В конкретния случай държавата е минала директно на най-крайната мярка като не е спазила собствените си закони, тъй като има порцедури, при които близките трябва да подпишат декларация, че не желаят да отглеждат детето, което също не е спазено. В общи линии е действано при условията на някаква спешност, както казаха от ДСП –Смолян, но законът не дава възможност чак такава спешност да се приложи още повече, че когато детето е било настанено в болница и е било под лекарски грижи и не е имало никакви основания за това да се приеме, че детето е в някакъв риск за живота или за здравето. А когато се изпише детето от болница съответно роля именно да социалните служби е да контролират, да съблюдават, да подпомагат. Такава именно е целта на закона. Такова грубо отнемане законът не предвижда, поне на този етап.\r\nНие се надяваме на бързо развитие детето да бъде върнато при майка му, защото в този момент е много важно още от самото раждане детето да бъде с майка си, тя самата трябва да изгради навици, отношения с него, което в момента не се случва“, коментира още Петър Низамов. На обвиненията, че контролира банковата сметка на майката той отговори, че може да бъде попитана за това Симона. \"Аз не знам как може да се контролира лична банкова сметка. И аз го чух това от един човек, който е искал да помогне на Симона, но беше изместен от нас и явно не му е било приятно. Но за всяка операция в банката трябва да присъства титулярят на сметката, да положи подпис, който се проверява със спесимен. Или някой си мисли, че Симона има електронно банкиране от сметката, в която си е получавала помощи. Аз дори не знам какво е получавала“, поясни още Перата.  \r\nОт думите му стана ясно, че две нейни съученички са свидетелствали в полза на Симона. „Мисля, че е време тези, които говореха по адрес на майката и на бабата, да си поръсят главата с пепел, да спрат да говорят и да се извинят“, подчерта Низамов.   \r\n\"Това дете е бебе в момента. То има нужда от майка си, с която да изградят необходимата връзка. Всяка нормална жена няма навици преди да роди едно дете. Те се създават след раждането. Всички, които имаме деца, знаем това. Всяка раждала жена знае, че са необходими много усилия, които трябва да положиш в грижите за детето. Не са само приказки и думи. Много други жени са на мястото на Симона и не трябва да им се отнемат децата, а да ги подкрепяме - ние, вие, хората, държавата. Трябва да запазваме тези семейства“, коментира адв. Николов.\r\nСпоред него фактът, че Симона е потърсила тази помощ, показва нейното силно желание да се бори.\r\n„Какъв по-голям родителски капацитет от това да направиш невъзможното, за да върнеш детето си - да наемеш адвокат от Варна, българи от цял свят да изпращат пожелания, помощи, дарения. На нас ни писаха страшно много хора да се заемем с този случай буквално от цял свят. Хора от София предлагат жилище за тях. Други предлагат издръжка за детето през следващите две години“, каза защитникът на майката.\r\nПо думите му Симона е просто жертва на едно негативно отношение, на едни предрасъдъци, които в съда не могат да се докажат.\r\n„В днешното заседание нямаше такива доказателства. Нямаше нито свидетели от болницата, нито от кметството в Арда, нито други, които да кажат, че това, което пише в този доклад, е вярно. Ние докарахме пет човека, които сами дойдоха да кажат какви са впечатленията им от семейството, от Симона. Смятам, че доказахме, че няма основания детето да остане в приемно семейство“, допълни адв. Николов.", "date": "2019.02.07", "title": "В средата на месеца ще се реши съдбата на отнетото бебе на Симона"}
{"url": "https://www.actualno.com/curious/znaete-li-za-kakvo-se-izpolzva-dopylnitelnata-dupka-na-kecovete-vi-video-news_720372.html", "text": "        Но, затова съществуват клипчета като това, което ще ви разкрие някои неща.   Знаете ли за какво служи допълнителната дупка на вашите маратонки? Оказва се, че тя е там с определена цел, и то доста важна …предпазва краката от образуването на пришки, при интензивни тренировки или екстремни спортове, когато краката се изпотяват и се плъзгат във вътрешността на спортната обувка.\r\nТова, което трябва да знаете, за да ги използвате, е техниката The Lock, която е показана в следното видео!   ", "date": "2019.02.07", "title": "Знаете ли за какво се използва допълнителната дупка на кецовете ви? (ВИДЕО) "}
{"url": "https://www.actualno.com/plovdiv/komisija-reshava-koj-stadion-v-plovdiv-shte-moje-da-priema-machove-ot-svetovno-pyrvenstvo-news_720684.html", "text": "  \"Получих от община Пловдив проектите за стадион Пловдив и стадион Локомотив. Експертна група на Министерството на спорта и БФС ще разгледаме тези проекти, за да се реши кой стадион е най-подходящ за евентуално домакинство на световно първенство\". Това заяви министърът на спорта Красен Кралев пред журналисти след срещата му с кмета Иван Тотев в Пловдив. Според него е по-добре футболните клубове да си имат собствени стадиони, тъй като стопанисването на общински стадион с 40 000 места излиза доста скъпо. Визитата му в Пловдив бе по повод решението, което ще трябва да се вземе кой стадион в града би могъл евентуално да приеме мачове от световно първенство.     Лидерите на България, Сърбия, Румъния и Гърция вече обявиха, че готвят обща кандидатура за Мондиал 2030. За момента е ясно, че ако се стигне до подобно развитие един от двата стадиона - \"Пловдив\" или \"Локомотив\" ще приеме срещите в Пловдив. Само тези две спортни съоръжения биха могли да са с капацитет 40 000 души, като и за двата обаче ще трябва сериозно преустройство. Третият голям стадион - \"Христо Ботев\", в момента е в ремонт и проектът не позволява той да бъде по-голям от предвидените около 20 000 места.   При посещението си в община Пловдив, министър Кралев бе посрещнат от фенове на Локомотив Пловдив, които изразиха изричното си желание стадионът в \"Лаута\" да си остане на клуба. Относно най-големия стадион в града - \"Пловдив\", Красен Кралев заяви, че той е морално остарял и ако се вземе решение той да приема срещи от най-високо равнище може да се стигне до неговото събаряне и изграждане на изцяло ново спортоно съоръжение. Красен Кралев обяви, че е много вероятно да бъде изграден лекоатлетически стадион за около 5 милиона лева, тъй като каквото и да е бъдещето на стадион \"Пловдив\", то отсега е ясно, че той няма да има писта около терена.", "date": "2019.02.07", "title": "Комисия решава кой стадион в Пловдив ще може да приема мачове от световно първенство"}
{"url": "https://www.actualno.com/smolyan/analiz-na-vlastite-v-smoljan-mnogo-snjag-i-nepodgotveni-vodachi-v-pamporovo-prichiniha-bedstvieto-news_720693.html", "text": "  Основна причина за настъпилите затруднения с движението в Пампорово според шефа на полицията в Смолян старши комисар Николай Димов е силният снеговалеж, неподготвените водачи на МПС за тежки зимни условия. Това по думите му се отнася особено за туристите в Пампорово, където липсата на достатъчно места води до паркиране на автомобилите върху пътното платно, а това затруднява снегопочистването, съобщиха от пресцентъра на областната управа.      Димов предложил да се направи нова организация за снабдяване на курортния комплекс с газ, за да се избегнат задръстванията, които предизвикаха цистерните, а така също да се репатрират неправилно паркираните автомобили, да се нраблюдават и поддържат сервитутите около пътищата, за да се предотврати падането на дървета върху пътните участъци. Според него за организацията на движение и проходимостта на проходите трябва да се обмисли възможността за информиране на населението чрез мобилните оператори.\r\n„Целта е да направим по-задълбочен коментар на отминалото бедствено положение, което се наложи да обявим. Да анализираме възникналата ситуация, пропуските и да набележим мерки, които да намалят до минимална степен вероятността да се изправяме отново пред такива ситуации“, заявил областният управител Недялко Славов на свиканото заседание на Областния щаб при защита от бедствия.   Ст.комисар Симеон Цървуланов – шеф на ПБЗН, съобщил, че по време на бедственото положение на тел.112 и вътрешни телефони са подадени 300 сигнала, 165 от тях са били в компетенциите на ПБЗН и е реагирано от службата, като сред тях основно са сигналите за паднали дървета и теглене на закъсали автомобили.\r\nДиректорът на Областното пътно управление инж. Костадинка Миланова съобщила за направени допълнителни указания към пътноподдържащата фирма да предприеме мерките, заложени в договора.  И според нея неправомерно паркиралите автомобили върху пътното платно са оказали значителни затруднения за снегопочистващите машини.    От ЕСО и „Електроразпределение Юг“ докладвали, че предизвиканите проблеми с електрозахранването са свързани с обилните валежи, предизвикали свличането на дървета извън обсега на просеките. Те уточнили, че решението е прокарване в проблемните участъци на подземно окабеляване - процедури, по които вече се работи, но процесът бил бавен заради сложността на терена.\r\nСпоред Славов можело да не се стига до обявяване на бедствено положение „Ако навреме всички сме в готовност, ако всеки един от нас реагира съобразно оперативните планове, спазват се клаузите на сключените договори и си комуникираме по утвърдените канали, ако беше създадена необходимата организация или бяха взети необходимите предохранителни мерки“. Той обяснил, че всъщност целта на обявеното бедствено положение е била да се въведат в действие съкратени процедури, които да позволят на властите бързо излизане от критичната ситуация, а не че е имало голяма опасност от бедстващи хора или необходимост от евакуация на засегнати.  Областният управител констатирал непознаване на нормативната уредба и действащите оперативни планове, което води до липса на адекватна готовност да се реагира по написаните в тях мерки.\r\nСпоред Славов единствено решение за проблема с неправилното паркиране в курорта е репатриране.   „Ситуацията в курорта се нормализира, едва тогава, когато колите се разчистиха от главния път“, подчертал той.", "date": "2019.02.07", "title": "Анализ на властите в Смолян: Много сняг и неподготвени водачи в Пампорово причиниха бедствието  "}
{"url": "https://www.actualno.com/europe/makron-njama-da-otide-na-foruma-v-munhen-zaradi-severen-potok-2-news_720699.html", "text": "  Президентът на Франция Еманюел Макрон внезапно отмени участието си на предстоящата Мюнхенска конференция по въпросите на сигурността (15 – 17 февруари) на фона на разногласията с Берлин по въпроса за реализацията на проекта „Северен поток 2“, съобщи в четвъртък вестник Suddeutsche Zeitung, като се позова на собствени източници, предава \"Фокус\".     Според плановете, на 16 февруари в Мюнхен Макрон и германския канцлер трябваше да излязат със съвместно заявление пред участниците в авторитетния форум. Френската страна обоснова решението си с това, че работният график на държавния глава не му позволява да вземе участие в конференцията. В действителност, отказът да се изкаже заедно с Меркел „винаги е символичен сигнал“ за това, че се случва „постепенно отчуждаване“ на ключовите съюзници в ЕС, цитира думите на доверено лице на Макрон изданието.   Немският вестник отбелязва, че буквално в четвъртък е станало известно, че Франция има намерение да гласува за приемане на поправки в Газовата директива на ЕС, предвиждащи разпространяване на ключови принципи за регулиране на европейския газов пазар върху тръбопроводи, извън пределите на Съюза, включително и на „Северен поток 2“. По този начин Париж не застана на страната на Берлин, който е категорично против промяна на директивата. Гласуването ще се състои в петък.\r\nПредвид това, че Берлин и Париж наскоро се договориха да засилят взаимодействието си в ключови области и подписаха Аахенския договор за сътрудничество, решението на френските власти да не подкрепят Германия за „Северен поток 2“ бе много неочаквано.  На международната Мюнхенска конференция по въпросите на политиката по сигурността ще вземат участие около 40 държавни глави и премиери, включително канцлерът на Германия Ангела Меркел и премиерът на Израел Бенямин Нетаняху. Конференцията ще бъде открита от министрите на отбраната на Германия и Великобритания Урсула фон дер Лайен и Гавин Уилямсън. Очаква се и правителствена делегация на САЩ, в която ще бъде и държавният секретар Майк Помпео. Русия, както се очаква, ще бъде представлявана на форума от външния министър Сергей Лавров. Участниците в конференцията ще обсъдят редица въпроси от международния дневен ред.", "date": "2019.02.07", "title": "Макрон няма да отиде на форума в Мюнхен заради \"Северен поток 2\""}
{"url": "https://www.actualno.com/healthy/ekspert-psihiatrichnata-reforma-iska-menidjyr-a-ne-chinovnik-news_720630.html", "text": "   . Това коментира в интервю за БГНЕС психиатърът Владимир Сотиров от център „Адаптация”, който преди няколко дни публикува в социалната мрежа снимки с шокиращи кадри от психодиспансера на Сточна гара.     Здравният министър заяви, че внася в Министерски съвет някакъв доклад, който никой не е виждал. Говори се, че над половината от в страната са в критично състояние. Кой го е изготвял този доклад, по какви критерии, каква е методологията за оценката на сградния фонд, кои са изследователите на доклада, коментира Сотиров.   Документът не е представен пред никого, за да се кажат слабите места. Не може да бъде направен по добър начин в рамките на два дни, смята психиатърът. Сотиров критикува , че не прави разлика между отделения в болници, центрове за психично здраве, както и броя на заведенията в страната.\r\n„Грешка след грешка, защото няма ресурс да отговори на журналистическите питания. От министъра не се изисква да отговаря за всичко – затова има екип. ”, категоричен е Владимир Сотиров.  Ако ще се прави реформа – трябва да се започне от мениджърски борд, който познава проблемите, от управително тяло. Министърът е лидер, гарант, че нещата ще се случат по планирания начин. Трябва да се промени и мисленето за реформата. , каза още Сотиров.\r\nСпоред него провалът на министъра е ясен. „ ”, убеден е той.   Очакванията на специалиста са били здравният министър Кирил Ананиев да възрази на премиера, който иска решение на проблемите за два дни. „Това, че той е послушко, създава напрежение у мен като бенефициент на промяната и услугите, които трябва да предоставя”, заяви още психиатърът.    ", "date": "2019.02.07", "title": "Експерт: Психиатричната реформа иска мениджър, а не чиновник"}
{"url": "https://www.actualno.com/vraza/premiera-na-knigata-godini-lubov-za-nevena-kokanova-vyv-vraca-news_720683.html", "text": "  Книгата е разказ за един необикновен живот и вълнуващата кариера на Невена Коканова. Творбата е посветена на 80-тата година от рождението на обичаната българска актриса. Нейн автор е популярният журналист Георги Тошев.     Организаторите Книгомания.бг,  регионална библиотека „Христо Ботев“ и авторът канят врачани на 25 февруари на премиера на книгата й. Веднага след представянето във врачанската библиотека ще има и прожекция на новия документален филм „Невена Коканова. Пътуване“.   На място ще можете да закупите и екземпляр от биографията „Години любов“ и да вземете автограф от автора й Георги Тошев. Събитието е част от Националното турне „Години любов“, коментираха от библиотеката във Враца.\r\nВ книгата са публикувани  съкровени спомени на актрисата Невена Коканова. За себе си тя казва, че е преживяла радости и скърби, бивала е горда, но е познала и срама… Георги Тошев е събрал най-интересното от разговорите си с актрисата и спомените на близките ѝ.  Луксозното издание, посветено на 80 години от рождението на българската звезда  ще зарадва киноманите с богат снимков материал: над 250 снимки от личния архив на дъщеря й Теодора, някои от които се публикуват за първи път. В книгата ще намерите и три пощенски картички с неизвестни портрети на актрисата.", "date": "2019.02.07", "title": "Премиера на книгата „Години любов“ за Невена Коканова във Враца"}
{"url": "https://www.actualno.com/politics/neno-dimov-poiska-proverki-za-provodimostta-na-rekite-news_720700.html", "text": "  Министърът на околната среда и водите Нено Димов ще издаде заповед за проверка за проводимостта на речните корита във връзка с предстоящото снеготопене и пролетно пълноводие.     Това съобщи той в отговор на депутатски въпрос на заседание на парламентарната Комисия по околната среда и водите днес, съобщиха от МОСВ. Проверките ще бъдат извършени през февруари от Регионалните инспекции по околна среда и води и от Басейновите дирекции и ще бъдат направени съответните предписания към кметовете и областните управители. Целта е ако има проблемни участъци, те да бъдат почистени преди снеготопенето. „Следим изключително стриктно нивата на язовирите. Към момента язовирите за питейни нужди са пълни на 75%, за да се гарантират нуждите на гражданите, но и да има свободни обеми. Язовирите, свързани с енергетиката, се поддържат на около 70% от обема, а тези за напояване – малко под 50%. В момента имаме необходими свободни обеми“, увери министърът.   Димов информира депутатите от комисията за напредъка по Оперативна програма „Околна среда“ (ОПОС) 2014-2020, както и за хода на процедурата за изграждане на ВиК инфраструктура. Той посочи, че няма риск от загуба на средства по програмата. Към 31 декември 2018 г. е отворен за кандидатстване целият ресурс по ОПОС 2014-2020. Към края на миналата година са договорени над 50% от средствата, разплатени са 16%, а са сертифицирани 13%. „Нямаме загубени средства по ОПОС, което е плод на изключително добрата работа на екипа“, подчерта министър Димов. Относно спазването на графика за подаване на проектите за ВиК инфраструктура министърът каза, че до момента е готов проектът на ВиК Смолян. Очаква се през февруари да бъдат подадени проектите на още 5 консолидирани ВиК оператора, а на останалите – през април. Според министър Димов ако бъде спазен графикът за подаване на проектни предложения от ВиК операторите, няма да бъде затруднена ОПОС.\r\nВ отговор на въпрос за екологичното състояние на трансграничната река Драговищица министър Димов каза, че се следят показателите на реката от българска страна и засега данните не са обезпокоителни, но контролът е засилен заради информацията, която се получава за замърсяване от сръбска страна. Министърът информира за резултатите от проведената в Димитровград на 22 януари среща със сръбския министър на защитата на околната среда Горан Триван. На нея е поискана официална информация от мониторинга на водите на реката на сръбска територия. „Тъй като отговор все още не е получен, следващата седмица отново официално ще настоявам за тази информация“, заяви министър Димов. Също така страната ни настоя да участва в трансграничен ОВОС на мина „Благодат“ в с. Караманица. „По информация от сайта на сръбското министерство в момента там има пилотна инсталация, която е за 2-3 години. Ако тя продължи да работи, трябва да се направи ОВОС в трансграничен контекст и България да участва в него“, категоричен беше министър Димов.  Той добави, че настояваме да бъдем информирани за всички инвестиционни намерения по пограничните райони, които могат да доведат до неблагоприятни последствия, включително за проекти за изграждане на ВЕЦ, тъй като също може да имат негативно влияние върху трансграничните реки. На срещата е предложено да се направи съвместна работна група на ниво зам.-министри от двете страни, за да се обсъди възможността за координиран мониторинг на водите, така че данните да са съпоставими. Тъй като нямаме отговор за работната група, следващата седмица ще изпратим напомнително писмо на сръбската страна, каза министър Димов. Той съобщи още, че министър Триван е поел ангажимент за подготовка, проектиране и изграждане на пречиствателни съоръжения на територията на Босилеград и Димитровград.", "date": "2019.02.07", "title": "Нено Димов поиска проверки за проводимостта на реките"}
{"url": "https://www.actualno.com/europe/rusija-makedonija-shte-plati-vlizaneto-v-nato-sys-zaguba-na-suverennata-si-vynshna-politika-news_720707.html", "text": "  Влизането на Македония в НАТО може да се обърне в страната в невъзможност да провежда истински независима външна политика, заяви в четвъртък официалният представител на Министерството на външните работи на Русия Мария Захарова, цитирана от \"Фокус\".     „Със сигурност ще трябва да платят за натовското покровителство. Вече знаем цената, от Вашингтон я обявиха. Ако трябва да говорим конкретно, ще им се наложи да платят както с увеличаване на разходите за отбрана, за участие във военни приготовления и операции, далеч от интересите на македонския народ, така и, собствено, загуба на възможността да води истински суверенна външна политика“, заяви тя.   По думите на Захарова, в МВнР на Русия не разбират от каква заплаха ще защитава Македония НАТО. „Единствената сериозна въоръжена сила, която дестабилизира региона – това е създаваната от бивши албански терористи армия на Косово. Не виждаме други заплахи за сигурността и в тази връзка си задаваме въпроса: да не би НАТО отново да е тръгнало да воюва с тези, които сам е обучил и въоръжил?“ – добави още представителят на руското дипломатическо ведомство.", "date": "2019.02.07", "title": "Русия: Македония ще плати влизането в НАТО със загуба на суверенната си външна политика"}
{"url": "https://www.actualno.com/bgfootball/borislav-mihajlov-izhvyrcha-ot-izpylkoma-na-uefa-news_720634.html", "text": "  Президентът на Българския футболен съюз Борислав Михайлов изпадна от състава на Изпълкома на УЕФА.     Това стана ясно днес по време на 43-ия Конгрес на футболната централа.   Михайлов стана част от комитета на УЕФА за първи път през 2011 г., още когато президент на централата беше Мишел Платини. Впоследствие той беше преизбран, когато Чеферин зае ръководния пост.   Александър Чеферин пък беше преизбран за президент на Европейската футболна централа (УЕФА) по време на днешния конгреса.\r\nОсвен него нямаше други кандидати за поста и така той ще започне първия си пълен четиригодишен мандат, след като застана извънредно начело през 2016 г. на мястото на Мишел Платини. извънредно от поста заради корупционен скандал заедно с президента на ФИФА Сеп Блатер.", "date": "2019.02.07", "title": "Борислав Михайлов изхвърча от Изпълкома на УЕФА"}
{"url": "https://www.actualno.com/starazagora/skajp-urok-ot-stara-zagora-za-bylgarski-uchenici-v-parij-news_720692.html", "text": "       Ученици от съботно-неделното българско училище „Св. Св. Кирил и Методий“ в Париж “посетиха” къща-музей “Гео Милев” в Стара Загора, за да се запознаят с дома на поета. Преподавателката им по. български език и литература Румяна Шибилева-Ронжие е старозагорка и за нея музеят не е непознат. С учениците й от 11-и и 12-и клас сега изучават творчеството на Гео Милев и на нея й хрумнало през скайп връзка да им покаже бащиния му дом в Града на липите.   “Къща-музей “Гео Милев” в Стара Загора отвори в събота по изключение врати само за нашите ученици. Яна Ленова-Димитрова се отзова на поканата ми и ни разходи виртуално в дома на един от най-видните поети експресионисти в литературата ни - Гео Милев, пламенният бунтар, за когото Антон Страшимиров неслучайно твърди, че е “от личностите, които се раждат веднъж на сто години”, споделя Румяна Шибилева-Ронжие.   „Вълнението и въодушевлението на учениците показаха колко интересен беше този различен урок. Вече имаме съгласието и на уредниците на други музеи и ще направим такива посещения в домовете на Никола Вапцаров и Димитър Димов в София, и на Яворов в Чирпан“, сподели Румяна Шибилева-Ронжие, която е сред основателите на българското съботно-неделно училище “Св. Св. Кирил и Методий” в Париж. През 2014 година е удостоена с наградата „Неофит Рилски“.   Тя и другите учители по български език ежегодно провеждат литературно четене под наслов „Две сърца се знойно любят” и на гроба на Мина Тодорова гимназистите и родителите им четат стихове на Пейо Яворов. Пред паметната плоча на Захарий Стоянов в Латинския квартал всяка година се изнася открит урок. И ако фактът, че Мина е погребана на гробището „Бианкур“ в Париж, не е толкова неизвестен, то за много хора ще прозвучи изненадващо, че авторът на “Записки по българските въстания” е починал във френската столица. Уроците в училището са и стремеж да се познават и съхраняват българските традиции. Празнуват се всички български празници. Вече десет години училището ежегодно организира конкурс за рисунки „Баба Марта“. То е първата задгранична българска образователна организация, с одобрен проект по Европейската програма „Еразъм +” през 2014 г. В проекта „Традиционни пролетни празници в Европа“ си партнира с още три български училища „Азбука“ в Дъблин, „Петър Берон“ в Прага и „Българско училище за роден език“ в Будапеща. След двегодишната работа по проекта е издаден сборник от ученически творби, в който децата и младежите са събрали наученото за традиционните български пролетни празници и за празниците на страните, в които живеят.     ", "date": "2019.02.07", "title": "Скайп урок от Стара Загора за български ученици в Париж"}
{"url": "https://www.actualno.com/tennis/verdasko-i-fuchovich-prodyljavat-kym-chetvyrtfinalite-v-sofija-news_720652.html", "text": "  Испанецът Фернандо Вердаско се класира за четвъртфиналите на София Оупън, след като победи миналогодишния финалист Мариуш Копил с 6-2, 4-6, 6-1 в мач от втория кръг на надпреварата.     Опитният испанец започна много уверено днешния двубой, като проби два пъти съперника си, за да вземе първата част с 6-2.   Във втория сет румънецът започна да сервира много солидно, като реализира пет аса и не даде нито една възможност за пробив на съперника си.\r\nОт своя страна Копил успя да вземе веднъж подаването на Вердаско и да вкара мача в решаващ трети сет. В него бившият номер 7 в света бе пълен господар на корта и стигна даде само един гейм на съперника си, за да затвори мача след час и 44 минути игра.  По този начин Вердаско се класира за четвъртфиналите, където ще срещне италианеца Матео Беретини, който вчера отстрани водача в схемата Карен Хачанов в три сета.\r\nВчера Вердаско даде само три гейма на 21-годишния български Александър Лазаров, докато в първия си мач Копил записа трисетова победа над носителя на три титли от Големия шлем Стан Вавринка.   Напред продължава и унгарецът Мартон Фучович след победа над квалификанта Яник Маден със 7-6(3), 3-6, 6-4. За място на полуфиналите Фучович ще спори с четвъртия поставен Роберто Баустиста Агут.    Словакът Мартин Клижан продължи с традиционно силното си представяне в София и за трети път достигна четвъртфиналите след успех над Даниел Брандс от Германия със 7-6(5), 6-4.", "date": "2019.02.07", "title": "Вердаско и Фучович продължават към четвъртфиналите в София "}
{"url": "https://www.actualno.com/vraza/novo-predprijatie-shte-investira-30-mln-vyv-vraca-news_720681.html", "text": "  Стана ясно коя е новата фирма с инвестиционни намерения към Враца. Фирмата ТЕКЛАС България, която произвежда каучукови съединения и тръби от пластмаса за автомобилната индустрия, до 2 месеца ще подпише с Общината за откриване на ново предприятие във Враца. За това се похвали кметът Калин Каменов в социалната мрежа.     \"Тази седмица проведохме среща в Централата на компанията, на която ми връчиха всички необходими документи. На скромна церемония бяхме заедно с министъра на икономиката Емил Караниколов и изпълнителният директор на Българската агенция за инвестиции Стамен Янев\", зави кметът.   Предстои да бъде одобрен терена, на който ще се изгради завода. Според кмета Каменов, фирмата трябва да получи сертификат от БАИ и сделката да бъде одобрена на сесия на Общинския съвет. След подписване на договора строителството ще отнеме близо 6 месеца.\r\nПървоначално фирмата ще открие 500 работни места. Инвестицията ще е на стойност 30 милиона лв., а с новите работни места, заетите в него, ще нараснат до 1000 човека. Производствената дейност на ТЕКЛАС е обвързана с почти всички големи марки автомобили, а откриването на завода ще допринесе за подобряване на икономическия климат в града.  ", "date": "2019.02.07", "title": "Ново предприятие ще инвестира 30 млн. във Враца "}
{"url": "https://www.actualno.com/politics/prezidentyt-objavi-che-pravitelstvoto-njamalo-sobstvena-pozicija-za-venecuela-news_720653.html", "text": "  България не трябва да се намесва в спора за Венецуела, но най-страшното е, че българското правителство няма собствена позиция по въпроса.     Това каза президентът Румен Радев, предаде БГНЕС. По този начин той повтори , която предизвика множество дебати и включително обвинения, че защитава проруски интереси.   Нямам какво и с кого да обсъждам, подчерта президентът. Той поясни, че е изпратил аргументираната си позиция още предния ден преди извънредното заседание на Съвета по сигурността към МС. „За пореден път правителството се крие зад колективната безотговорност на органи като Съвета по сигурност, който има правомощия във вътрешни проблеми, касаещи националната сигурност, а не в решаването на международни въпроси“, заяви президентът. „Европа е силна, защото е люлката на демокрацията и свободомислието. По тази причина европейската позиция не е тази, която поставя ултиматуми. Не е тази, която подкрепят повече държави, а е тази, която уважава правото и суверенитета. За това ненамесата е основен принцип“, подчерта Радев.  Според него в случая с Венецуела намесата рискува да ескалира напрежението, включително в международен план. при на извънредно заседание пък излезе с позиция, че България изразява подкрепа за партньорите си в Европейския съюз и международната общност, които признават председателя на Националната асамблея на Боливарска република Венецуела Хуан Гуайдо като временно изпълняващ функциите на държавен глава с оглед скорошно провеждане на демократични избори за мирно разрешаване на кризата, предотвратяване на хуманитарна катастрофа, възпиране на по-нататъшна ескалация на напрежението и възможно масово насилие в страната.\r\nВъншно министерство също Гуайдо и бе първата българска институция, която подкрепи пътя към демократично развитие във Венецуела.       \"Има пълна неяснота по отношение на финансирането на другите два проекта за модернизация на армията след финансовото приключение, в което ни вкараха политиците, по отношение на изтребителя\". Това каза още Радев, цитиран от \"Фокус\".\r\n„Виждаме какво стана с другите проекти. Някой да говори вече за корабите, за бойната машина за пехотата? Нали трябваше да се движат заедно, в пакет?“, попита президентът. „Предизвикателствата остават модернизацията и развитието на съвременни отбранителни способности. Това са сложни процеси, искат много тясна координация между военната експертиза и политиците. Видяхме какъв е ефектът, когато политиците грубо и изключително некомпетентно се вклиняват в едни ясно регламентирани процеси“, обяви държавният глава. „По време на анализа благодарих на ръководството на Министерството на отбраната и на командния състав за това, че въпреки многобройните предизвикателства през годината, имаме успехи в три важни направления. Първо по отношение на хората със взетите мерки тази година за първи път от много време имаме пречупване на негативната тенденция за увеличаване на некомплекта личен състав. Това трябва да продължи като визия и политика на Министерството на отбраната, да се награди, така че да има яснота във военнослужещите относно кадровото им развитие и социални условия“, обясни той. „Въпреки трудностите има множество проведени, и то успешно, учения. Имаме усвояване на нови видове подготовки“, коментира Румен Радев. „Отделиха се немалко средства за поддържане на техниката и въоръжението. Това е много времеемък процес, ефектът ще бъде усетен догодина най-рано“, поясни държавният глава. „На вниманието остава рискът за летателния състав. Тази година негативната тенденция за намаляване на нальота не може да бъде преодолян“, обърна внимание президентът. „Очаквам новият, макар и закъснял стратегически преглед на отбраната, да даде по-голяма яснота относно процесите на планиране, нивото на амбиция и постигане на баланс между предизвикателства, задачи, ресурси и хора“, посочи Румен Радев. „Важният акцент и следващата година е воденето на съвременна бойна подготовка и останалите т.нар. малки като финансови средства, но огромни като значение проекти за модернизация, без тях не можем да осигурим мобилност, осигуреност, съвместимост и работа в единно информационно пространство на всички елементи на системата на отбраната“, каза още той.\r\nСпоред президента Румен Радев офицерите нямат самочувствие заради политиците. В коментар пред журналисти той определи като „несполучлива  шега“ думите на премиера, че специално за нуждите на ВВС през последните години са купувани само транспортни самолети и вертолети, с които генералитетът да избяга при евентуална война.      „Българската войска много пъти е спасявала българската държава, докато политици не веднъж са я проваляли“, заяви държавният глава.  „И ако офицерите днес нямат самочувствието да възразят на това оскърбление, то е защото от години са поставени в унизително положение от политиците, продължи той  и припомни - „дори съвсем неотдавна, когато  генералите стояха прави на Министерски съвет, докато седналите министри гласуваха парите им“.  Радев изрази надежда „премиерът да пази приятни спомени от стотиците часове на борда на военно-транспортните хеликоптери и самолети на българските ВВС“.", "date": "2019.02.07", "title": "Президентът обяви, че правителството нямало собствена позиция за Венецуела"}
{"url": "https://www.actualno.com/curious/dneven-horoskop-za-8-fevruari-news_720659.html", "text": "        Този петък не тръгвайте на път. Има вероятност да промените решението си в последния момент и това да обърка, както вашите, така и плановете на другите.  Следете и прогнозата за времето. Този петък не пестете пари за подарък на любим човек. Помислете какво на него би му харесало и се абстрахирайте от вашите собствени представи за подарък.   Този петък потърсете второ мнение при решаването на сложен служебен проблем. Ако решите да действате сами рискувате да прекарате почивните дни в довършителни дейности.     Този петък е добре да помислите как да разнообразите семейния си живот. Още една петък вечер у дома с половинката ви със сигурност може да предизвика продължителни сътресения.    Този петък оставете обвиненията към себе си. Може да имате много идеи за това какво сте могли да направите за някого, но истината е, че не може да решаваме вместо другите, колкото и да се стараем да им помогнем. Този петък не правете компромиси със здравето си. Ако усетите, че ще се разболявате останете у дома в леглото. Не се чувствайте виновни за това, че се лекувате.   Този петък направете нещо различно. Ако сте свикнали да излизате  - сега останете у дома. Осигурете си тишина, спокойствие и се срещнете с мислите ви.    Този петък не търсете вината у другите, нито в себе си. Не се сърдете на никого,  а просто направете изводите и поуките от случващото се. Умно е не да не допускаме грешки, а да не ги повтаряме. Сега е време за признания. Това в никакъв случай не означава, че трябва да се унижавате. Честността не боли и не е срамна.    Това е ден, в който е много важно да сте приветливи. Дори отвътре да се разкъсвате намерете сили да се усмихнете и да бъдете любезни. Вечерта настроението ще дойде само при вас. Този петък ще имате малък повод за празнуване. Не е задължително това да включва много шум и врява. Поглезете се така, като на вас ви е приятно. Този петък не правете никакви компромиси с виждането ви за това как трябва да прекарате вечерта. Не сте длъжни да задоволявате ничии желания с изключение на вашите собствени.", "date": "2019.02.07", "title": "Дневен хороскоп за 8 февруари "}
{"url": "https://www.actualno.com/europe/gryckata-parlamentarna-komisija-odobri-protokola-za-chlenstvoto-na-makedonija-v-nato-news_720706.html", "text": "  След обсъждането и изявленията на членовете на комисията, законопроектът на Министерството на външните работи \"Ратифициране на Протокола за Северноатлантическия договор за присъединяване на Република Северна Македония\", бе приет с мнозинство, заяви председателят на Комисията за национална сигурност и външни работи към гръцкия парламент, Константинос Дузинас, в края на петте часа и половина дебат.     След като комисията даде зелена светлина на законопроекта, той ще бъде обсъден на пленарната сесия утре, след което ще бъде сложен край с гласуване, предаде БГНЕС.   За приемането на Протокола за членство в НАТО са необходими минимум 151 гласа.\r\nЗаместник-министърът на външните работи на Гърция Йоргос Катругалос се обърна към опозиционните партии по време на дебата за ратифицирането на Протокола за членство в НАТО.  „Албания се присъедини към НАТО на 1 април 2009 г., а преговорите бяха поети от Нова демокрация. При България, пряк съсед, заедно с шест други страни след голямото разширяване през 2004 г., по-голямата част от преговорите проведе ПАСОК. Какво искате тогава?“, попита Катугалос.\r\nТой добави, че основната разлика с предишните правителства е, че сегашното гръцко правителство \"не се страхува и иска да промени нещата към по-добро\".   ", "date": "2019.02.07", "title": "Гръцката парламентарна комисия одобри Протокола за членството на Македония в НАТО"}
{"url": "https://www.actualno.com/curious/dvama-ot-glavnite-geroi-napuskat-otkradnat-jivot-news_720633.html", "text": "        Новината за напусналите актьори предизвика бурни протести в мрежата. Facebook буквално прегря от въпросителни коментари и учудени реакции на не малка част от феновете на най-успешния български сериал.   Според аудиторията историите и на двамата са недовършени и било редно да търпят бъдещо развитие. Уви, желанието им ще остане незадоволено.    „Не знам кой е направил това, но ми харесва и му благодаря... Откраднат живот... част от мен винаги ще остане в този тв сериал, но може би е време да си взема довиждане с др. Владов”, така потвърди новината с личния си профил и самият Александър Димов под любителско видео от романтичната история на неговия герой д-р Владов с д-р Лора Хинова.    Велислав Павлов или д-р Марио Ковачев, пък, с когото се запознахме в пети сезон от хитовата поредица, се е насочил към Щатите, където още в края на миналата година започна кампанията на филма „Вездесъщият”, който бе претендент за „Оскар”. А романтичната му му история с д-р Зорница Огнянова в \"Откраднат живот\" остава с отворен финал.    Във филма на Илиян Джевелеков и Матей Константинов, Велислав Павлов се въплъщава в Емил Борилов - обсебен да следи със скрити камери интимния живот на другите поради манията си за контрол.\r\nСлавата връхлита изведнъж Велислав Павлов – именно покрай участието му в „Откраднат живот”, но той познава вкуса на големия успех далеч преди това. Участвал е в големи, международни продукции, снимани у нас, където си е партнирал с плеяда знаменитости като Вал Килмър, Жан Клод Ван Дам, Антонио Бандерас, Морган Фрийман и много други. Спомня си и срещите с Том Харди преди той да стане голяма звезда. Намира много сходства и с актьора Робърт Форстър, въплътил се в полицая от култовия филм на Куентин Тарантино – „Джаки Браун”.\r\n\"Откраднат живот\" се завръща на 26 февруари в ефира на Нова телевизия, а мотото на новия сезон е: \"Любовта лекува\". Новата болница \"Света Анастасия\" ще отвори врати за нови лекари и герои, които ще изпитат измеренията на любовта и собствените си убеждения.   ", "date": "2019.02.07", "title": "Двама от главните герои напускат \"Откраднат живот\""}
{"url": "https://www.actualno.com/balkani/stachkuvashti-fermeri-shte-blokirat-pytishta-v-gyrcija-news_720644.html", "text": "  По информация на българското посолство в Гърция стачкуващи фермери започват да блокират пътища в страната, съобщиха от Българското външно министерство.     На 7 февруари в 16:00 ч. земеделски производители затварят пътя при Егио, който свързва Атина с пристанищния град Патра.\r\nВ събота (9 февруари) е планирана блокада на движението при Темби -  участък от магистралата, която свързва Солун с Атина.\r\nВ префектура Централна Македония трактори и селскостопанска техника са разположени на следните места:  -           В района на Малгара, в непосредствена близост до националния път Солун - Атина;\r\n-           В област Иматия, на пътен възел Кулурас, автомагистрала Егнатия в участъка Солун – Верия;   -           На националния път Верия - Скидра, в района на жп гара Науса;    -           В област Пела, на пътен възел на Гипсохори;\r\n-           В област Пиерия, на общинския път в района на стадиона на Катерини;\r\n-           На 67-я километър от стария национален път Катерини – Солун;\r\n-           В района на Серес, на пътен възел Сидирокастро.   Блокади на движението са планирани и:   -           В района на Пирго Илиас по националния път Патра-Древна Олимпия, в петък 08.02.2019 г., в 18:00 ч.;\r\n-           В района на Превеза, на пътен възел Луру Превезас, от 19:30 ч. на 07.02.2019 г.;\r\n-           В района на Пеласгия, окръг Фтиотида, е предвидено за 07.02.2019 г. от 16:00 до 18:00 ч. нова блокада на двете платна към Солун.;\r\n-           На остров Крит в Ханя, на височината Мегала Хорафия, всеки ден  ще се спира движението от 16:00 до 18:00 ч. на националния път Ханя-Ираклио. Движението от 16:00 до 18:00 ч. всекидневно ще бъде блокирано и в района на Ираклио на острова.", "date": "2019.02.07", "title": "Стачкуващи фермери ще блокират пътища в Гърция"}
{"url": "https://www.actualno.com/starazagora/nacionalen-seminar-za-elektronnoto-upravlenie-v-stara-zagora-news_720687.html", "text": "  „Е-управление и документооборот в общините“ е темата на националния информационен семинар, който се провежда днес и утре в Стара Загора. Форумът се организира от Националната асоциация на секретарите на общини в партньорство с Държавната агенция „Електронно управление“.     Участниците в него се запознават с ролята и задачите на електронното управление. IT специалисти и експерти от държавните администрации разказват за предизвикателствата при реализацията на електронното управление на колегите си от местните администрации.   Във втория ден на семинара участниците ще обсъждат мерки за повишаване на нивото на мрежовата и информационната сигурност в общините и Закона за киберсигурност.", "date": "2019.02.07", "title": "Национален семинар за електронното управление в Стара Загора"}
{"url": "https://www.actualno.com/balkani/moskva-prisyedinjavaneto-na-makedonija-e-demonstracija-na-nato-pred-rusija-i-sasht-news_720642.html", "text": "  Председателят на Комисията за международни отношения към Съвета на Руската федерация Константин Косачов коментира, че подписването на Протокола за присъединяване на Македония към НАТО е може би символичен акт, но е важен за Алианса, предвид безразсъдния сблъсък между НАТО и Москва.     „Това е повече символична, отколкото практична стъпка, имайки предвид, че става въпрос за малка страна, която няма никаква стойност за НАТО. Но това все пак е важно за Алианса предвид сблъсъка с Русия, която постоянно изтъква деструктивната роля на НАТО като остатък от Студената война.   Според Косачов целият случай около на президента на САЩ Доналд Тръмп към НАТО изиграва ключова роля в това отношение, пише още БГНЕС.\r\n„Това безсъмнено обезпокои официалните лица на Алианса в Брюксел, които сега искат да покажат на Вашингтон, че НАТО е добре и че се разширява”, каза още експертът.  Руският сенатор смята, че . „Сегашното поколение европейски политици обаче не може да го види и непрекъснато се опитва с рецепти от 20-ти век да решава проблемите на 21-ви век“, заключи Косачов.", "date": "2019.02.07", "title": "Москва: Присъединяването на Македония е демонстрация на НАТО пред Русия и САЩ"}
{"url": "https://www.actualno.com/politics/den-7-bsp-ne-kazva-zashto-evrodeputatite-glasuvaha-da-ne-se-nakazva-korupcija-news_720638.html", "text": "   7 е повратно число. Точно седмица мина от времето, когато зададе един-единствен въпрос на БСП по време на пресконференцията, на която говорителят на парламентарната група на левицата Елена Йончева показа аферата \"Ало, Банов съм\". Седем дни по-късно в редакцията още чакаме отговор. И да - търпеливи сме и ще питаме.       Твърдо вярваме, че все някога червената тишина ще бъде нарушена от патоса, така типичен за лидерите. Все някога, но кога?\r\nПредвид днешната реалност и очакваните нападки с оглед въпроса ни, представяме няколко доказателства за неутралността ни:               ", "date": "2019.02.07", "title": "Ден 7: БСП не казва защо евродепутатите ѝ гласуваха да не се наказва корупция"}
{"url": "https://www.actualno.com/business/tehnologiite-za-prechistvane-na-vodi-v-hranitelno-vkusovata-industrija-v-edno-izlojenie-news_720655.html", "text": "   WATER TECH EXPO 2019 от 6 до 8 март представя работещи решения на водещи световни марки      Водещи технологии за пречистване на водите в хранително-вкусовата индустрия ще открият посетителите от 6 до 8 март на WATER TECH EXPO 2019 в Интер Експо Център, София. На 13-ото издание на водещото в България международно изложение за водния сектор ще бъдат представени системи за пречистване на питейни и отпадни води.\r\nВъв фокуса на тази година са продуктите и технологиите за третиране на води в индустриалните сектори. Сред тях ключово място заемат технологиите за пречистване на водите в хранително-вкусовия бранш и  животновъдството.\r\nЗа първи път в изложението ще се включи италианската компания WAM GROUP, позната в България като световен лидер в сектора на строителството. На WATER TECH EXPO тя ще предложи водещите си решения в пречистване на отпадни води. Системите за решения в животновъдството, преработката на плодове и зеленчуци, в хранителната, кетъринг и питейната индустрия са изключително важни. Бизнесът от сферата на селското стопанство ще може да научи повече за машина, която обработва утайката от животновъдните дейности. Тя сепарира сухите от твърдите частици и ги превръща в оборска тор, като ги прави лесни за транспортиране, съобщи Петко Стоянов, представител на WAM GROUP в България. Сред предложенията за бизнеса ще бъдат и системи за филтрация, дезинфекция и окисляване, измерване, почистващи и хигиенни машини.   WATER TECH EXPO представя решения за пречистване на отпадните води във всички сфери на индустрията - енергетика, хранително-вкусова, фармацевтична, текстилна индустрия, селско стопанство и напояване, строителство, химическа и миннодобивна промишленост.\r\nВодещи марки в решенията за водния сектор от България, Румъния, Хърватия, Италия, Австрия, Германия ще предложат нови и успешни продукти и системи. Сред тях са чуждестранните Herrenknecht, Steinzeug Keramo, Tiroler Rohre, Protok, Prominent.    Водещите решения при добив на вода, снабдяване с питейна вода, пречистване на отпадни води, защита на подземни води ще видят посетителите. Модерните тунелни системи за проектиране, изграждане, транспорт, монтаж и демонтаж също намират място на изложението. За всяка компания в сектора бизнесът предлага и най-добрия ГИС софтуер.\r\nВ WATER TECH EXPO се включват и водещите български компании в пречистването на питейни и отпадни води като Алмекс БГ, Акваком Електроникс, Прайм инженеринг, ЕнвироХеми.\r\nТе представят и решения на редица други водещи световни марки в управлението на водите. Продукти на лидерите в индустриалното пречистване на водите IWAKI Pumps, Robushi, Flygt, на помпи за всички сфери в управлението на водите Grundfos, Xylem, решения за филтрация и почистване на утайки на Leopold, Filtration Group, озонови и UV системи от Wedeco. Някои от българските фирми са представители на най-бързо развиващите се компании за оптични сензори в процеса по управлението на водите. Изложението ще акцентира върху технологичния напредък за развитието на сектора. Новите модерни решения от цял свят ще бъдат притегателна сила, за да се подобри управлението на водните ресурси и в България. На 6 март ще се проведе и утвърдената конференция БУЛАКВА, организирана от Българската асоциация по водите (БАВ). Конференцията ще обхване промените в европейското законодателство във водния сектор. На 7 март БАВ организира и техническа среща по европейския проект WATenERgy CYCLE.   За първи път през 2019 г WATER TECH EXPO ще се провежда паралелно с международното изложение АРХИТЕКТУРНО-СТРОИТЕЛНА СЕДМИЦА, което от 6 до 9 март ще обедини темите жилищно, офис и индустриално строителство, строителство на сгради с обществено значение, хотелски комплекси. По същото време ще протече и единственото в България изложение за сигурност и високи технологии SECURITY EXPO.\r\nВсички актуални новини за WATER TECH EXPO може да проследите на .", "date": "2019.02.07", "title": "Технологиите за пречистване на води в хранителнo-вкусовата индустрия - в едно изложение"}
{"url": "https://www.actualno.com/politics/ninova-za-da-falshificirat-izborite-gerb-sa-gotovi-da-srinat-dyrjavata-news_720698.html", "text": "  Теоретично възможно и законосъобразно е настоящата ЦИК да бъде преизбрана, но процедурата трябва да се задейства. Това каза за вечерния блок „Това е България“ на Радио „Фокус“ лидерът на БСП във връзка с предложенията на левицата за смяна на досегашния състав на комисията въз основа на изтичащия й мандат.     Тя обясни, че и сегашната ЦИК може да изпълнява правомощията си до избор на нова, но това е изключение от правилото. Според Нинова решението не е политическо – единственото разумно е да се спазват законите на страната. „Колегите от ГЕРБ излизат с аргумента, че досегашната комисия се е сработила и има риск, ако изберем нова, те да не могат да се сработят така. Това не е аргумент пред този за спазване на законите на България. За да фалшифицират изборите, ГЕРБ са готови да сринат държавата. Да оспорваш мандата на един орган, записан в закони и в самата Конституция, е посегателство към основите на държавността и правовата държава. За ГЕРБ изпълнението на закона е саботаж, а нарушаването му – норма. С поведението си БСП показва, че по-важно от квотите и партийния интерес е върховенството на закона. Така че ако обичате, управляващи – спазвайте закона“, коментира Корнелия Нинова.   Тя уточни, че границата между манипулирания и гладко протичащия изборен процес включва: изчистване на списъците, машинно гласуване, неприемане на промените, които ГЕРБ искат, и строго контрол върху прилагането на законовите правила. Лидерът на БСП прогнозира, че в пленарна зала мнозинството ще отхвърли машинното гласуване и изрази надежда ГЕРБ да приемат решението за нов избор на ЦИК.", "date": "2019.02.07", "title": "Нинова: За да фалшифицират изборите, ГЕРБ са готови да сринат държавата"}
{"url": "https://www.actualno.com/music/prezidentyt-petyr-stojanov-valja-balkanska-ima-nadplanetarno-izmerenie-news_720661.html", "text": "  Президентът (1997-2002 г.) Петър Стоянов връчи на родопската певица Валя Балканска званието почетен член на Българската национална гайдарска асоциация след близо 2-часов концерт на гайдарски състави от Смолян, Златоград, Пловдив, Калофер, Бургас. Самият той е нейн почетен председател. На влизане в залата Стоянов поздрави всички присъстващи,  а те му отвърнаха с бурни аплодисменти, съобщи кореспондентът на .     \"Добре, че зарязах всичко, избягах от София и дойдох тук да ми се отвори душата. Като ви видях и чух гайдарите отпред, си викам: „Заслужаваше си. Трябва да се идва тук все по-често“, заяви Петър Стоянов и допълни, че всичко, което гайдарската асоциация прави, заслужава поклон до земята. „Защото извън приказките, които обикновено говорим - малко по инерция и малко наизуст, човек като премине 50-те и особено след 65-те, започва да те връща там, откъдето са му корените. И все по-често в съзнанието ми като се събудя сутрин, излиза Манастир, отколкото Пловдив и София“, каза той.  По думите му фактът, че Валя Балканска е професионалист от най-висок мащаб, го знае всеки. И че всяко дете, ако го попиташ кой е най-добрият изпълнител на народна песен в България, ще отговори: \"Валя Балканска\". „Но тя има едно измерение, и то е надпланетарно. Това е днешният ѝ успех и той надвишава всички останали“, подчерта президентът. Той заяви още, че Валя Балканска олицетворява онзи български национален характер, който е на изчезване. Тя никога не хленчи и не се оплаква, а се захваща за всяка работа с любов. Още много време ще ни е нужен нейният пример, нейният глас, нейните песни, защото дълго време ще се съизмерваме с Валя Балканска - и като изпълнител, и като човек, и като родопчанин“, обобщи Петър Стоянов.    Гайдарят Петър Янев, който е председател на Българската национална гайдарска асоциация, отправи топли думи към нея с благодарност за нейния принос към гайдарското изкуство и въобще към българския фолклор и дух. Певицата с космически глас Валя Балканска от своя страна благодари на всички присъстващи в залата за уважението.\r\n\"Мечтата ми е била да постигам всичко според силите си. Не свеждайте глава, приятели! Постигайте си мечтите, за да постигате висотите! Желая ви здраве, сили, кураж, защото ние сме българи - твърди, смели, упорити. И трябва да стоим твърдо, за да има здрав народ и здрава държава! Ако не се обединим, ние ще се провалим! Бъдете обединени, бъдете здрави! – каза родопчанката, а последните ѝ думи бяха засипани с мощни ръкопляскания в зала №1 на Родопския драматичен театър в Смолян.   В концерта преди церемонията участваха над 130 гайдари от Родопите (с каба гайда) и Странджа (с джура гайда). Звучаха любими български фолклорни песни и свирни, изпълнени с много любов към виновничката за събитието – Валя Балканска.\r\nТя изслуша концерта, седнала до Петър Стоянов на първия ред, наслаждавайки се на своите приятели от фолклорен ансамбъл „Родопа“, оркестър „100 каба гайди“, гайдарските състави „Дельо хайдутин“ – Златоград, и „Родопчани“ – Пловдив, фолклорен състав от бургаско училище, фолклорен състав от Калофер, в чийто състав е кметът на града Румен Стоянов.", "date": "2019.02.07", "title": "Президентът Петър Стоянов: Валя Балканска има надпланетарно измерение"}
{"url": "https://www.actualno.com/politics/zaharieva-bylgarski-vizi-shte-se-poluchavat-v-15-kitajski-grada-news_720664.html", "text": "  Български визи ще може съвсем скоро да се получават в 15 китайски града, обяви вицепремиерът и министър на външните работи Екатерина Захариева по време на среща с председателя на Българо-китайската търговско-промишлена палата (БКТПП) Лъчезар Динев. В момента визи за България се получават само в столицата Пекин и в Шанхай. Това съобщиха от пресцентъра на МВнР.     „Културната дипломация, туризмът и особено образованието са сред дейностите, чието развитие е основен приоритет на министерството ни“, подчерта министър Захариева и допълни, че предприетите от министерството усилия ще допринесат значително за опознаването на страната ни от китайски туристи, студенти и бизнесмени.    Градовете, в които ще бъде възможно занапред да се получават български визи, са Гуанджоу, Дзинан, Кунмин, Нандзин, Пекин, Сиан, Ухан, Фуджоу, Ханджоу, Чанша, Чунцин, Чънду, Шанхай, Шънджън и Шънян.  Екатерина Захариева подчерта също значението на това България и партньори като БКТПП да работят за повишаване на видимостта в Китай на българското висше образование.\r\n„Образованието е сред основните двигатели на двустранните отношения – подчерта министърът. – България все още извлича дивиденти от факта, че стотици чуждестранни студенти, получили образование тук, са на ключови позиции в държавната администрация и бизнеса в своите страни.“   Събеседниците обсъдиха също предизвикателствата и възможностите пред бизнеса в двете страни.    „Уверявам ви, че на двустранно ниво ние обсъждаме темата на всички нива на разговори, а заедно с партньорите си в ЕС говорим с Китай в един глас, като диалогът е на сериозен етап“, подчерта министър Захариева.", "date": "2019.02.07", "title": "Захариева: Български визи ще се получават в 15 китайски града"}
{"url": "https://www.actualno.com/healthy/jotova-zdraveto-na-raboteshtite-e-zalojnik-na-pazarni-mehanizmi-news_720668.html", "text": "  Здравето на работниците се превръща в заложник на пазарни механизми и конкуренция между предприятията и фирмите. Стремежът към качествени условия на труд отстъпва пред стремежа да се съкратят разходите на фирмата. Това заяви вицепрезидентът Илияна Йотова. По покана на Факултета по обществено здраве при Медицински университет – София, вицепрезидентът изнесе публична лекция за съвременните предизвикателства пред трудовата медицина, съобщиха от прессекретариата на държавния глава.     „В окото на бурята, в годините на най-тежката икономическа и финансова криза, високите нива на безработица унищожиха дори разговора за безопасен труд в много отрасли“, отбеляза Илияна Йотова и посочи като пример т.нар. пакет за мобилност, който освен всичко друго третира и правата на шофьорите. Условията, в които работят и почиват, обаче останаха извън фокуса на обществения дебат.   Вицепрезидентът заяви, че заради икономическия и финансов крах работните места на всяка цена изместиха достигнатите права от европейските граждани за безопасен труд. Появиха се отново нелоялните практики между отделните предприятия, а социалният дъмпинг стана водеща тема и на международно ниво. „Игрите на глада“ характеризират немалка част от българското производство. Шивачките у нас често се сравняват със шивачките в Камбоджа заради лошите условия на труд и ниското заплащане“, изтъкна вицепрезидентът. Илияна Йотова посочи, че е много труден или въобще не съществува контролът за условията на труд в сивата икономика, надомната работа и самонаетите лица.\r\nПо думите на вицепрезидента инцидентно се повдига въпросът за условията, при които работят българите в чужбина, особено сезонните работници. „Феноменът „съвременно робство“ е все по-чест в ежедневието дори на развитите икономики“, отбеляза Илияна Йотова.  Вицепрезидентът обърна внимание на т.нар. модерни болести, до които води на пръв поглед невинна форма на експлоатация. При по-квалифицираните професии, благодарение на технологиите, работодателите имат 24-часов достъп до своите служители и изискват от тях извънреден труд, без допълнително заплащане. Липсва обществена дискусия за развитието на трудовата медицина в условията на четвъртата индустриална революция, подчерта Илияна Йотова.\r\nВ лекцията вицепрезидентът направи кратък преглед на международното и европейското законодателство в областта на трудовата медицина. Съществуват европейски норми и регулации, но липсва регламент, задължителен за законодателствата за държавите членки, който да налага хармонизирани правила.   Илияна Йотова отбеляза различния статут и функции на службите по трудова медицина в европейски мащаб. „Многообразието им затруднява възможностите за изграждане на истинска европейска мрежа за услуги в областта на трудовата медицина“, посочи вицепрезидентът.    „В ЕС има глад за трудови медици“, отбеляза вицепрезидентът и посочи, че в България и Румъния на 100 хил. работещи има под 10 специалисти. За сравнение – на 100 хил. работници над 40 специалисти по трудова медицина има в Италия, Латвия и Финландия.\r\nИлияна Йотова заяви, че в България все още няма достатъчно атрактивни условия, за да могат младите лекари да избират като своя специалност трудовата медицина. „Не на последно място е и вродената ни скептичност, че е по-важно да се воюва за здраве и труд, а не за труд и здраве“, отбеляза Илияна Йотова.\r\nВицепрезидентът се обърна с думи на благодарност към преподавателите и учените, на Медицински университет – София, за огромните усилия, които полагат, за да бъде тази наука на международно ниво, и най-важното – да убеждават обществото в огромното й значение.", "date": "2019.02.07", "title": "Йотова: Здравето на работещите е заложник на пазарни механизми"}
{"url": "https://www.actualno.com/dobrich/chasovnikyt-v-starija-dobrich-skoro-pak-shte-otmerva-vremeto-news_720650.html", "text": "  Стрелките на часовника на кулата в Архитектурно-етнографския комплекс на открито \"Стария Добрич\" напоследък са застинали на едно място, не отеква и камбаненият звън, отброяващ всеки кръгъл час. Според занаятчии от работилниците в комплекса часовникът не работи поне от няколко месеца.     В отговор на въпрос на от община Добрич отговориха, че все още няма сключен договор за ремонт на часовника, но се обмислят различни варианти за неговата поддръжка.   От общинската администрация посочват, че часовниковият механизъм е дело на майстора-ковач Илия Ковачев от Габрово, който е стъпил върху опита на старите майстори от Елена, Дряново и Трявна. Механизмът е с тегло 250 кг. Задвижва се от две тежести, които представляват речни камъни с различна големина. Часовникът се навива ръчно. Камбаната на часовниковата кула е отлята в цеха за камбани към Светия синод в София. За първи път нейният звън се разнася из Добрич (тогава - Толбухин) на 28 юни 1985 г.\r\nИдеята за етнографски комплекс в центъра на града започва да се реализира през 70-те години, а на починалия преди няколко години арх. Витлеем Чалъков жителите на Добрич дължат проектирането и строителството.  ", "date": "2019.02.07", "title": "Часовникът в \"Стария Добрич\" скоро пак ще отмерва времето"}
{"url": "https://www.actualno.com/balkani/vuchich-simvolite-na-opozicijata-sa-kurvi-i-besilki-news_720606.html", "text": "  Сръбският президент Александър Вучич днес започва кампания под мотото „Бъдеще за Сърбия“, по време на която ще обиколи зялата страна с цел да запознае сърбите с по-нататъшните си планове и да чуе от тях забележките им и какво ги тревожи.     „Искам да разговарям с всички хора за това, което сме направили досега, да покажем резултатите и да дадем информация, но също така и да кажем какво ще правим в бъдеще“, каза Вучич пред ТВ Хепи.   Според него днес символ на неговата политика е бъдещето на Сърбия, фабриките и училищата, жилищата за младите хора, докато символ на опозицията са бесилките, защото те искат да спрат напредъка на страната.\r\nВъв връзка със съботния протест „Един от пет милиона“ в Белград, на който имаше трима носещи „бесилка“, за които каза, че са били арестувани и насърчавани от една политическа партия.  „Те искат политиката да се води с бесилки, тъй като по този начин спъват напредъка на Сърбия“, каза Вучич, допълвайки, че символите на политиката на опозицията са „курви и бесилки“.\r\nСпоред сръбския президент в протестите в Сърбия участват малък брой хора, но е значителен броят на недоволните, който според него не се вижда на протестите.\r\n„Ние, които сме на власт, не се обръщаме достатъчно към тях и предполагам, че е възможно да грешим.“       Вучич смята, че гражданите нямат пред себе си опозиция, на която да вярват и която е институционална.\r\n„Няма да приема нито едно искане от [Драган] Джилас, а исканията на гражданите винаги ще ги чувам, това което можем да изпълним – ще изпълняваме, това, което не можем – ще го кажем“, подчерта Вучич.\r\nВъв връзка с искането на гражданите на протестите за честни избори Вучич изтъкна, че във всеки избирателен пункт в Белград е имало три пъти повече представители на опозицията, отколкото на властта.\r\nВ интервюто сръбският президент посочи, че поддръжката от гражданите става все по-силна въпреки „най-тежките атаки от различни страни“. Той допълни, че не е лесно да се издържа на външния натиск, който има голямо влияние върху Сърбия.\r\nСпоред него от една страна отвън искат слаба Сърбия, да я принудят към решение с Косово, което няма да бъде компромисно, други не искат да се стигне до решение , а трети искат Балканите да бъдат полигон на конфликти.      ", "date": "2019.02.07", "title": "Вучич: Символите на опозицията са „курви и бесилки“ "}
{"url": "https://www.actualno.com/bgfootball/senzacija-na-armijata-lubo-penev-poema-cska-news_720608.html", "text": "  От са на път да вземат много изненадващо решение малко повече от седмица преди началото на пролетния дял в . \"Червените\" водят преговори с Нестор Ел Маестро в момента за прекратяване на договора му.     Ако двете страни се разберат, сърбинът от утре няма да е повече треньор на \"червените\". При раздяла мястото му веднага ще бъде заето от Любослав Пенев, твърди \"Блиц\". Бившият национален селекционер е имал вече среща с босовете и е уточнил личните си условия на 100 процента.   Очаква се до края на деня всичко да е ясно. \"Армейците\" имат тренировка утре и е много вероятно те да бъдат изведени на терена от легендарния нападател. В събота пък отборът има насрочена контрола с отбора на Етър, която ще се проведе на стадион \"Българска армия\". С великотърновския клуб ЦСКА премери сили и през лятото на базата в Панчарево, когато  възпитаниците на Нестор Ел Маестро се наложиха над съперника си с 2:0.  именно срещу тима от Велико Търново ще играят \"червените\" при  подновяването на първенството, което е другият уикенд.          ", "date": "2019.02.07", "title": "Сензация на Армията: Любо Пенев поема ЦСКА"}
{"url": "https://www.actualno.com/plovdiv/ananiev-tvyrdi-che-dyrjavata-ne-e-orjazvala-kluchovi-pyteki-na-bolnicata-v-karlovo-news_720595.html", "text": "  Няма намаления на лимитите за хемодиализа и раждания. Това каза здравният министър Кирил Ананиев във връзка с твърдение на управителя на д-р Христо Пелев, че НЗОК е орязала пари точно по тези пътеки и това е обезкървило болницата финансово.     Лечебното  заведение има общ размер на разходи, определен на месечна база, в който  да извършва своята дейност. \"Няма такова нещо с отказани раждания заради  липса на осигурен ресурс. Същото се отнася и за хемодиализата\", обясни  още здравният министър.   Ананиев каза и, че вече се работи по пакет от мерки в подкрепа на общинските болници. По-рано през деня министър-председателят Бойко Борисов, вицепремиерът Томислав Дончев, здравният министър Кирил Ананиев, управителят на НЗОК д-р Дечо Дечев и представители на Сдружението на общинските болници проведоха среща, на която беше обсъдено състоянието на общинските лечебни заведения.\r\nМинистерството на здравеопазването започва анализи на финансовото състояние на всяко едно от общинските лечебни заведения. \"Договорихме се да представим утре до обяд на премиера конкретни мерки, с които да окажем помощ на общинските болници в затруднено финансово състояние. В момента вече работи екип по този въпрос\", посочи Ананиев.  ", "date": "2019.02.07", "title": "Ананиев твърди, че държавата не е орязвала ключови пътеки на болницата в Карлово"}
{"url": "https://www.actualno.com/europe/ecb-rastejyt-na-evrozonata-se-zabavja-news_720602.html", "text": "  Икономическите показатели на еврозоната постоянно не стигат прогнозните, което е свидетелство за възможно бъдещото забавяне на икономическия растеж на съюза. Това се казва в икономическия бюлетин на Европейската централна банка, цитиран от БГНЕС.     „Постъпващите данни се оказват по-слаби, отколкото се очакваше, което отразява намаляването на приноса на външното търсене и някои отраслови фактори“, се казва в бюлетина, който като цяло се съгласува с провежданата от ЕЦБ политика след заседанието на 24 януари.   „Макар някои от тези фактори да получат развитие, това може да е свидетелство за намалява на темповете на растеж в бъдеще“, съобщи финансовата институции.\r\nСлед януарското си заседание ЕЦБ запази паричната и кредитна политика без промяна, но подчерта, че рисковете за растежа на икономиката на еврозоната нарастват. Тя смята, че нормализирането на ситуацията може да отнеме повече време.  ", "date": "2019.02.07", "title": "ЕЦБ: Растежът на еврозоната се забавя"}
{"url": "https://www.actualno.com/america/trymp-s-grymko-izkazvane-oponentite-mi-otkachiha-news_720671.html", "text": "  Американският президент Доналд Тръмп реагира гневно срещу демократите за разследването на отношенията му с Русия, заявявайки, че неговите опоненти \"са откачили\".     \"ТОРМОЗ НА ПРЕЗИДЕНТА! Никога не трябва да се позволява да се случи отново!\", написа Тръмп в Twitter.     Той заяви, че разширяването на разследването от страна на комисията за разузнаване в Камарата на представителите на демократите е безпрецедентно.  Конгресменът Адам Шиф, който ръководи комисията, заяви, че ще разгледа подозренията за тайно споразумение между Тръмп и Русия, както и по-широки твърдения за финансови злоупотреби в кръга на Тръмп.\r\nВлиятелната комисия ще работи успоредно с вече доста напредналото разследване на специалния прокурор Робърт Мълър за предполагаеми връзки между Тръмп и руски агенти по време на предизборната му кампания през 2016 г.   \"Конгресменът Адам Шиф обявява, след като е намерил нула тайни споразумения с Русия, че ще разгледа всеки аспект от моя живот, както финансов, така и личен, въпреки че няма причина да се прави така. Преди никога не се е случвало“, написа Тръмп.      Тръмп редовно декларира своята невинност, твърдейки, че разрастващото се разследване, което включва и разследвания на федералните прокурори в ню Йорк, е политически мотивирано.\r\nВсе пак Мълър повдигна обвинения срещу шестима души , свързани с Тръмп, за тайните договорки с Русия.", "date": "2019.02.07", "title": "Тръмп с гръмко изказване: Опонентите ми „откачиха“ "}
{"url": "https://www.actualno.com/politics/abv-podgotvjanite-promeni-v-izbornija-zakon-sa-neobmisleni-i-bezprincipni-news_720594.html", "text": "  От АБВ категорично се противопоставят на \"необмислени и безпринципни промени в изборното законодателство\". Това се посочва в позиция на партията по повод обсъжданите промени в изборното законодателство.     \"Подобни мерки грубо нарушават европейското и световно законодателство и практика във връзка с провеждането на изборите, а именно извършване на промени в изборния закон в последния момент, по-малко от шест месеца преди вота\", заявяват от АБВ.   \"С решенията си парламентарно представените партии рискуват да подложат държавата ни отново на мониторинг и остри критики от страна на Венецианската комисия и Организацията за сигурност и сътрудничество в Европа (ОССЕ) към ЕП\", гласи позицията на партията.\r\nОт партията твърдят, че парламентарното ни представителство не спазва приетия от демократичните държави стандарт, в който Венецианската комисия препоръчва минимум 6 месеца, преди датата на изборите, изборните правила да не се променят.  ", "date": "2019.02.07", "title": "АБВ: Подготвяните промени в изборния закон са необмислени и безпринципни"}
{"url": "https://www.actualno.com/politics/vizijata-na-karakachanov-za-romite-ne-se-haresa-osobeno-i-na-svoi-i-na-chujdi-news_720596.html", "text": "  Стратегията, която вицепремиера и министър на отбраната Красимир Каракачанов предложи за интеграцията на маргинализираната част от , предизвика редица реакции сред депутатите в парламента, предаде БГНЕС.     Публикуваната във Facebook концепция на Каракачанов предвижда за премахване на гетата и справяне с престъпността сред ромите, сред които са обществено полезен труд, контрол над социалните помощи, спиране на детската раждаемост и още редица други механизми. Според лидера на ВМРО помощите трябва да бъдат спирани при отказ за започване на работа, спиране на децата от училище, демонстриране на скъп начин на живот, несъответстващ на статута „социално слаб“. „За мен е важно, за да бъде премахната професията „социално слаб“, да бъде сложен и таван на социалните плащания към един човек или домакинство на годишна база“, написа Каракачанов, обосновавайки част от мерките.    Те обаче предизвикаха разнородни политически реакции. „Не съм се запознал детайлно. Най-общо погледнах върху тази програма – това са заложените неща в програмата на НФСБ, след това в „Патриотичния фронт“. Основните пунктове са тези: образованието, гетата, раждаемостта, деца раждат деца“, заяви Валери Симеонов, лидер на НФСБ и коалиционен партньор на Каракачанов в „Обединени патриоти“. На Симеонов не му хареса и факта, че акцентът пада единствено върху ромския етнос. „От същите недъзи страдат и други етноси, включително представители на нашия“, смята той.  По-критичен в оценката си бе съпартиецът му Валентин Касабов. „Всичко, за което се говори в концепцията на Красимир Каракачанов, е на НФСБ - едно към едно е преписана“, категоричен бе той в кулоарите на парламента. Той уточни, че въпросните текстове, с много малки изключения, са заложени в програмата на партията му от около 10 години.\r\nТемата коментира и другият партньор – „Атака“. „Иска ми се да вземем полезно за всички решение за концепцията на Красимир Каракачанов и да излезем с общо становище на „Обединени патриоти“, призова Явор Нотев. Той подчерта, че тази тема не е никак чужда на партията му, но не пожела да коментира концепцията в детайли.   Силен отпор дойде от редиците на ДПС. „ е противоконституционна“, категоричен бе депутатът Джейхан Ибрямов. „Всички ние се раждаме с равни права, имаме свободно движение. Тук става дума за един вид крепостничество. Ако някой не иска да се занимава със земята, която му се предостави, това не е ли вид принуда?“, попита той. Според него подходът на Каракачанов и ВМРО се дължи на наближаващите европейски избори.    „Някои политически партии трябва да си търсят позагубените рейтинги, за да изкарат поне един евродепутат“, смята той. Ибрямов стигна и още по-далеч в негативната си оценка като заяви, че концепцията на ВМРО копира философията на нацизма, което според него отдалечава България от европейския ѝ път и демократичните принципи.", "date": "2019.02.07", "title": "Визията на Каракачанов за ромите не се хареса особено и на свои, и на чужди"}
{"url": "https://www.actualno.com/velikotarnovo/svetovnata-banka-ni-dava-syveti-kak-da-se-borim-sys-zamyrsjavaneto-na-vyzduha-i-vodite-news_720611.html", "text": "   . В състава на делегацията бяха  – специалист по финансиране, търговия и конкурентоспособност; - специалист по инфраструктура и устойчиво развитие; - специалист по образование, – експерт по координация на проекти  и – преводач.      След двучасова работна среща, посещение на предприятието \"Престиж – 96\", крепостта Царевец и други забележителности, в общината се проведе с журналисти, който бе открит от кмета Панов. \"Основни теми, които разисквахме, са основните показатели за икономически растеж на Велико Търново през последните няколко години, човешкия капитал, което отличава Велико Търново от други части на България, бъдещи планове за развитие, предизвикателства пред местните власти в България и какви промени искаме местните власти, за да могат те да задействат и да помогнат на правителството, за да се решават\", каза Панов.  \"За мен беше удоволствие да дойда днес във Велико Търново с екипа си не само за да видим красотите на Велико Търново, но и да видим един успешен модел за развитие на града. Както знаете целта на основната ежедневна дейност на Световната банка е да намали бедността. А бедността се намалява чрез работа за увеличаване на социалните и икономическите възможности. И установявам, че Велико Търново успешно прави тези неща като увеличава благосъстоянието на своите граждани и в същото време се развива като един млад и жизнен град. Примерът на Велико Търново и неговото икономическо възстановяване е нещо, което можем да споделим с други региони, градове и държави, които нямат този успех и този късмет. Затова възнамеряваме в бъдеще да задълбочим своите връзки с града, за да можем по-добре да разберем какви са причините за този успешен икономически модел и със своите технически възможности да подпомогнем града да преодолее всички предизвикателства по пътя към продължаващо увеличаване на благосъстоянието на хората и развитието на града\", каза Дзарконе.    \"Изключително сме благодарни на кмета Панов за това, което ни представи, както и на заместник кмета Данева-Иванова, че ни показа града и на целия екип на кмета и администрацията на града, които ни показаха този успешен икономически модел, на който станахме свидетели. Прекарахме прекрасен ден и това е една чудесна възможност, от която възнамерявам да се възползвам и отново да дойда, защото аз се базирам в София и с нетърпение очаквам допълнителните възможности за сътрудничество с вашия град\", добави италианецът. В отговор на журналистически въпрос, обясни:     Попитан кои са проблемите пред местните власти, за които Световната банка в ролята си на консултант в България може да помогне за решаването им, отговори: \"Поводът за визитата днес е, че Велико Търново е един от бързо развиващите се градове в България. Днес с господин Дзарконе говорихме за европейски градове, които вече са минали този период на развитие в икономиката, да ползваме техни добри практики и обратно, има градове, които предстои да стъпят на това ниво, на което е Велико Търново. Няма да влизам в политически теми с нападките, които са през последната седмица, но както съм казвал, и днес ще го кажа, че ние, великотърновци, трябва да уважаваме това, което правим, самата работа - както вие като медии, така и общината и гражданите, които отчитат това, което е направено. Да, естествено, че там, където има проблеми, те ще бъдат решавани. Може би проучването, което е направила не само Световната банка, анализите, които те са ползвали, и докладите на дипломатическите мисии – явно сме показари не само в България, но и на външните инвеститори, че има добър модел на развитие на града.  Това което коментирахме като В един момент този проект спря. Може би методът на този проект не беше добър, но в крайна сметка в Националното сдружение на общините (НСОРБ) направихме няколко варианта и модела, които могат да се взаимстват от министерството на регионалното развитие и министерството на финансите. . Велико Търново има 57 подадени молби, които са одобрени от кмет и областен управител. Те също имат разговори с министерството на регионалното развитие. Това е единия проблем, който обсъждахме.     Другият проблем е Реално, близо 21 000 км е републиканската пътна мрежа, 20 500 км е общинската четвъртокласна пътна мрежа. Средствата, които получават за поддръжката на републиканската пътна мрежа в агенция „Пътна инфраструктура“ са близо 700 милиона лева, а нашите, на местната власт, са 100 милиона лева. Съгласни сме, че републиканската пътна мрежа е с по-големи пътища, с повече поддръжка. За тази година поискахме увеличение от 100 милиона лева към общия бюджет, получихме 10 милиона лева. Надяваме се след приходите, които ще има от тол-таксите и винетките, средствата, които на нас са ни необходими, да бъдат увеличени, макар и за второто полугодие на тази година, за да можем да се справим с този проблем от междуселищната инфраструктура.  добави:     Например, преди четири години за регионалното министерство разработихме система как най-ефективно да се подходи при обновяването на сградите. Тогава имахме готовност да подпомогнем с 300 милиона лева заемно финансиране, но правителството е имало достъп и до други схеми в ЕС и е избрало грантово финансиране. Ние сме в положение на постоянен диалог, да споделяме, да обменяме опит, това не означава, че текат разговори за някакво финансиране. Възможно е това да са разговори с постоянния съветник, какъвто сме ние, който споделя опит, не е задължително това да завършва с някакво финансиране или липсата на такова.“ На въпрос на , касаещ възможностите за подпомагане решаването на проблеми, свързани със замърсяването на атмосферния въздух във Велико Търново и водите на река Янтра, безопасността и здравето на хората и околната среда, чрез подкрепа за градски дейности, вкл. в долината на реката, даде следния отговор:    В заключение, г-н Фабрицио Дзарконе сподели, че има специален интерес да се запознае по-добре с реалностите на страната ни след пристигането си в София през м. август 2018 година. Велико Търново е първият извънстоличен град, който постоянният представител на Световната банка в България посещава по препоръка на предишния директор на Световната банка. Предстои му посещение на Русе и още няколко български градове през настоящата пролет.\r\n... е постоянен представител на Световната банка за България, Чешката република и Словакия, Европа и Центрлна Азия. Той е италиански гражданин. Преди да дойде в България е работил като постоянен представител на Световната банка за Коста Рика и Ел Салвадор.  Г-н Дзарконе има повече от 20 години опит в сферата на развитието. Бил е главен ръководител на важни проекти на Световната банка в Близкия изток, в подкрепа на бюджета на Палестинската автономия. Има богат професионален опит в Африка, където е подпомагал надзора на портфейл от проекти в Кения, Руанда и Коморските острови.  Г-н Дзарконе притежава магистърска степен по европейска икономика и право и докторска степен по управленски науки по международна търговска политика от ESADE - Висше училище по бизнес администрация и управление. ", "date": "2019.02.07", "title": "Световната банка ни дава съвети как да се борим със замърсяването на въздуха и водите "}
{"url": "https://www.actualno.com/europe/bruksel-i-london-se-razbraha-za-prodyljavane-na-pregovorite-za-brexit-news_720621.html", "text": "  Председателят на Европейската комисия Жан-Клод Юнкер и министър-председателят на Обединеното кралство Тереза Мей се споразумяха за продължаване на преговорите за излизане на Великобритания от структурите на Общността, предаде AFP, цитирана от агенция \"Фокус\". Юнкер и Мей са описали срещата като \"силна\".     Преговарящият от страна на ЕС Мишел Барние ще се срещне в понеделник в Страсбург с министъра на Лондон за Стивън Баркли, а Мей и Юнкер ще се съберат за нови разговори отново преди края на февруари, разкри още говорител на ЕК.   По-рано председателят на Европейския съвет Доналд Туск упрекна тези, които призоваваха за Brexit, без да имат идея как да го осъществят, като заяви, че се надява премиерът Тереза Мей вече да има „реалистичен план.” \"Чудя се как изглежда специалното място в ада за тези, които рекламират , без дори да имат бегъл план как да го осъществят безопасно\", заяви Туск, по време на съвместна конференция с ирландския премиер Лео Варадкар.", "date": "2019.02.07", "title": "Брюксел и Лондон се разбраха за продължаване на преговорите за Brexit"}
{"url": "https://www.actualno.com/shumen/vyzrastni-sypruzi-sa-namereni-myrtvi-v-doma-im-v-shumen-news_720598.html", "text": "  Възрастни съпрузи са намерени простреляни в сърцето в дома им в центъра на Шумен, близо до училище, предаде БГНЕС.     Семейството е открито тази сутрин от близки, които подали сигнал в полицията. Те обяснили, че след като влезли в апартамента, открили в една от стаите жената, а в другата стая мъжа.   Незабавно мястото е отцепено от полиция и е отцепен достъпът до четириетажната кооперация на ул. „Христо Смирненски” №5.\r\nНа място пристигнаха старши комисар Ялчън Расим, директор на ОДМВР Шумен, административният ръководител на Окръжна прокуратура Маргарита Георгиева и наблюдаващият прокурор Делян Димитров.  „Текат процесуално-следствени действия, прави се оглед. Труповете са на мъж и жена – съпрузи. Мъжът е роден 1932 г., съпругата е родена 1934 г. Имала е здравословни проблеми. Двете тела имат огнестрелна рана в областта на гърдите. По всяка вероятност става въпрос за убийство и самоубийство”, обясни първоначалните данни от разследването директорът на полицията в Шумен.\r\nВъзрастната съпруга преди седмица получила инфаркт и била на легло. Грижите за дома поел съпругът. Тя е пенсионирана учителка по литература, а той се занимавал с научна дейност в областта на земеделието. Имат син.   Оставили са предсмъртно писмо, чието съдържание полицията не разкри.    ", "date": "2019.02.07", "title": "Възрастни съпрузи са намерени мъртви в дома им в Шумен"}
{"url": "https://www.actualno.com/curious/zodiite-koito-ne-sa-rodeni-da-bydat-domakini-news_720548.html", "text": "  Когато става въпрос за домакинската работа, можем напълно спокойно да определим два типа жени. При първите всичко винаги е под конец. Ястията им изглеждат божествено и винаги са изключително вкусни. Те обичат да готвят и за тях чистенето не е мъчение, дори напротив. Обичат да се грижат за дома и семейството си. Те са истински фурии в кухнята, а с две думи можем да ги наречем добри домакини. Вторите изобщо не се интересуват от домакинската работа, за тях има много по-важни неща. За тях чистенето и готвенето са досадни задължения, които само им губят времето. Обикновено готвенето не им се отдава и залагат на ресторанти и поръчки на храна за вкъщи. Ето кои са тези зодии:         На тях просто не им се отдава да готвят, дори изобщо. Повечето представители на този зодиакален знак мразят да чистят. За тях това е губене на ценното им време, което иначе могат да прекарат пълноценно с приятелки или на шопинг. Скорпионите харесват изисканите ресторанти и обикновено предпочитат да вечерят там, а не в домовете си. Ако случайно се наложи да си останат вкъщи, то определено ще си поръчат храна, а няма да си сготвят. Жените Скорпион са много суетни и предпочитат да отделят време за себе си и за външният си вид, вместо цял ден да готвят нещо, което накрая няма никакъв вкус.   Те също са много суетни. Когато става въпрос за външният им вид, трябва всичко да е перфектно. Няма значение, че в дома им е разхвърляно и няма нищо за ядене, за тях е най-важно да изглеждат добре. Те също отделят много време за външния си вид и предпочитат да стоят пред огледалото, вместо да се занимават с готвене и чистене. Все пак от време на време отделят по някой час, за да почистят дома си и да сготвят нещо. Представителите на този зодиакален знак могат да готвят, просто след толкова много часове прекарани пред огледалото, не винаги имат достатъчно време. Жената Лъв може да бъде домакиня, стига да има желание и време. Ако има желание, би се постарала.    Може би никога няма да видите жена Дева, която е готова да пренебрегне себе си, само за да почисти или да сготви. Девите също са жени, които предпочитат да се погрижат за външния си вид, вместо да отделят време за почистване или готвене. Девите винаги са перфектни във всичко и това не е тайна за никого. Искат да са номер едно във всичко, точно заради това все пак идва момент, в който отделят и малко време за домакинската работа. Този момент идва обаче, когато са свършили всичко останало. Ще отлагат до последния момент, но все пак ще почистят и ще се опитат да сготвят.     Жените Стрелци мога т да бъдат добри домакини, но не искат. За тях забавлението е на първо място, а в готвенето и чистенето те не виждат нищо забавно. Ето защо предпочитат да отделят време за други, по-интересни занимания. Може да се случи да се появи жена Стрелец, която обича да готви, но и в готвенето тя ще намери начин да се забавлява и разнообразява. Класическите ястия изобщо не са и по вкуса. Ето защо, ако видите жена Стрелец да готви, то тя е намислила нещо много сложно за вечеря: омар, например.  Колкото до чистенето, жената Стрелец  с радост ще прехвърли това задължение на някой друг.", "date": "2019.02.07", "title": "Зодиите, които не са родени да бъдат домакини "}
{"url": "https://www.actualno.com/business/nova-iniciativa-za-povishavane-na-finansovata-gramotnost-sred-uchenicite-i-tehnite-roditeli-news_720605.html", "text": "        Първото издание на инициативата ще се проведе под формата на състезание между гимназисти на възраст 16 - 19 години и техните родители. Всеки екип ще се състои от двама души от едно и също семейство, които ще имат възможност да се борят за стипендия в размер на 3 000 лв. за следващата учебна година.   За да кандидатстват, отборите трябва да се регистрират в уебсайта на състезанието на адрес и да попълнят онлайн тест от 20 въпроса. Тестът ще бъде активен от днес до 24-ти февруари. За полуфиналите се класират 12-те отбора с максимален брой верни отговори и с най-добро време. На финалите ще вземат участие първите три отбора от полуфиналите. Участниците ще се състезават един срещу друг в директни елиминации, като отговарят на въпроси, степенувани по трудност и точкуване.\r\n„Младите хора държат в ръцете си не само бъдещото на България, но и своето собствено настояще. Затова бихме искали да ги провокираме да знаят повече за това как да управляват финансите си. Финансовата грамотност започва в семейството и е много важно родителите и децата да говорят на тази тема. Децата копнеят за знания, а родителите са тези, които могат да предадат тази информация по достъпен начин. Тъй като в Банка ДСК следваме една мисия – да инвестираме постоянно в развитието и знанието на хората, ние вярваме, че с инициативата „Национална финансиада“ ще помогнем на родителите и децата да повишат знанията си за парите по забавен и предизвикателен начин. Щастливи сме, че полагаме началото на нови стъпки за развитието на тази сфера в образованието“, заяви г-жа Виолина Маринова, Председател на УС и Главен изпълнителен директор на Банка ДСК.  Полуфиналите и финалите на първото издание на „Национална финансиада“ ще се проведат на живо в „Сердика център“ в София, съответно на 9-и и 10-и март. Пълните правила за участие в инициативата са достъпни . Партньор на кампанията е Фондация ", "date": "2019.02.07", "title": "Нова инициатива за повишаване на финансовата грамотност сред учениците и техните родители"}
{"url": "https://www.actualno.com/europe/samolet-na-norwegian-air-shuttle-se-vyrna-v-stoholm-sled-signal-za-bomba-news_720610.html", "text": "  Пътнически самолет на компания Norwegian Air Shuttle се върна на летище Стокхолм, след като се получи сигнал за бомба, малко след излитането му, съобщиха от авиолинията.     „Norwegian Air Shuttle може да потвърди, че е получена бомбена заплаха срещу самолет DY4321, пътуващ от летище Арланда до Ница”, пише в изявлението.   Говорителят на стокхолмската полиция Тове Хаг съобщи, че гранична полиция и местната полиция „работят заедно на летище Арланда, за да съберат информация и да вземат нуждите мерки”, предаде БГНЕС.\r\nСамолетът е излетял в 10:09 ч. местно време и се е върнал на летището около 11:15 ч местно време.  Един от пътниците, пожелал да запази анонимност, сподели, че са чакали да ги свалят от самолета повече от час.\r\nВсе още не се знае дали заплахата е реална.   ", "date": "2019.02.07", "title": "Самолет на Norwegian Air Shuttle се върна в Стохолм след сигнал за бомба "}
{"url": "https://www.actualno.com/help/malkijat-niki-ima-nujda-ot-nashata-pomosht-v-borbata-s-cerebralnata-paraliza-news_720613.html", "text": "  Малкият Никола Атанасов има нужда от нашата помощ, за да се справи с детската церебрална парализа - епилепсия.     Неговите близки съобщиха пред , че за успешното лечение на момчето е необходимо провеждането на курсове по вливане на стволови клетки, които се осъществяват в град Нови Сад, Сърбия. \" \", споделят роднините на детето.\r\nТе се обръщат с призив за помощ към всеки, който е съпричастен със съдбата на малкия Ники.\r\nМоже да подкрепите кампанията по следния начин:   - с превод към  IBAN: BG14FINV91501317198085     BIC: FINVBGSF      Първа инвестиционна банка  Титуляр: Никола Атанасов  - SMS на номер 17 777 с текст \"DMS NIKI\" ", "date": "2019.02.07", "title": "Малкият Ники има нужда от нашата помощ в борбата с церебралната парализа"}
{"url": "https://www.actualno.com/bgfootball/valeri-bojinov-se-zavryshta-v-levski-news_720604.html", "text": "  От Левски официализираха трансфера на Валери Божинов, след като още снощи стана ясно, че нападателят се завръща на \"Герена\", пише .     \"Валери Божинов подписа днес своя договор с Левски. Контрактът му е за срок от година и половина. Нападателят се завръща на „Герена“ след като през 2014 година беше част от тима. Тогава Божинов отбеляза 8 гола в общо 20 мача, ставайки голмайстор на плейофите от първата шестица за сезон 2014/2015 г., с пет попадения\", уточняват още от синия клуб.   Припомняме, че 32-годишният футболист игра на стадион \"Георги Аспарухов\" през 2014 година, след което премина в италианския Тернана. Още любопитни подробности за трансфера четете в .   ", "date": "2019.02.07", "title": "Валери Божинов се завръща в Левски"}
{"url": "https://www.actualno.com/analysis/rusija-se-gotvi-za-nov-jadren-pakt-sys-sasht-no-pri-edno-uslovie-news_720561.html", "text": "  Русия е готова да обмисли нови предложения от Съединените щати, за да замени ядрения пакт от епохата на Студената война, но с по-широк договор, който включва повече държави, заяви заместник-министърът на външните работи Сергей Рябков, предаде Reuters.     \"Руското посолство във Вашингтон получи нота от Държавния департамент на САЩ с официално уведомление за спиране на прилагането на режима за ракетите със среден и малък обсег, като САЩ упражняват правото си да се оттеглят от договора, използвайки член 15 за тази цел,\" разкри Рябков.   Американският президент Доналд Тръмп заяви през миналата седмица, че би искал да проведе преговори, целящи създаването на нов договор за контрол на оръжията.\r\nНа пресконференцията в Москва, Рябков от своя страна коментира, че САЩ не са изпратили на Москва конкретни предложения за нов пакт.  Руският президент Владимир Путин обяви, че Русия е прекратила спазването на Договора за ликвидиране на ракетите със среден и малък обсег от 1987 г., след като САЩ отсякоха, че от 2 февруари се оттеглят от договора, обвинявайки Москва в нарушения.\r\nСъединените щати и НАТО обвиняват Русия в нарушаване на споразумението с крилатата ракета 9М729. Русия допусна военни аташета до бази с крилатата ракета 9М729, но между тях нямаше американски представители.   Малко преди да стане ясно решението на Владимир Путин външният министър на Германия Хайко Маас призова да се създадат нови правила за въоръжението, които да важат за всички. В дискусията за тези нови правила трябва да се включат всички, а не те да се отнасят само до САЩ и Русия, поясни Маас.    ", "date": "2019.02.07", "title": "Русия се готви за нов ядрен пакт със САЩ, но при едно условие"}
{"url": "https://www.actualno.com/varna/jena-osydi-obshtina-varna-sled-incident-sys-zarja-na-morska-gara-news_720558.html", "text": "  Районен съд Варна е осъдил oбщина Варна да заплати обезщетение от 24 900 лева на варненка, която е пострадала по време на заря за празника на града през 2017 година.     Според решението на съда, сумата, която ще получи жената, е за претърпени неимуществени вреди, изразяващи се болки, страдания и стрес, в резултат на попаднал неизгорял фойерверк в лявото ѝ око, клепачите на лявото око и кожата в областта на лявата лицева страна на главата. Всичко това се е случило в деня на Варна на Морска гара, когата общината е организирала концерт и празнична илюминация.   Пострадалата жена е родом от град Търговище, но живее и работи от години в морската столица. В молбата си тя посочва, че на 15.08.2017 година около 21:00 часа отишла с приятели на концерт на Морска гара във Варна, за да отбележат празника на града. Според думите ѝ, в центъра на събитието е имало много хора. След известно време компанията на жената си тръгва и тя остава само с една приятелка, с която решават да се премястят близо до оградата на простанището. В писмото си потършевшата пиша, че около 23:30 часа на сцената излязъл кмета на Варна - Иван Портних, който обявил започването на тържествената заря. Само няколко минути след страрта тя усетила много силен удар в лявото око, като цялата ѝ глава отскочила назад. Усетила болка в лявото око, невъзможност да вижда с него. По-късно разбрала, че парче от неизгорял фойерверк било паднало върху окото ѝ. Потърпевшата твърди, че е изпитала голям страх и изпаднала в паника. Тя изпитвала голяма болка в окото и била цялата в кръв. Приятелките тръгват от Морска гара и по пътя се свързват с линейка. \r\nСлед медицински преглед било установено, че пострадалата има барут в окото и трябва да го извадят. Лекарите открили и кръвоизлив в задната част на окото, затова пострадалата е останала в болницата за лечение. След като излязла от болницата, жената не е можела да вижда с нараненото око. Постепенно зрението ѝ се подобрявало, но дори и след месеци тя останала с 30% видимост с пострадалото око.  По думите на жената, инцидентът, който е преживяла, отивайки да празнува, остава стрес за цял живот и тя до днес не може да се възстанови напълно.", "date": "2019.02.07", "title": "Жена осъди община Варна след инцидент със заря на Морска гара"}
{"url": "https://www.actualno.com/scene/mladi-solisti-na-teatyra-s-debut-vyv-fantomyt-na-operata-news_720560.html", "text": "  Тази вечер е дебютът на Теменужка Трифонова в ролята на Кристин и Владимир  Грудков като Фантомът в постановката на Музикалния театър „Фантомът на операта”. Двамата постъпват на работа в театъра преди близо две години като хористи. Талантът им е оценен и са избрани за главните роли в оперетата „Орфей в ада”.     Теменужка Трифонова е част от хора на Музикалния театър, а Владимир Грудков вече е сред солистите след като се въплъти успешно и в ролята на Едвин в „Царицата на чардаша”.\r\n„Това е вторият спектакъл, в който си партнираме с Теменужка Трифонова след оперетата „Орфей в ада”. Тук обаче очакванията са доста по-големи. Това е мюзикълът на мюзикълите” – казва Владимир Грудков.\r\n„Още от Музикалната академия имаме късмета да пеем заедно на общи участия, а може би някаква съдба ни събира”- казва и Теменужка Трифонова.  „Ролята на Владимир е изключително трудна, защото персонажът не е нито положителен, нито отрицателен, а съвкупност от двете. Да бъде показана тази двойнственост беше най-голямото предизвикателство за мен” – признава  младият тенор. „И за мен това е роля –мечта. Намирам и нещо лично в нея, защото сега и аз съм в хора, подобно на Кристин, дава ми се шанс, както и на нея, и трябва да оправдая този шанс. Надявам се, да се получи и да успея!”, споделя Теменужка Трифонова за ролята на Кристин.    Дали се страхуват от сравненията на публиката с другия състав? „Аз лично избягвам да правя сравнения с когото и да било. Мен ме интересува публиката да е доволна от моето представяне. Оценката на хората до голяма степен е субективна, но за мен е важното да си свърша работата и публиката да е доволна. ”\r\nСред младите солисти на театъра, които са започнали от хора и много скоро са получили възможност да развият таланта си, са Александър Панайотов и Тодор Велков –и двамата също дебютират във „Фантомът на операта”. Александър Панайотов се въплъщава в ролята на Раул- любимият на Кристин, а Тодор Велков гледаме в ролята на Ришар Фирмен - един от двамата собственици на Парижката опера.\r\n  „През последните няколко години хорът на Музикалния театър беше  обновен и в него постъпиха много млади хора. На голяма част от тях се дава възможността да направят своите солистични изяви. Когато видим таланта в тях, необходим за изкустовото на оперетата и мюзикъла, им даваме възможност да се развиват” – казва директорът на Националния музикален театър Марияна Арсенова.   ", "date": "2019.02.07", "title": "Млади солисти на театъра с дебют във „Фантомът на операта” "}
{"url": "https://www.actualno.com/healthy/bojko-borisov-bolnici-v-moe-upravlenie-njama-da-zakrija-news_720546.html", "text": "  “ “. Това заяви министър-председателят Бойко Борисов на среща с представители на Сдружението на , съобщиха от правителствената пресслужба.     По време на разговора присъстваха също вицепремиерът Томислав Дончев, министърът на здравеопазването и управителят на НЗОК д-р Дечо Дечев. Поводът за срещата са финансовите проблеми на общинските болници и недостатъчните възнаграждения за труда на медицинските специалисти.   Министър-председателят разпореди на Министерството на здравеопазването да започне анализи на финансовото състояние на всяка една от  общинските болници в страната. „Правителството ще търси финансови възможности да дотира общинските болници, на които средствата не достигат“, подчерта премиерът. Става ясно, че .  От Сдружението на общинските болници заявиха, че също ще представят анализ на състоянието на лечебните заведения.", "date": "2019.02.07", "title": "Бойко Борисов: Болници в мое управление няма да закрия"}
{"url": "https://www.actualno.com/business/zaradi-signali-za-neuredici-borisov-naredi-proverka-i-vze-da-misli-kak-obshtinite-da-subsidirat-opredelen-transport-news_720569.html", "text": "  Транспортното министерство ще извърши проверка на отпускани за субсидии за превоз на пътници по нерентабилни автобусни линии в слабо населени планински и гранични райони в страната. Това става след разпореждане на премиера Бойко Борисов, който взе решение след среща с транспортния министър Росен Желязков и председателя на Конфедерацията на автобусните превозвачи Магдалена Милтенова.     Проверката е във връзка с медийни публикации за неуредици при такъв транспорт. \"Повече пари сме дали, а има недоволни хора, това няма как да се случва\", заяви премиерът. Борисов изтъква, че са отпуснати 4 милиона лева повече за дотиране на линии, които са за малки населени места.   Освен проверката, Борисов поиска да се мисли в посока промяна на модела - за повече справедливост и отговорност не само от държавата, а и от общините в субсидирането и компенсирането на обществените автобусни превози. Премиерът поиска и конкретни мерки срещу нерегламентирания сив сектор в транспорта.\r\nПредседателят на Конфедерацията на автобусните превозвачи Магдалена Милтенова заяви, че от организацията са отворени към всички предложения на Министерството на транспорта, информационните технологии и съобщенията за \"изсветляването\" на бранша и подобряването на транспортните услуги.  ", "date": "2019.02.07", "title": "Заради сигнали за неуредици, Борисов нареди проверка и взе да мисли как общините да субсидират определен транспорт"}
{"url": "https://www.actualno.com/curious/ruskite-veshtici-prokleha-vragovete-na-putin-video-news_720571.html", "text": "  \"Империята на най-силните вещици\" от Руската федерация проведе специален обреден ритуал за благоденствие на руския народ и най-вече на стопанина на Кремъл Владимир Путин.     Окултната организация взела решение, че президентът се нуждаел от силна магическа подкрепа затова и обредът бе воден от потомствената вещица и основател на организацията Альона Полин, съобщава изданието \"Настоящее Время\". За всички, които \"мислят зло\" на Путин, прозвуча и проклятие от вещерската главатарка, което бе повторено от нейните сподвижнички. \r\nПовече за \"ритуала\" гледайте във видеото.  ", "date": "2019.02.07", "title": "Руските вещици проклеха враговете на Путин (ВИДЕО)"}
{"url": "https://www.actualno.com/europe/jenata-na-govoritelja-na-putin-kytala-tajno-pari-v-shvejcarska-banka-news_720568.html", "text": "  Руската състезателка по фигурно пързаляне Татяна Навка, омъжвайки се за говорителя на Путин Дмитрий Песков, е запазила сметката си в швейцарския филиал на Вanque Internationale à Luxembourg. Това е изводът на сътрудниците на център \"Досье\", за чиито резултати информира \"Дождь\".     Медията разполага с документи за откриване на сметка. Там се казва, че тя е била открита на 20 февруари 2014 година - преди сватбата на Навка и Песков. Неназовани източници са изпратили на журналистите електронната версия са уведомлението за отварянето на чуждестранна сметка, съставено от Навка. Дали уведомлението е подадено в руската данъчна служба - не е известно.   За да потвърди, че швейцарската сметка на Навка все още не е закрита от \"Досье\" са изпратили пет евро. Номерът на сметката е бил разпознат и свързан с името на  Navka Tatiana. От банката са потвърдили, че операцията е осъществена успешно.\r\nЗаконът в Русия забранява на Навка да има чуждестранна сметка, като жена на държавен служител. Бившата състезателка по фигурно пързаляне коментира пред \"Дождь\", че няма такава сметка. Самият Дмитрий Песков отбеляза, че жена му е имала сметки, когато е живяла в САЩ, но сега те са закрити.  \"Тя наистина не може да има чуждестранни сметки и напълно се е съобразила с действащото законодателство\", каза още Песков, съобщи Meduza.io. \r\nСпоред Transparency International - Russia руските чиновници са започнали да закриват чуждестранните си сметки едва сега, макар законодателството да  го изисква от 2013 година. Това е свързано с факта, че руските данъчни служби автоматично обменят информация с чуждестранните си колеги, т.е. има информация, която е известна или ще бъде известна до края на годината.   Няколко часа след публикуването на информацията руският президент Владимир Путин подписа закон, който разрешава на Главната прокуратура да проверява данните за наличието на сметки и спестявания на руски чиновници в чуждестранни банки.    ", "date": "2019.02.07", "title": "Жената на говорителя на Путин кътала тайно пари в швейцарска банка"}
{"url": "https://www.actualno.com/curious/10-neshta-ot-koito-ne-biva-da-se-sramuvate-news_720488.html", "text": "   Истина е, че никой няма право да съди никого. Хората може да са запознати с историята на вашия живот, не могат да почувстват това, което вие сте усетили по пътя ви. Няма как да изживеят живота ви. Така че ги оставете да казват, каквото си искат. Съсредоточете се върху това, което чувствате, действайте, както сърцето ви подсказва и правете тези 10 неща без да се срамувате!       . Ако не го правите не бихте могли да се грижите и за другите. Това е най-добрият вид егоизъм, който може да направите.    . Ако обичате да се разхождате сами - не си отказвайте. Не позволявайте на ничие невежество, драма или негатив да ви попречат. - той е уникален. Всеки ден е шанс да промените живота си. Нека вашите мечти бъдат на 100%, а страховете ви - малки.   и работете за постигането на целите ви. Мечтайте за голямото, но не забравяйте, че стъпките към мечтите са краткосрочните и реалните цели. и мечтите ви, когато нещо в живота ви се промени. Нормално е да променяш и да имаш повече от една мечта. . Прошката  е най-добрият подарък за вас самите. Това ви позволява да се съсредоточите върху бъдещето.        Ако смятате, че любов заслужават само онези, които според вас са достойни, това не е любов, а осъждане. Любовта и добрината са начин на живот. Там, където има любов, няма място за осъждане. Понякога малките неща могат много да помогнат. Не се срамувайте, когато се чувствате потиснати.  Това е нормално. Гордейте се с това, че продължавате да се борите. Всеки ден от живота ви е страница от нашата история. Шансове няма само тогава, когато престанем да се възползваме от тях.\r\nНе плачете за миналото - всичко може да се преживее. Не се усмихвайте, за да скриете болката, а за да я излекувате. Не мислете за вселенската мъка, а по-добре вижте красотата, която ви заобикаля.      Превод: ", "date": "2019.02.07", "title": "10 неща, от които не бива да се срамувате"}
{"url": "https://www.actualno.com/healthy/ananiev-objasni-zashto-ima-nedostig-na-organi-za-transplantacija-news_720575.html", "text": "  \"Основните затруднения при трансплантацията на органи се дължат на техния недостиг както в България, така и в световен мащаб.\"     Това призна министърът на здравеопазването Кирил Ананиев по време на изслушването си в Народното събрание за трансплантационната политика.   Той отчете, че през периода 2010-2018 г. при 20% от донорските ситуации има отказ от близките на донорите. По думите му една от основните причини за недостатъчния брой органи е при близките на пациентите в мозъчна смърт, които могат да предоставят съгласието си за донорство.\r\n„По данни на изпълнителната агенция по трансплантации към 2 януари 2019 г. броят на нуждаещите се в България от трансплантации на бъбрек е 1039 пациенти, на черен дроб - 47 пациенти, на сърце - 447 пациенти и на бял дроб -15 пациенти“, допълни министърът.  По думите му в същото време .\r\n\"Данните през 2018 г. са красноречиви по отношение на донорството. През 2018 г. общият брой на трансплантираните пациенти в България беше 42 души, от които бяха проведени 25 бъбречни трансплантации, 4 сърдечни трансплантации и 13 чернодробни трансплантации“, каза още Ананиев.   Министърът на здравеопазването допълни, че през 2018 в УМБАЛ „Александровска“ са проведени 16 на брой бъбречни трансплантация, в УМБАЛ „Св. Екатерина“ са извършени 4 на брой сърдечни трансплантации.    В университетска болница „Лозенец“ са изпълнени 9 бъбречни и 7 чернодробни трансплантации. Във ВМА са осъществени 6 на брой чернодробни трансплантации.\r\n\"Основната ни цел е в началото на 2021 г. в \", заяви Ананиев.\r\nМинистърът допълни, че в рамките на следващите три години ще бъдат предприети действия за изграждане на организационни структури в България за предоставяне на белодробни трансплантационни дейности.   Български медицински специалисти ще преминат в обучение в отделението по гръдна хирургия във Виенската многопрофилна болница за придобиване на основни познания по белодробна трансплантация и усвояване на всички необходими тактически умения за трансплантация на бял дроб“, каза още Ананиев.", "date": "2019.02.07", "title": "Ананиев обясни защо има недостиг на органи за трансплантация"}
{"url": "https://www.actualno.com/politics/systavyt-na-cik-moje-da-prodylji-rabota-i-sled-kraja-na-mandata-si-news_720564.html", "text": "  Съгласно разпоредбите на Изборния кодекс, е допустимо сегашният състав на ЦИК да продължи да осъществява правомощията си и след изтичане на мандата. Това каза пред журналисти говорителят на Централната избирателна комисия (ЦИК) Камелия Нейкова, предаде агенция „Фокус“.     Във връзка с искания за смяна на състава на ЦИК, Нейкова отговори, че този въпрос не е от компетентността на Комисията. „В Изборния кодекс се съдържа разпоредба, която определя реда, по който се сформира състава на ЦИК – това е в компетентността на Народното събрание. Не мога да кажа дали мандатът на сегашния състав ще бъде удължен. Но е допустимо, съгласно разпоредбите на Изборния кодекс, сегашният състав да осъществява правомощията си и след изтичане на мандата“, заяви тя. Нейкова коментира, че на страницата на ЦИК вече може да бъде открита отделна секция за изборите за Европейски парламент.   Нейкова коментира, че би било по-добре по-рано да се приемат промените в Изборния кодекс. „За да може чисто организационно не само ЦИК, но и всички институции, които имат отношение към Изборния процес, да могат спокойно да подготвят произвеждането на избори. Иначе на нашия състав на тази ЦИК не веднъж се е случвало в последния момент да има промени в изборното законодателство. Така беше ситуацията през 2016 г. с квадратчето „Не подкрепям никого“, но въпреки това ние се справихме“, посочи още Нейкова.", "date": "2019.02.07", "title": "Съставът на ЦИК може да продължи работа и след края на мандата си"}
{"url": "https://www.actualno.com/healthy/zashto-v-bylgarija-lipsva-vajno-lekarstvo-sreshtu-spontanen-abort-bolnicite-ne-go-iskali-tvyrdi-zdravnijat-ministyr-news_720581.html", "text": "  Защо в България липсва един от най-модерните медикаменти за предотвратяване на спонтанен аборт? Според здравния министър Кирил Ананиев причината е, че нито една болница не е поискала въпросният медикамент в Списъка на лекарства, които по принцип ги няма на фармацевтичния ни пазар, но са част от фармацевтичния пазар на ЕС и заради това може да се осигуряват специално за лечебни заведения.     В случая става въпрос за лекарството „Атозибан“. То е инхибитор на хормоните окситоцин и вазопресин. Прилага се интравенозно за спиране на контакциите на матката. Изчислено е, че след около 10 минути контракциите на матката намаляват значително.   Думите на Ананиев са част от негов официален отговор на депутатски въпрос – от народния представител на „Обединени патриоти“ Борис Вангелов. Здравният министър не посочва да има някакви конкретни законови пречки за осигуряването на „Атозибан“. Той уточнява, че „Атозибан“ няма регистрирана цена в Националния съвет по цени и реимбурсиране на лекарствените продукти и следователно не се разпространява на общия фарамцевтичен пазар в България.\r\nСпоред цитирана от Вангелов статистика, казана от д-р Валери Нецов, началник на отделението по Акушерство и гинекология в „Софиямед“, 10% от бременностите в България завършват със спонтанен аборт.  ", "date": "2019.02.07", "title": "Защо в България липсва важно лекарство срещу спонтанен аборт - болниците не го искали, твърди здравният министър"}
{"url": "https://www.actualno.com/cars/ruskite-limuzini-shte-bydat-pokazani-na-arabski-shejhove-news_720574.html", "text": "  Лимузините Aurus, които бяха разработени в разките на проекта „Кортеж”, ще бъдат официално показания на изложбата за оръжия IDEX в Обединените Арабски Емирства. Мероприятието ще се проведе от 17-и до 19-и февруари, съобщи министърът на промишлеността и търговията на Русия – Денис Мантуров.     След като бъдат показани на арабските шейхове, руските луксозни коли ще се опртравят към Женева, където в началото на март се провежда най-голямото автомобилно изложение в Европа. Първата публична премиера на модела Aurus Senat се състоя през август миналата година на автосалона в Москва.   Автомобилите от марката Aurus ще излязат в ограничен тираж, като ще се предлагат и в свободна продажба. Вече са определени дилърите в Русия, които ще предлагат луксозните модели. На първо време те ще бъдат експортирани и в 6 чужди държави.\r\nДо момента в рамките на проекта „Кортеж” са създадени седан и лимузина Senat, а също така и миниван Arsenal. През 2020 г. трябва да бъде готов и голям кросоувър, който ще се казва Komendant. Програмата предвижда и създаването на мотоциклети, които да придружават официалните делегации. Те ще се предлагат под марката „Иж”.  Засега с производството на руските автомобили се занимава държавното предприятие НАМИ, но неговите възможности са ограничени до 220-250 бройки на година. Затова от 2020 г. производството им ще бъде поверено на компанията „Солерс”, чийто завод позволява сглобвянето на до 5000 коли годишно.", "date": "2019.02.07", "title": "Руските лимузини ще бъдат показани на арабски шейхове"}
{"url": "https://www.actualno.com/asia/katar-iska-razsledvane-na-prestyplenijata-na-idil-trymp-do-sedmica-objavjavame-100-pobeda-news_720510.html", "text": "   . Това заяви министърът на външните работи на Катар Мохамед бин Абдеррахман Ал Тани преди срещата на страните-членки на международната коалиция срещу ИДИЛ във Вашингтон, предаде БГНЕС. В срещата ще участва и специалният съветник и ръководител на специалния екип на ООН за разследване на престъпленията на групировката в Ирак.     Според външния министър на Катар, успехът в борбата с ИДИЛ и нейната идеология е невъзможен без премахване на причините за тероризма и екстремизма, прекратяване на въоръжените конфликти чрез обединяване и укрепване на регионалното сътрудничество.   От 2014 година САЩ и техните съюзници провеждат операция срещу ИДИЛ в Ирак и Сирия. През декември американският президент Доналд Тръмп обяви, че американските войски ще бъдат изтеглени от Сирия, тъй като терористите от групировката са победени.\r\nСамият , че очаква ИДИЛ да изгуби и последната си територия в Сирия до седмица. На конференцията във Вашингтон за борбата срещу групировката, той подчерта, че остава решен да се бори с екстремистите.  \"Американската армия, нашите партньори в коалицията и Сирийските демократични сили освободиха почти цялата територия, държава от ИДИЛ в Сирия и Ирак. \", заяви Тръмп пред високопоставени представители от повече от 70 държави.\r\n\"Остатъците – да, има остатъци от ИДИЛ, но те могат да бъдат много опасни\", добави Тръмп. \"Бъдете сигурни, ще направим всичко необходимо, за да победим и последния човек, завладян от лудостта на ИДИЛ и ще защитим хората си от радикалния ислямски тероризъм\", бяха думите на президента на САЩ.   ", "date": "2019.02.07", "title": "Катар иска разследване на престъпленията на ИДИЛ, Тръмп: До седмица обявяваме 100% победа"}
{"url": "https://www.actualno.com/society/rykovoditel-v-api-vnushi-che-zasega-ne-moje-inteligentna-sistema-da-preduprejdava-za-mygli-na-pytja-news_720513.html", "text": "  Един наследен договор от Национална компания \"Стратегически инфраструктурни обекти\" в участъка от Благоевград до Крупник е причината още да няма де факто информация на информационните табла от уж интелигентната система по АМ \"Струма\". Това беше едно от основните оправдания на бившия председател и настоящ член на АПИ инж. Дончо Атанасов защо се стигна до с 30 автомобила на АМ „Струма” преди два дни.      . Атанасов обаче не успя да обясни нормално защо ако има координационен център, в който има оператор-човек, гледащ камерите, не може като види на едно място мъгла, да пусне надпис по други табла, близки до този участък, но не в него – за да може шофьорите да видят.   Нашата амбиция е технологиите да се развият, за да става автоматичен процесът с предупрежденията, продължи пред Нова телевизия Атанасов. И не отговори пряко дали сред амбициите на АПИ е и използването на магистрално радио.\r\nКонкретно за верижната катастрофа при Дамяница, Атанасов внуши, че  каквото и да се направи като превенция, рискът да се случи такова нещо е  голям, защото \"и пътните знаци\", и светлинните сигнали не могат да се  видят в мъглата. Попитан обаче за хипотетична ситуация да видиш табло,  което не е в мъглата, Атанасов отговори \"по принцип\" – какво се правело,  включително за АМ \"Тракия\", където щяло да има \"интелигентна система\"  по цялото протежение на автомагистралата.  Както още вчера (6 февруари) , Атанасов увери, че още днес ще има съвещание за създаване на временен контролен център за управление на трафика в Благоевград. По принцип постоянен такъв център бил предвиден, но като се завършат два участъка от АМ \"Струма\" – Кресна до Сандански и Благоевград до Крупник. Засега е завършен само първият.", "date": "2019.02.07", "title": "Ръководител в АПИ внуши, че засега не може интелигентна система да предупреждава за мъгли на пътя"}
{"url": "https://www.actualno.com/business/chastnijat-sektor-u-nas-syzdava-sredno-po-10-hil-novi-rabotni-mesta-na-godina-news_720572.html", "text": "  През последното десетилетие частният сектор в България създава средно по 10 хил. нови работни места на година. Това съобщи заместник-министърът на икономиката Александър Манолев по време на официалното откриване на изложението „HR Industry 2019” в Интерпред – СТЦ София, съобщиха от Министерството на икономиката.     „Единственият устойчив начин да гарантираме ръст на икономиката ни е да инвестираме последователно в подготовката и развитието на кадрите, а сред най-важните фактори е все по-масовото застъпване на дуалното обучение“, подчерта зам.-министър Манолев. Той обясни, че в тази посока Министерството на икономиката работи в пълна координация с Министерството на образованието и науката и с Министерството на труда и социалната политика. „Разработихме образец на трудов договор между работодател и ученик, а в момента е в ход създаване на електронен регистър на предприятията, които отговарят на условията за дуално обучение“, обясни още Александър Манолев. Според него е много важна и картата на отраслите, която експерти от икономическото министерство са разработили и която показва какви са нуждите на бизнеса във всеки регион, за да се планират адекватно и учебните програми.   „Темата кадри е сред основните, които дискутираме с бизнеса, но често поставяме фокуса върху проблемите. Надявам се по време на изложението за специалистите по управление на човешки ресурси да акцентирате и на възможностите“, подчерта зам.-министър Манолев. По думите му в наши дни умението на работодателя да мотивира и да задържи служителите си, са сред основните причини за устойчив растеж на някои компании и за спадът, който регистрират други.\r\n„HR Industry“ е изложение на компании, предоставящи услуги в сферата на човешките ресурси. Тази година в него участие взимат над 50 изложителя, а регистрираните участници надхвърлят 940. В програмата на събитието са включени и повече от 30 семинара, които ще продължат през целия ден.  ", "date": "2019.02.07", "title": "Частният сектор у нас създава средно по 10 хил. нови работни места на година"}
{"url": "https://www.actualno.com/america/koj-predlaga-trymp-za-svetovnata-banka-ikonomistyt-na-naj-goljamata-falirala-zaradi-finansovata-kriza-banka-news_720511.html", "text": "  Кой е човекът, номиниран от Доналд Тръмп за ? През двете си години в Министерството на финансите на САЩ Дейвид Малпас многократно е критикувал големите кредитори като разточителни и неефективни и е призовал за реформи. Сега той е готов да поеме управлението на Световната банка, където може да постави своя собствен печат върху политиката ѝ - нещо, което според мнозина експерти ще подкопае основите на институцията.     Доналд Тръмп номинира Малпас да оглави Световната банка. Според едно неписано правило, като най-голям акционер Вашингтон може да избере президента на банката, но това става с подкрепата на европейските държави.   Малпас, 62-годишен служител на Министерството на финансите на САЩ, отговарящ за международните отношения, никога не е пестил думите си по адрес на институцията. Институции като Световната банка, каза той пред Конгреса през 2017 година, \"изразходват много пари\", но \"не са много ефективни\". \"Те често са корумпирани в практиките си по отпускане на заеми, а обикновените хора в държавите, които подпомагат, не получават никаква полза\", каза той.\r\nДо средата на миналата година около 20 служители от кабинета на Малпас са напуснали, някои от тях несъгласни със стила му на управление, според публикации в медиите.  Роденият в Мичиган Малпас, който има научна степен по физика, е завършил икономика в университета \"Джордж Вашингтон\" в американската столица. След това той е заемал няколко длъжности в Министерството на финансите на САЩ при бившите президенти - републиканци Роналд Рейгън и Джордж Х.В. Буш. След това .\r\nСлед като банката буквално си отиде през 2008 година (каквото остана от активите ѝ беше продадено на JPMorgan), Малпас основава собствена икономическа фирма, наречена Encima Global. Политическите му позиции и икономическите прогнози определено са смесени, коментират анализатори.        През 2007 година, . Какво се случи е известно на всички.\r\nПрез 2010 година, когато Федералният резерв налива пари в пазарите, той подписва писмо до председателя му Бен Бернанке, призовавайки да се сложи край на програмата за стимулиране, която според него ще повиши инфлацията.\r\nСъщата година Малпас също така се впуска в политиката, водейки неуспешна кампания за сенатор от Републиканската партия от Ню Йорк. Той е бил и икономически съветник на президентската кампания на Тръмп през 2016 година.\r\nСловото, с което Тръмп номинира Малапс, предизвика спорове и ако той встъпи в длъжност като председател на Световната банка, неговото председателство ще бъде в рязък контраст с това на неговия предшественик Джим Йон Ким. Назначен от бившия президент на САЩ Барак Обама, Ким внезапно подаде оставка миналия месец, като дори не изкара и наполовина и втория си петгодишен мандат.\r\nСпоред мнозина Малпас ще окаже благотворно влияние за реформите в Световната банка, които биха се опирали по-силно на частния сектор и в отпускането на по-малко заеми на икономиките с висок растеж като Китай, които според него вече имат достатъчен достъп до кредитиране. Малпас заяви пред репортери, че опасенията относно кредитирането на Китай са разгледани в пакета от реформи, одобрен от акционерите на Световната банка миналата година.      \"Китай е втората най-голяма икономика в света, така че заем от Световната банка, повдига въпроса: Защо трябва да се случи това?\" каза той, отбелязвайки, че иска банката да се придържа към политиката си за страните със средни доходи.\r\nМного експерти изразиха възмущение от мнението му, обвинявайки Малпас в пренебрежение към мисията на Световната банка за намаляване на бедността.", "date": "2019.02.07", "title": "Кой предлага Тръмп за Световната банка - икономистът на най-голямата фалирала заради финансовата криза банка"}
{"url": "https://www.actualno.com/society/s-falshivi-telk-izpolzvat-deca-za-hubav-mesechen-semeen-dohod-news_720514.html", "text": "   По закон обаче кметовете могат да глобяват с от 50 до 150 лева родители, които безпричинно не пускат децата си на училище – но на практика няма статистика, която да показва колко такива глоби има.     Знаят, че са неуязвими, щом имат ТЕЛК – това е сигурен месечен доход, казва директор в село Камено пред Генка Шикерова от Нова телевизия. В Камено има три такива случая с фалшиви ТЕЛК-ове, удостоверени след сигнал в прокуратурата, която отнема специалните документи. От всеки от тези случаи съответното семейство печели по 500 лева на дете. Тези случаи обаче са само официално засечените – а колко все още не са хванати, няма как да се каже, защото следва държавата да проучва, разследва и наказва, а не медиите.   Припомняме, че през 2016 година екипът на тогавашния социален министър Ивайло Калфин предложи съществени промени в системата на ТЕЛК, най-важните от които бяха две нови комисии - медицинска, към здравното министерство, и социална - към НОИ, да правят експертиза на работоспособността на хората с увреждания, и да оценяват остатъчната трудоспособност на лицето с увреждане, а не намалената. Целта бе да се помогне на човек да се върне на трудовия пазар, при съответни облекчения за работодатели, ако го наемат (което залегна в приетия вече ). Освен това се правеше разграничение по отношение на достъпа до социални услуги за осигурените лица с увреждания в трудоспособна възраст, пенсионери и деца с увреждания. Социалната комисия щеше да решава какви социални придобивки да се отпуснат, както и да прецени какво ще следва за човека с увреждания - тип работа, допълнителна квалификация и препоръка какво може да прави.\r\nВъпросът е какво прави като цялостна стратегия държавата, за да се справи с фалшивите ТЕЛК? Акцентира ли МВР на проблема в корена му - тези, които предлагат такива \"услуги\"? Бори ли се системно полицията с проблема или действа \"на парче\", за имидж?  Държавата изплаща 1,7 млрд. лева годишно за инвалидни пенсии. Решенията от ТЕЛК дават право и на ранно пенсиониране.", "date": "2019.02.07", "title": "С фалшиви ТЕЛК използват деца за хубав месечен семеен доход"}
{"url": "https://www.actualno.com/society/nikolaj-banev-shte-sydja-bylgarija-v-strasburg-news_720580.html", "text": "  Ще съдя България в Страсбург. Това каза в съдебната зала обвиняемият Николай Банев. Междувременно Апелативният специализиран съд го остави в ареста, предаде БГНЕС.     Според съда има завишена обществена опасност Банев да се укрие или да извърши ново престъпление, въпреки че има чисто съдебно минало. Магистратите изразиха опасение, че обвиняемият може да повлияе на свидетелите.   Решението е окончателно и не подлежи на обжалване.     А иначе като мотив за решението си да съди България в Страсбург Банев посочи, че търпи пропуснати ползи. \"В момента подготвям приватизация на дружество в друга страна и докато съм в ареста губя пари. Това ще струва скъпо на България, защото ще съдя България в Страсбург\", заяви пред съда Банев и обвини прокуратурата в избирателен подбор на свидетели.  \"Още в началото на процеса предупредих прокуратурата за две свидетелки, които са тежко обвързани с криминални лица, но тя не го взе предвид\", заяви още той.\r\nБизнесмените Николай Банев и съпругата му Евгения бяха предадени от френските власти на разследващия екип от Специализираната прокуратура на 6 декември 2018 г. Наказателната отговорност на Николай Банев и Евгения Банева се ангажира за 7 престъпления от общ характер. Според прокуратурата от 2005 г. до задържането им в Ница Баневи източили четири предприятия, укрили десетки милиони данъци и изпрали повече от 1 млрд. лв.   Оказва, се, че много от решенията, , се повтарят.Това заяви вчера заместник-председателят на БСП Крум Зарков по време на дебатите по годишния доклад на министъра на правосъдието по изпълнението на решенията на Европейския съд по правата на човека по дела срещу Република България за 2017 г.    \"Изискват се законови промени, за да бъдат преодолени. Затова трябва този доклад да бъде разгледан тук, за да можем вследствие от него да вземем необходимите мерки. Но след случилото се тази сутрин аз вече не мога да подкрепя този доклад, защото не вярвам в неговия смисъл\", заяви Зарков.\r\nТой припомни, че за отговорността на държавата и общините за вреди, предложен от БСП, беше отхвърлен по-рано днес (6 февруари) от депутатите. Ставаше въпрос за предложение, съгласно което общините следва да носят отговорност за причинени вреди по отменени от съда техни актове (наредби, заповеди и т.н.) дори ако вредите са настъпили докато актовете още не са били отменени. В момента, след тълкувателно съд (ВАС) отпреди три години, практиката е, че не се търсят вреди, докато съответният акт е бил в сила, защото докато е бил в сила се е считал за законен - нищо, че по-късно е отменен като незаконен.    ", "date": "2019.02.07", "title": "Николай Банев: Ще съдя България в Страсбург"}
{"url": "https://www.actualno.com/books/izliza-knigata-na-alpinista-rajnhold-mesner-posvetena-na-bojan-petrov-news_720512.html", "text": "  Райнхолд Меснер е сред алпинистите, превърнали се в легенда – в стремежа си да предизвика собствените си възможности, се превръща в „ловец на приключения“. Изкачва всичките 14 осемхилядници, прекосява пеш Антарктида и Гренландия, Тибет и пустинята Такла Макан. Заедно с Петър Хабелер стават първите хора, стъпили на върха Еверест без допълнителен кислород. Заради постиженията му списание „Аутсайд“ нарича Меснер „кралят на катерачите“.     Преди 50 години Меснер пише статия със заглавие „Убийството на невъзможното“, след като осъществява своето най-трудно изкачване на Средното ребро на Сас дла Круш (Хайлигкройцкофел) в Доломитите. Поставя се епохална промяна на основните ценности на катеренето и началото на движението за чистото катерене. Днес в книгата „Убийството на невъзможното“ Меснер събира над 30 статии, с които известни катерачи от цял свят дискутират темата за предела в алпинизма. Един от текстовете е на големия български катерач Боян Петров. Това е последната статия, която пише, преди да поеме към изкачването на Шиша Пангма.   Неслучайно премиерата на българското издание на „Убийството на невъзможното“ от Райнхолд Меснер е именно на 7 февруари – рождения ден на Боян, а и Меснер го посвещава на него.\r\nПредставянето ще се проведе в зала „ Проф. Марин Дринов“ на БАН (ул. 15 ноември № 1) от 18,30 ч. Входът е свободен.  Сред специалните гости на събитието ще бъдат Сандро Филипини – редактор на Райнхолд Меснер, проф. д-р Николай Спасов – директор на Националния природонаучен музей в София, Радослава Ненова, Тихомир Димитров – научен консултант на българското издание, преподавател и дългогодишен приятел на Боян Петров и др. В ролята на водещ ще влезе журналистът Антон Хекимян. Събитието се организира със съдействието на Национален природонаучен музей при БАН.", "date": "2019.02.07", "title": "Излиза книгата на алпиниста Райнхолд Меснер, посветена на Боян Петров "}
{"url": "https://www.actualno.com/actualno/smeshkata-obedinitel-na-nacijata-news_720149.html", "text": "  Атаките срещу президента - не, че няма за какво да се атакува - започват да приличат на нещо, което в медицината се нарича \"ехолалия\". Ситуации, при които автоматично повтаряш нещо, което си чул и го плямпаш непрекъснато. Обикновено е невинно при деца, готови да подражават и учат целия неразбираем фонетичен поток, който се сипе върху им, но понякога може да насочи и към аутистичния спектър и не е безобидно.     В ГЕРБ страдат от особена ехолалия относно президента: фразата, че той \"не бил обединител на нацията\" се повтаря като в спиритически сеанс, така както се гонят духове. Ние скоро възнамеряваме да включим брояч, който да отчита всеки път, когато някой от ГЕРБ ехолалира. Забележете например Цветанов - в последния месец той повтаря това нещо , , , , и още безброй пъти. Не можем да отчетем всички поради липса на софтуер, който да прихваща всеки път, когато напрегнатата централна нервна система на този човек застива в онази особена конфигурация, която те кара да произнесеш фразата за обединителя на нацията. Към тази ехолалия се присъединяват обикновено Цецка Цачева, Караянчева и самият премиер - тези хора просто повтарят максимата за обединителя, считайки, че всеки път народът се плесва по главата и казва - ама верно бе, тоя Радев не трябваше ли да ме обединява с другите, аз как може до този момент да живея необединен и сам нещастен електрон, дайте ми президент, който да ме обединява, шеполудея вече с това разединение. \r\nОт ГЕРБ изглежда не отчитат, че нацията така или иначе е напълно обединена. Тя обединено не може да търпи властта, обединено не може да търпи опозицията, обединено счита политическият елит за некадърен и обединено би го изхвърлила във всеки момент от онези структури, които се населяват не за да произвеждат държава, а да пълнят джобове, стомаси и банкови сметки.\r\nКого с кого по-точно Радев да обедини? Електоратът на ГЕРБ с електората на БСП? И после вкупом двата електората с електората на ДПС? И после да прелети със самолета над електората на патриотите и да ги напръска с обединителен препарат? И всички електорати дружно да се хванат на хора из седемте рилски езера и обединено да ударят калпак в земята и да викнат - айде стига толкоз вражда, дайте дунавското и наздраве за гусин Радев, дето тъй хубавичко ни обедини!  После отиват да гласуват и просто не знаят какво да правят. Всички обединени, как да се разединят пред урните? Не е възпитано, не е в национален интерес, не е хубаво да се гласува за различни партии. Човек се чувства неудобно - ето отсреща стои твоя брат, пък двамата сте пуснали различни бюлетини - как ще се погледнете после в очите? \r\nЗатова, обединители на нацията - обединявайте се! Обединявайте се непрекъснато, ако някой е разединен, обединявайте го с другия, просто нон стоп зверски се обединявайте! Ако не стане с президента, отворете широко кабинетите на психиатрите и отивайте там с всички тези проблеми и споделяйте с наведен поглед - чувствам се разединен, дайте ми нещо за обединяване...Нещо за преди лягане, че преди лягане най-разединен се чувствам, да може сутринта като стана да съм пак обединен, че иначе не мога да отида на работа. И така вече всичко ще бъде наред. Поне до следващия президент.     Райко Байчев ", "date": "2019.02.07", "title": "Смешката \"Обединител на нацията\" "}
{"url": "https://www.actualno.com/america/trymp-shte-uchastva-v-sreshtata-na-vyrha-na-nato-v-london-news_720544.html", "text": "  Държавният глава на САЩ Доналд Тръмп ще присъства на срещата на върха на лидерите на страните-членки на НАТО, която ще се проведе в британската столица през декември тази година, съобщават от европейската редакция на Politico.     Срещата бе обявена от генералния секретар на Алианса Йенс Столтенберг. „Тя ще бъде възможност за държавните и правителствените ръководители на съюзническите държави да посрещнат предизвикателствата пред сигурността, пред които сме изправени сега и в бъдеще, и да гарантираме, че НАТО ще продължи да се адаптира, за да защити населението си от почти един милиард жители“, подчерта норвежкият политик в изявление, предаде \"Фокус\".   Столтенберг изрази „благодарност\" към Обединеното кралство за съгласието му да бъде домакин на срещата на върха, описвайки Лондон като „идеалното място за отбелязване на 70-те години на трансатлантическо сътрудничество\".\r\nАко Тръмп присъства, това ще бъде второто му посещение във Великобритания след тридневното му пътуване през юли миналата година.  „Срещата през декември е важна възможност за определяне на стъпките, които трябва да предприемем сега, за да модернизираме Алианса и да гарантираме неговия непрекъснат успех\", заяви на свой ред премиерът на Великобритания Тереза Мей.", "date": "2019.02.07", "title": "Тръмп ще участва в срещата на върха на НАТО в Лондон"}
{"url": "https://www.actualno.com/viewpoint/predi-80-godini-shtjahte-li-da-gi-natovarite-vyv-vagonite-news_720528.html", "text": "  Човешката памет е с ограничени възможности.  Същото важи и за човешкия мозък, а още по-силно и за морала.  Когато един \"патриот\" спрямо само една етническа група в държавата през XXI век, това е признак на низък морал. Но когато във вените ти тече еврейска кръв, живееш в страната, горда с това, че е защитила евреите си и от устата ти излизат думи, така приличащи на онези, убили 6 млн. евреи преди повече от 70 години...  Това не зная как се нарича.     Редом с евреите в концентрационните лагери са били унищожавани ромите, хората с увреждания и хомосексуалните. Всичко, срещу което  родните патриоти се опитват да ни опазят.  Общото между тях е малцинственият признак, различността и уязвимостта.   Преди месеци едни вицепремиер от \"патриотите\" нарече \"кресливи\", а децата им \"уж болни\". Днес неговите съратници се опитват да прокарат идеи за контрол на раждаемост и други мерки, въз основа на етноса.\r\nНа всяка година има анти протест на традиционното българско семейство (вероятно онова, в което всяка четвърта жена е , а между страдат от алкохолна болест).  Прокрадва се и думата \"бедност\" - за да не изглежда чак толкова очевидно правенето на закон по етнически признак. Така че вие, които се радвате на тези хрумки,  мислейки се за велики на чаша ракия в дома, който най-вероятно сте наследили жилище от родителите  ви (защото повечето от вас не могат да си купят апартамент в днешно време) или изпитвате някакво нездраво злорадство от това, че ромите ще бъдат смачкани и така ще бъдете компенсирани за вашите лични неуспехи в живота  – не бързайте да се радвате. Следващите ще сте вие.  Сещате ли се – разделяй и владей!\r\nНякой ще каже не си срещала роми, не знаеш какво е. Зная. От 20 години живея в квартал, граничещ с ромската махала. За тези 20 години първо хората от ромски произход са ми помагали при качването в градския транспорт с бебешката количка и са ми отстъпвали място. Винаги първо те. От една ромска майка разбрах, че е по-лесно детето да научи едно стихотворение, ако го изпееш с мелодия. Едни такива мънички прояви на човещина, която липсва в това да разрушиш нечий дом посред зима или да проявиш безчувственост към майките на деца с увреждания. Липсва, а е основното.   Понеже говорим за дискриминация, нека се оплача и аз. Чувствам се ужасно дискриминирана предвид факта, че в управлението ни има същества, което изглеждат по този начин – с некрасиво разположено наднормено тегло, едни малки мъже с агресивни прояви и ограничени морални възгледи, размахващи пръст пред камерите... Един вече си отиде от правителството, но не е достатъчно.    Опитвам се да вникна в начина на мислене на ВМРО и г-н Сиди, който се пробва да обясни необходимостта им  и се питам: Преди 70 години щяхте ли да ги натоварите във вагоните?\r\nИ още – прокуратурата ще се самосезира ли за реч на омраза и насаждане на етническо напрежение?  Евгения Чаушева    ", "date": "2019.02.07", "title": "Преди 80 години щяхте ли да ги натоварите във вагоните?"}
{"url": "https://www.actualno.com/politics/romskata-integracija-spored-vmro-da-se-zakrijat-romskite-organizacii-news_720516.html", "text": "  Ромските организации трябва да бъдат закрити, защото няма нужда от тях. Няма нито една еврейска или арменска организация, защото те отдавна са се интегрирали. Това каза депутатът от \"Обединените патриоти\" Александър Сиди в коментар за \" \"     \"Едни хора за 30 години се превърнаха от работещи, в работещи на социални помощи. Предлагаме спирането на социалните помощи за ромите при отказ от труд. Няма как човек, който е отказал два пъти работа да се издържа на помощи. Лесно се доказват такива хора, които са само на помощи или ТЕЛК, а шофират луксозни коли или вдигат сватба с 1000 души.\", каза още Сиди в интервю за БНТ.   Според него подобни действия са насочени към изравняване на правата. \r\n\"Ромите с по 7 деца, които са на социална помощ получават общ доход, повече от хората на минимална заплата. В по-малките градове има глад за деца в детските градини, нека ромчетата да ходят. Оказва се така, че като попаднат в първи клас те не знаят български, за това трябва да ходят на детска градина\", каза още депутатът.  \" . Случва се така, че родителите на непълнолетните родилки получават надбавки за тях, а момичетата за детето си. Когато им се спрат помощите ще започнат да се замислят\", допълни той.\r\n\"Има задължителна програма за ваксинация, която обаче не обхваща гетата, предлагаме да бъдат ваксинирани и тези хора, заедно с по-възрастните\", обясни още Сиди. \r\nСпоред него с предложените мерки не се наслагва етническо напрежение. \"Наслагват го хората в гетата, които заявяват, че нямат задължения, а само права\", каза депутатът от ВМРО.       Неговият колега Юлиян Ангелов каза пред bTV, че \" . . \"Когато промениш закона, го променяш за всички\", уточни той.\r\nБившият депутат от ДПС Александър Методиев по прякор Бат Сали припомни чл. 6 от Конституцията на страната, който гласи: (1) Всички хора се раждат свободни и равни по достойнство и права.  (2) Всички граждани са равни пред закона. Не се допускат никакви ограничения на правата или привилегии, основани на раса, народност, етническа принадлежност, пол, произход, религия, образование, убеждения, политическа принадлежност, лично и обществено положение или имуществено състояние. Методиев попита защо ВМРО се заема с този въпрос сега и не е направило нищо подобно през последните две години.  \"Вие се разхождате в гетата по време на избори, насаждате етническа омраза, което е опасно, създавате етническо напрежение\", каза още Методиев      По думите му младото ромско население е с друго виждане - \"всички млади семейства излизат сами от гетата, самостоятелно без да бъдат налагани санкции. Надпреварата между циганския етнос сега е в образованието.\"\r\nПред БНТ Пламен Киров, бивш конституционен съдия и член на КЗК от квота на ДПС, изказа следното мнение за концепцията - че идеите на Каракачанов са крайни, че не е сигурен, че са в духа на българската конституция и, че не е сигурен и дали не е предизборно говорене.", "date": "2019.02.07", "title": "Ромската интеграция според ВМРО: Да се закрият ромските организации"}
{"url": "https://www.actualno.com/politics/ns-prie-promeni-v-zakona-za-jelezopytnija-transport-zaradi-evropejska-direktiva-news_720534.html", "text": "  Парламентът прие промени в Закона за железопътния транспорт на първо четене. „За“ промените гласуваха 93 народни представители, без „против“ и с 32 „въздържали се“.     Те целят транспонирането на европейска директива. Текстовете касаят и издаването на единен сертификат за безопасност.\r\nСъгласно директивата, сертификатът може да бъде издаван както от Агенцията за железопътен транспорт на Европейския съюз, така и от националния орган по безопасността – Изпълнителна агенция „Железопътна администрация“.   Съгласно текстовете, Национална компания „Железопътна инфраструктура“ си сътрудничи с основните управители на железопътна инфраструктура от другите държави - членки на Европейския съюз, като участва в мрежа на основните управители на железопътна инфраструктура.  Дейността на мрежата се координира от Европейската комисия. Използването на железопътната инфраструктура се извършва от лицензирани железопътни превозвачи, които притежават сертификат за безопасност, като те ще имат право да извършват превоз на пътници между железопътни гари, разположени в държави-членки на Европейския съюз, включително между железопътни гари, разположени на територията на Република България.\r\nКритики към промените направиха от опозицията.Според народният представител от БСП Николай Тишев с промените в Закона за железопътния транспорт не защитаваме националния си интерес. По думите му между първо и второ четене е необходима сериозна работа.\r\n„Външни чужди превозвачи, било то европейски, ще претендират за най-доходоносните отсечки, например Пловдив – София. За БДЖ отново ще останат най-губещите отсечки.    От Министерство на транспорта и от Изпълнителна агенция „Железопътна администрация“ се опитаха да ни успокоят, че имат клаузи в законопроекта, които позволяват на държавата, на железопътна администрация да въведе ограничения и да откаже достъп“, допълни още Тишев.   Той уточни, че няма гаранции, че държавата ще ограничи и откаже достъпа до тези превозвачи. „Те могат да имат претенции за това, че им се ограничава конкуренцията“, допълни още Тишев.\r\nОт ДПС подкрепиха промените в закона.\r\n\"Ако сте имали съмнения или притеснения по тези документи е трябвало да реагираме някъде 2016 г. като държава и институции и да участваме в изграждането на тези документи“, заяви председателят на Транспортна комисия Халил Летифов.\r\n„Ние трябва да ги приемем. Друг е въпросът вече какви са механизмите и за мястото и ролята на държавата и институциите да защитят националния превозвач и националния интерес.   В случая обаче какъв е националният интерес на държавата и на националния пътнически железопътен транспорт са доста различни неща“, допълни още Летифов.", "date": "2019.02.07", "title": "НС прие промени в Закона за железопътния транспорт заради европейска директива"}
{"url": "https://www.actualno.com/plovdiv/vsichki-lekari-i-sestri-v-bolnicata-v-karlovo-zaplashiha-da-si-trygnat-news_720515.html", "text": "  Пореден медицински бунт и в Карлово – медицинските работници са готови да подават колективна оставка. Да отговорят от министерството как се управлява лечебното заведение, казаха разгневени лекари и сестри, след като беше орязан бюджетът им от НЗОК, с около 1 млн. лева.     Според тях не е само въпрос на заплати, а цялостната поддържка на лечебното заведение. Притесняваме се от отношението към общинските болници, добавиха протестиращите.   Според управителя на болницата д-р Христо Пелев, преди орязването нямало лимит за редица дейности, свързани с бременност – раждане, грижа за деца до определено тегло. Нямало е лимит и за хемодиализата.  Сега бюджетът стига само за заплатите и за нищо друго – няма пари за лекарства, консумативи, сметки за парно, ток, вода, стана ясно от думите на Пелев.\r\nОбщинските власти в Карлово подкрепиха протеста и припомниха, че финансирането е от здравните осигуровки, отиващи в НЗОК. На въпрос на Нова телевизия може ли общината да финансира, отговорът де факто беше \"не\", защото средствата от здравните осигуровки не идвали в общината. Да променят системата по отношение на общинските болници, казаха от общината.  В момента се готви за национален протест, в който всички медицински работници в такива лечебни заведения да подадат колективна оставка.", "date": "2019.02.07", "title": "Всички лекари и сестри в болницата в Карлово заплашиха да си тръгнат"}
{"url": "https://www.actualno.com/society/okonchatelno-zatvor-do-10-godini-za-prinuda-i-nasilie-v-doma-news_720542.html", "text": "  Народното събрание прие окончателно на второ четене поправките в Наказателния кодекс за домашното насилие. Вносител на текстовете е предсeдателят на парламента Цвета Караянчева.     Според , направени  от правната парламентарна комисия, принудата в условията на домашно насилие ще се наказва с лишаване от свобода от 3 до 10 години.   Съгласно новите текстове наказание „лишаване от свобода“ до 20 години или доживотен затвор без право на замяна чакат всеки, извършил убийство в условията на домашно насилие.\r\nПрестъпление, извършено в условията на домашно насилие , като предшествано от системно упражняване на физическо, сексуално или психическо насилие, поставяне в икономическа зависимост, принудително ограничаване на личния живот, личната свобода и личните права. Това определение ще се отнася за случаите, когато престъплението е осъществено спрямо , лице, от което жертвата има дете, лице, с което се намира или е било във фактическо съпружеско съжителство или лице, с което живеят или е живяло в едно домакинство.   .\r\nЗа закана за насилие е предвидено наказание до 6 години затвор, когато престъплението е насочено срещу личността или имота на лицето. За закана в условията на домашно насилие обаче е необходимо заканването да е създало основателен страх, че може да бъде осъществено. , което ще се наказва с до 1 година лишаване от свобода. Но ако е в условията на домашно насилие - наказанието е до 5 години.       Следенето е дефинирано като нежелано поведение или със заплашителен характер, което дава да се разбере, че другото лице е наблюдавано и създава у него основателен страх. Към следенето спада и нежеланата комуникация във всички форми и със всички средства.\r\nВдигат се и глобите за родители, които след развод отказват на бившата половинка да вижда детето.\r\nНасилственото сключване на брак да се наказва с лишаване от свобода от 1 до 6 години. Наказанието ще се налага и на лице, което отвлече другиго с цел да го принуди да встъпи в брак, както и на лице, което за тази цел го склони да премине на територията на друга държава.\r\nСъс затвор от 3 до 8 години ще се наказва, когато деянието е извършено от родител, друг сродник или настойник, по отношение на непълнолетно лице и по отношение на две или повече лица.\r\nПри принуда за съжителство на съпружески начала ще се наказват извършителите с лишаване от свобода от 1 до 6 години.      . То може да бъде физическо или психическо и има много проявни форми, сред които сексуално насилие, изнасилване, преследване, противозаконно лишаване от свобода, принудителен аборт и други. Тези констатации се подкрепят и от съдебната практика.\r\nДанните от седем окръжни съдилища в периода 2012 – 2014 г. показват, че 91% от случаите убийствата на жени са извършени от мъже, 7% - при съучастие на мъже и жени и едва 2% - само от жени. В 35% от случаите убийствата и опитите за убийство на жени са извършени от настоящ или бивш интимен партньор на жертвата, в 31% - от друг познат мъж и само в 9% от убийствата са извършени от непознат. Тревожната статистика показва, че две трети от убийствата са извършени в дома на жертвата.\r\n\"Направихме изключително важно послание към всички онези жени и деца, които са малтретирани вкъщи. Това е един удар срещу домашното насилие. Радвам се, че благодарение на работата на Правна комисия и на всички, които участваха в работната група – всички колеги от всички парламентарни групи, успяхме да постигнем този резултат. Това е стъпка в правилната посока. След като постигнахме такова единодушие по един важен закон, пред нас има възможност отново да работим единно в името на българските граждани\", заяви Цвета Караянчева след окончателното приемане на текстовете.", "date": "2019.02.07", "title": "Окончателно: Затвор до 10 години за принуда и насилие в дома"}
{"url": "https://www.actualno.com/cite/veche-shte-ima-glad-za-ministri-zashtoto-nikoj-njama-da-iska-da-se-hvashta-s-tova-neshto-news_720517.html", "text": "  Това заяви археологът и съветник на Министерството на културата проф. Николай Овчаров в коментар за скандала \"Ало, Банов съм\". Той подчерта, че заради заболяване на тогавашния министър на културата Вежди Рашидов и другия зам.-министър по това време Бони Петрунова всичко легнало на плещите на Банов.     Сега говорим за 700 000 лева, но ако до 15 декември, 2015 година, не беше ремонтирано Ларгото, държавата трябваше да връща 15 млн. лева, категоричен беше Овчаров пред Нова телевизия.", "date": "2019.02.07", "title": "Вече ще има глад за министри, защото никой няма да иска да се хваща с това нещо"}
{"url": "https://www.actualno.com/pleven/momchil-nekov-medyt-trjabva-da-e-chuvstvitelen-sektor-pri-tyrgovskite-sporazumenija-na-es-s-treti-strani-news_720577.html", "text": "  \"Един от проблемите на пчеларството, за които не се говори много в България, е вносът на некачествен мед от трети страни като Украйна, Китай, Аржентина. Европейският парламент гласува да има безмитен внос на количества мед от Украйна към ЕС. А българският мед залежава. Тук не говорим за конкуренция на база качество, а на база количество. Така се подбива цената на нашия мед. Медът трябва да се смята за чувствителен сектор в търговските споразумения, които ЕС сключва с трети страни\". Това заяви в Плевен евродепутатът Момчил Неков при откриването на международното пчеларско изложение в града.     Според него по този начин и България, и ЕС ще бъдат защитени от нелегален нискокачествен внос и неоправдана конкуренция. Със сегашното законодателство вносителите могат да смесят 99% китайски мед с един процент български, но на етикетите това съотношение не се посочва – пише само, че е смес на европейски и извън европейски мед. Това трябва да се промени, за да знаят какво консумират потребителите, смята евродепутатът.   \"Много добре знаем какви са проблемите на пчеларството, особено в Северна България. От една страна това е пашата пчелите - трябва да има повече медоносни земеделски култури. От друга страна трябва да се върви към използването на нехимични вещества в пчеларството. Да има сътрудничество между различните лаборатории и научни изследвания на европейско равнище, за да се открият препарати, които не влияят върху здравето на пчелите\", каза още Момчил Неков.\r\nНеков повтори за пореден път позицията си, че иска медът да влезе в програмите за обвързана подкрепа по Общата селскостопанска политика (ОСП) и че ЕП също е на тази позиция.  84% от растителните видове и 76% от производството на храни в Европа зависят от опрашването от пчели. В икономически изчисления това са 14,2 милиарда евро годишно", "date": "2019.02.07", "title": "Момчил Неков: Медът трябва да е чувствителен сектор при търговските споразумения на ЕС с трети страни"}
{"url": "https://www.actualno.com/health/zashto-kivito-e-tolkova-polezno-news_720547.html", "text": "  Кивито е един екзотичен плод, който е богат на витамин С. Ароматът и вкусът му са интересни и много ободряващи. То съдържа множество витамини, минерали и фитонутриенти. Според последни проучвания, децата, които хапват киви по-често, по-рядко страдат от дихателни проблеми, сърдечно съдови проблеми, инфекции и ракови заболявания. Имайте предвид, че кивито трябва да бъде изядено веднага след обелване и нарязване, защото в противен случай губи част от лечебните си свойства.  Ето ги и ползите от честото хапване на киви:      Кивито съдържа много фибри, които от своя страна контролират нивото на кръвната захар и се грижат за здравето ни.   Това са вещества, които защитават ДНК. Предпазват го от свързаните с кислорода вреди. Както вече споменахме, при честия прием на киви, намаляват дихателните проблеми като хрипове, накъсано дишане, нощно кашляне и др. Както може би сте запознати, този витамин е много важен за правилото функциониране на организма, а вие можете да си го набавяте с едно киви на ден. Също така чрез кивито придобиваме естествена защита срещу астма. Ако искате да си осигурите добро функциониране на сърдечно съдовата система по естествен начин, доверете се на кивито. То също може да намали риска от съсирване на кръвта и да редуцира количеството на мазнините в нея. Витамин С, който се съдържа в кивито, също неутрализира свободните радикали, причиняващи рак и инфекции.     Ннаречено е също Макулна дегенерация, което е увреждане на зрението в следствие на стареене. Ако искате да се предпазите, хапвайте киви възможно най-често. Добавяйте го във възможно най-много ястия. След последни проучвания е доказано, че кивито е източник на серотин, което ефективността на съня и общото време за сън. Също така може да спомогне за подобряване на началото на съня и намаляване на времето за събуждане.   Кивито е източник на фибри, които стимулират храносмилането и подобряват чревното здраве. Кивито също така възпрепятства развитието на бактерии като Ешерихия коли и стимулира пробиотичните бактерии в дебелото черво. Съдържанието на витамин С стимулира процеса за синтез на колеген, който е нужен на кожата ви за да бъде тя здрава и стегната. Съдържанието на витамин Е пък спомага за намаляване на фините линии и бръчките. Също така този витамин предпазва кожата от вредните ултравиолетови лъчи. Антиоксидантите от своя страна предпазват кожата от ранно стареене.", "date": "2019.02.07", "title": "Защо кивито е толкова полезно ?"}
{"url": "https://www.actualno.com/showbusiness/rejisioryt-na-bohemska-rapsodija-otpadna-ot-spisyka-s-nominiranite-za-bafta-news_720543.html", "text": "  Номинацията на режисьора на \"Бохемска рапсодия\" Браян Сингър е била премахната от наградите \"BAFTA\" заради обвиненията, че е тормозил сексуално непълнолетни момчета, съобщи ВВС.     От \"BAFTA\" казаха, че въпреки това \"Бохемска рапсодия” „остава номинирана” за най-добър британски филм, но номинацията на Сингър е била „прекратена”.   Обвиненията идват от статия в списание Атлантик, в която се цитират четирима мъже, които не са говорили публично преди, предаде БГНЕС.\r\nСингър отхвърля обвиненията и ги нарича „хомофобско петно”.  Той бе уволнен като режисьор на Бохемска рапсодия само три седмици, преди да приключат снимките, заради „неприлично поведение на снимачната площадка.”\r\nСингър обаче твърди, че е бил болен, а студиото „не е искало да се съобрази” с него по време на болестта му. Името му остава в надписите.   В изявление разпространено в сряда от BAFTA казват, че обвинението за поведението на режисьора е „абсолютно недопустимо и несъвместимо” с техните ценности.    От академията казват, че „разбират, че Сингър отхвърля обвиненията” на подозрението остава в сила „докато проблема с обвиненията не бъде решен”.", "date": "2019.02.07", "title": "Режисьорът на Бохемска рапсодия отпадна от списъка с номинираните за BAFTA"}
{"url": "https://www.actualno.com/haskovo/za-pryv-pyt-ot-35-godini-remontirat-haskovskata-hemodializa-news_720582.html", "text": "  Мащабен ремонт тече в отделението по хемодиализа на болницата в Хасково, съобщава БГНЕС. Отделението съществува от 1984 г. и от тогава ремонт не е извършван. Правени са само малки частични подобрения.     Здравното заведение е получило 230 000 лева по програма на Министерството на здравеопазването за подобряване на работата на хемодиализите в страната.   Персоналът и пациентите ще се радват на по-добри условия през лятото, когато ще приключи ремонтът, заяви директорът на МБАЛ-Хасково д-р Георги Гелов.14 поста обслужват хронично болните пациенти, а след реконструкцията те ще станат 18. Средномесечно през хасковската хемодиализа преминават около 65 хронично болни.", "date": "2019.02.07", "title": "За пръв път от 35 години: Ремонтират хасковската хемодиализа"}
{"url": "https://www.actualno.com/europe/francija-shte-se-objavi-sreshtu-severen-potok-2-news_720553.html", "text": "  Париж планира да се обяви срещу Берлин по въпроса за съдбата на \"Северен поток - 2\". Това е заявил източник във френското правителство, съобщи \"Взгляд\".     Става въпрос за насроченото за 8 февруари гласуване на ЕС за промяна на правилата по Третия енергопакет. Според корекциите, предложени от ЕК през 2017 година, към газопроводите от трети страни трябва да се прилагат правилата на вътрешния пазар. Става въпрос за забраната да се доставя газ и да си оператор на газопровода едновременно.   \"Ние не искаме да засилваме зависимостта от Русия и едновременно с това да причиним вреда на такива страни, като Полша и Словакия\", допълни източникът пред Suddeutsche Zeitung.\r\nПо думите му \"Северен поток - 2\" вече е довел до многобройни \"стратегически промени\" между ЕС и Москва. В същото време за сега официално подобни намерения не са потвърдени.  По-рано Германия заяви, че опитите да се регулира \"Северен поток - 2\" противоречи на европейското и международното законодателство. \r\nСАЩ продължават да настояват от ЕС и Германия да прекратят проекта за строителство на газопровода.   ", "date": "2019.02.07", "title": "Франция ще се обяви срещу  \"Северен поток - 2\"?"}
{"url": "https://www.actualno.com/society/novini-ili-novini-kartinata-na-pechata-za-7-fevruari-news_720492.html", "text": "  И тази седмица върви към край - лека-полека. Да видим как ни подготвят вестниците за почивните дни.      Пак \"Ало\" скандал - този път в \"Автомагистрали\". От там си тръгва Десислава Христова - един от директорите на предприятието. И причината са обекти по АМ \"Струма\", които са в територията на \"някой си Иван\". Ако се справи добре, класира се и за АМ \"Хемус\". А в разговора пак излиза връзката между Гинка Върбакова и \"баш\" директора на \"Автомагистрали\" Стоян Беличев. Всичко това е разработка на \"Биволъ\", но тя е още от 29 януари ...\r\nДругата голяма новина - по-големи премии за чиновниците. Той ще идва от резерв за незаети щатове - предложение по наредба, както беше преди Симеон Дянков. Така де, някой трябва да гласува \"правилно\"!   Според медията България опитва да разсрочи задълженията ни по \"Зелена карта\" т.е. за щети от пътни произшествия в чужбина на застраховани в България с \"Гражданска отговорност\". Засега обаче не изглежда да има много голяма надежда.     Челна новина - от 2005 година насам България е платила 19 млн. лева обезщетения заради . Пари от нашите джобове заради некадърните и доста често мутренски похвати за раздаване на правосъдие. А юриста Михаил Екимджиев е категоричен, че за осъдителна присъда в Европейския съд по правата на човека държавата може да заведе дело срещу пряко виновния. Примерно - да съди Цветан Цветанов, защото по куп дела Европейският съд по правата на човека посочва точно него за отговорен! Първа задача - да пазим Пеевски. Нищо, че срещу него има дело в САЩ - това е фалшива новина. Как ще завърши делото е отделен въпрос, но че го има, е факт - и да си скъсат задниците, няма да се промени, може да ги забършат само - с вестник, естествено.\r\nДруга, по-сериозна новина, касае военната ни мощ. Имало 1 млн. българи, които можело да се мобилизират, но нямат никакво понятие от коя страна се държи автомата. Че какъв е проблемът - всичките ни политици нямат представа каква е формата на мозъка, пък още има нещо, което се нарича държава?", "date": "2019.02.07", "title": "Новини или Novini - картината на печата за 7 февруари"}
{"url": "https://www.actualno.com/chronicles/vvs-otkriva-redakcija-v-bylgarija-news_720323.html", "text": "  Българската редакция е създадена през 1940 г.     По време на Студената война програмите на български език са алтернатива на комунистическата пропаганда в България и другите социалистически страни, предоставяйки своята информация и коментари за събитията в света и в Народна република България. BBC е сред най-слушаните западни радиостанции в България. В определени периоди програмите са били силно заглушавани от комунистическите власти, но след 1980 година заглушителите са постепенно изключени, което прави предаванията по-достъпни.   Българската редакция на BBC има и своите звезди. Сред популярните коментатори са писателят Георги Марков, интелектуалецът Петър Увалиев и др. Най-голяма популярност сред българските младежи има съботното поп-шоу, изготвяно от легендарната водеща Ани Арнолд, внучка на известния български фолклорист, литературен историк, етнограф и член на БАН акад. Михаил Арнаудов.\r\nПетър Увалиев пък прави първия български превод на романа „1984“ от Джордж Оруел, който той адаптира за радиотеатър. Драматизацията е излъчена през пролетта и лятото на 1984 година, а в ролите са всички работещи в българската редакция на радиото.  След падането на комунистическите режими предаванията на езиците на някогашните социалистически страни постепенно спират. На 23 декември 2005 г. e последното предаване на BBC на български. До началото на 2006 година спират почти всички предавания на европейски езици. През лятото на 2008 г. е спряна и румънската секция на корпорацията.\r\nДнес BBC излъчва следните радиопрограми:   За Великобритания с национален обхват: BBC Radio 1, BBC 1Xtra, BBC Radio 2, BBC Radio 3, BBC Radio 4, BBC Radio Five Live, BBC Five Live Sports Extra, BBC 6 Music, BBC 7, BBC Asian Network;    За националностите и регионите във Великобритания: BBC Radio Cymru (на уелски език) и BBC Radio Wales – за Уелс, BBC Radio nan Gaidheal (на шотландски език) и BBC Radio Scotland – за Шотландия, BBC Radio Foyle и BBC Radio Ulster – за Северна Ирландия, както и още 40 регионални радиопрограми за регионите в Англия\r\nЗа останалата част от света: BBC World Service – емисии на 35 езика (в София, България програмата на BBC World Service може да се слуша на честота 91,00 MHz УКВ до септември 2008 г., но българският Съвет за електронни медии прекратява лиценза на британската корпорация и предаванията са прекъснати. Това е първият случай в историята на Световната служба на BBC, когато корпорацията се отказва доброволно или под натиска на местните власти от своя честота в европейска столица.", "date": "2019.02.07", "title": "ВВС открива редакция в България"}
{"url": "https://www.actualno.com/healthy/narodnoto-sybranie-vyzloji-na-zdravnija-ministyr-vajni-zadachi-news_720585.html", "text": "  Парламентът възложи на здравния министър до 1 април 2019 г. да предостави план за действие с конкретни задачи, с който България да стане член на Евротрансплант- европейската агенция за обмен на органи.     Прекратените преди година белодробни трансплантации на българи в европейски клиники са на път да бъдат възстановени. получи гласност след като от Асоциация \"Пулмонална хипертония\" алармираха, че договорът с \"Евротрансплант\" е прекратен през 2017 година, а от началото на 2018 г. двама души са починали без да дочакат трансплантация на бял дроб.   Депутатите приеха проекторешението към разискванията с министъра по темата, внесено от БСП със 144 гласа „за“ и нито един „против“ или „въздържал се“\r\nВ този срок министър Кирил Ананиев трябва да изготви анализ на трансплантационната дейност.  До 1 април 2019 г. министърът трябва да предостави на парламента и Национална програма за промоция на дарителство на органи, клетки и кръвни продукти.\r\nТя трябва да бъде изработена на базата на междуинституционално сътрудничество, както и необходимите промени в Закона за трансплантация на органи, тъкани и клетки.   ", "date": "2019.02.07", "title": "Народното събрание възложи на здравния министър важни задачи"}
{"url": "https://www.actualno.com/football/barselona-i-real-madrid-ostaviha-razvryzkata-za-santjago-bernabeu-news_720484.html", "text": "  Първото за годината остана без победител. Барселона и Реал Мадрид завършиха 1:1  в първия полуфинал за Купата на Краля, който се изигра на \"Камп Ноу\".  Реваншът е на 27 февруари в Мадрид.     Лукас Васкес откри резултата през  първата част, а Малком изравни за Барселона през второто полувреме.  Голямата звезда на каталунците Лионел Меси бе резерва, но влезе в игра  30-ина минути преди края. Така за първи път от 11 декември миналата  година аржентинецът не успя да се разпише или да асистира. И в двата  случая започва от пейката.\r\nИначе двата тима си размениха по едно полувреме. \"Белия балет\" започна по-активно срещата и направи добро първо полувреме, докато каталунците заиграха по-добре през втората част и имаха повече положения. .      Исторически това ще бъде шестата среща на големите съперници в полуфиналите. Досега на този етап от турнира два пъти е стигала до финала, а Реал - три пъти. Двата тима са играли полуфинали през 1916, 1943, 1953, 1954 и 1959 година.     Иначе това ще бъде двадесетият сблъсък между двата гранда в този турнир. Досега в тях е побеждавал 10 пъти, а Барселона - 9. За последно двата гранда се срещнаха за Купата на Краля през 2014 година на финала. Тогава \"белите\" победиха. Най-големият им успех над Барса във втория по сила турнир в Испания е от 1943 г. - 11:1. За Барса това е 6:1, постигнато през 1957 г. След 1974 г. двата тима не могат да си вкарат повече от 3 мача в двубоите.", "date": "2019.02.07", "title": "Барселона и Реал Мадрид оставиха развръзката за \"Сантяго Бернабеу\""}
{"url": "https://www.actualno.com/crime/stajko-stajkov-ne-se-javi-v-syda-v-bolnica-e-news_720549.html", "text": "  Синът на бизнесмена Миню Стайков – Стайко, не се яви днес в Апелативния специализиран наказателен съд, където се гледа искането на прокуратурата да се измени мярката му за неотклонение от „домашен арест” в „задържане под стража“, предаде БГНЕС.     Причината Стайков да не се яви на днешното заседание е тежкото му здравословно състояние, заради което миналата седмица спецсъдът го пусна под домашен арест.   Стайков е настанен в болница „Света София”, съобщи адвокатът на обвиняемия и отказа да разкрие диагнозата му. Съдът е поискал осемчленна медицинска експертиза за състоянието на Стайков, въпреки че тази, направена от тричленния състав, беше приета от прокуратурата и съда без възражения. Това стана причина заседанието да бъде отложено час след започването му и да бъде пренасрочено за вторник, 12 февруари. Припомняме, че синът на алкохолния бос Миньо Стайков, Стайко Стайков, е обвинен в участие в групата на баща си за данъчни престъпления, съхранение на акцизни стоки без бандерол и пране на пари.   ", "date": "2019.02.07", "title": "Стайко Стайков не се яви в съда, в болница е"}
{"url": "https://www.actualno.com/society/za-2-meseca-13-verijni-katastrofi-u-nas-news_720539.html", "text": "   Причините навсякъде са различни. Това каза д-р инж. Богдан Милчев, член на УС на Института за пътна безопасност в интервю за Агенция „Фокус“ по повод зачестилите пътнотранспортни произшествия. , заяви инж. Богдан Милчев. „Именно затова идва въпросът способни ли сме и възможно ли е да предотвратяваме и правим превантивни действия, за да не се случват такива инциденти? И отговорът е - да, възможно е“, подчерта членът на УС на Института за пътна безопасност.     По думите му според Института за пътна безопасност първо трябва да започне промяна на начина, по който ще се контролира движението по магистралите и по първокласните ни пътища, защото в момента той е статичен. „Пътните полицаи застават в един автомобил, стоят на бензиностанции или на някаква отбивка и наблюдават движението. Те трябва да бъдат оборудвани със съответната техника и съответните автомобили, както и да бъдат обучени по съответния начин и да започнат да контролират трафика в движение. И когато констатират, че някой не спазва дистанция, че кара агресивно, или че застрашава останалите участници в движението, то той трябва да бъде изваден от пътя“, отбеляза инж. Милчев и допълни, че Институтът за пътна безопасност очаква с огромно нетърпение новото ръководство на Агенция „Пътна инфраструктура“, което да направи и да изгради по-ефективно управление на нашите пътища. „Имам предвид, че ние се нуждаем наистина от нова роля на пътните одитори на пътна безопасност, от повече правомощия и повече възможности да се правят такива проверки.   Що се касае до , дали е могла да бъде предотвратена една такава верижна катастрофа, сигурно всичко е възможно. Но имайте предвид, че винаги, когато стават произшествия на пътя, не можем да гарантираме, че това няма да се случи, защото стабилността, като цяло, е риск“, каза инж. Богдан Милчев. Той допълни, че този риск трябва да се управлява и то ефективно. „За да останем с такова впечатление, ние искаме да видим едно енергично и дейно ръководство от страна на Агенция „Пътна инфраструктура“, която като първа крачка предлага Институтът за пътна безопасност да създаде т. нар. отговорници за съответните пътища. Те трябва да са обявени с имената им, за да можем и ние да знаем, кой носи отговорност за състоянието на съответните пътища“, допълни още той.", "date": "2019.02.07", "title": "За 2 месеца - 13 верижни катастрофи у нас"}
{"url": "https://www.actualno.com/celebrate/sv-prepodobni-luka-eladski-news_720324.html", "text": "  Св. Лука Еладски се родил в гръцкото село Кастория като трето от седем деца в семейството на селяни-пришълци от егейските острови. От малък обичал безмълвието, уединението и се отличавал със скромност. Приел монашески постриг и основал неголям манастир, посветен на св. великомъченица Варвара близо до Коринт. Поради чистия си и богоотдаден живот получил дара на прозрението. Представил се в Господа на около 56 годишна възраст. Той е един от първите светци, за които се разказва, че по време на молитвите си се издигал над земята. Подробно житието на св. Лука са написали неизвестни монаси след неговата смърт. На негово е посветен един от най-известните и любими византийски манастири - Осиос Лукас в Стириот.     Паметта му се чества на 7 февруари (20 февруари стар стил).   ", "date": "2019.02.07", "title": "Св. преподобни Лука Еладски "}
{"url": "https://www.actualno.com/starazagora/samo-edna-jalba-ne-e-uvajena-prez-2018-a-ot-starozagorskija-ombudsman-news_720535.html", "text": "  От 357 жалби и сигнали, подадени през 2018 година до обществения посредник на община Стара Загора, само една не е уважена. Въпреки деветте изслушвания по нея омбудсманът Надежда Чакърова-Николова не й е дала ход заради липса на основания за нея.     Към 31 декември 348 от жалбите са разгледани и решени, а 9 са в ход на проверки и ще бъдат приключени в срок. Най-многобройни са сигналите свързани с плащането на местни данъци и такси, обществения транспорт, инфраструктурата, гражданските регистрации, свързани със социално подпомагане, класирането в детските градини.   Надежда Чакърова заяви, че и занапред ще продължи традицията да се организират изнесени приемни в селата на общината заедно с председателя на общинския съвет Таньо Брайков и секретаря на общината Делян Иванов.\r\nСпоред обществения посредник жителите на общината познават и търсят правата си, показател за което са и стотиците подадени жалби. Тя изрази задоволство и за добрата си работа с националния омбудсман Мая Манолова, към която е препращала жалби, подадени заради проблеми свързани с държавни институции и такива, за които тя няма правомощия.  Надежда Чакърова-Николова обяви, че на 6 март Стара Загора ще домакинства на годишната работна среща на местните обществени посредници.", "date": "2019.02.07", "title": "Само една жалба не е уважена през 2018-а от старозагорския омбудсман"}
{"url": "https://www.actualno.com/america/bivshijat-brazilski-prezident-lula-da-silva-s-nova-prisyda-news_720506.html", "text": "  Съд в Бразилия осъди на 12 години и 11 месеца затвор бившия президент на страната Луис Игнасио Лула да Силва по обвинения в корупция и взимане на подкупи, предаде БГНЕС.     Да Силва беше признат за виновен от съда в южния град Коритиба по обвинения, че е приел ремонт на вилата си, като е обещал държавната петролна компания Petrobras да спечели търгове за изпълнение на обществени поръчки.   73-годишншият Лула вече излежава 12-годишна присъда за корупция по друг отделен случай.\r\nБившият ляв лидер управляваше Бразилия между 2003 и 2010 година. Той е считан за ментор и на Дилма Русеф, която пое поста след него, но беше заради фалшифициране на бразилския бюджет.  ", "date": "2019.02.07", "title": "Бившият бразилски президент Лула Да Силва с нова присъда"}
{"url": "https://www.actualno.com/asia/jertvite-na-ruhnalata-v-istanbul-sgrada-dotuk-trima-news_720507.html", "text": "  Трима души са загинали, а 12 са пострадали при вчерашното в Истанбул. Това съобщи на среднощен брифинг пред журналисти губернаторът на Истанбул Али Йераклия, предаде БГНЕС.     Петима от ранените са настанени в интензивно отделение. Сред тях са 9-годишно дете и двама 75-годишни мъже. Опасност за живота им няма, те са в добро общо състояние.   Започнало е лазерно проучване на основите на сградата, за да се установи дали има риск за спасителните екипи, които търсят оцелели сред отломките хора.\r\nНа адреса са регистрирани като живеещи 43 души, съобщи Анадолската агенция. Губернаторът на Истанбул съобщи още, че е бил информиран, че три от осемте етажа на сградата били незаконно достроени.  ", "date": "2019.02.07", "title": "Жертвите на рухналата в Истанбул сграда - дотук трима"}
{"url": "https://www.actualno.com/balkani/premieryt-i-prezidentyt-na-kosovo-ne-sa-na-edno-mnenie-za-granicata-sys-syrbija-news_720504.html", "text": "  Президентът на Косово Хашим Тачи и премиерът на страната Рамуш Харадинай влязоха в задочен спор относно границата със Сърбия, предаде Агенция \"Фокус\", позовавайки се на AFP.     Според информацията Тачи казал във Вашингтон, че при преговорите с Белград трябва да се търси \"корекция\" на границата между Северно Косово и Южна Сърбия. \"Ако слаба корекция на границата е цената за окончателно мирно споразумения, тогава подобна стъпка трябва да се предприеме\", заявил Тачи.   Отговорът на Харадинай не закъсня: \"Косово е готово да уреди въпроса\", но не става дума за \"съглашение, в което се включват въпроси, свързани с териториите и границите.\" Според него подобни промени могат да доведат до война в региона: \"Не е разумно да се тръгва в тази посока, дори е опасно\", бе казал премиерът преди месец за AFP.\r\nПреговорите за нормализация на отношенията между Белград и Прищина са спрени от месеци. Сърбия отказва да поднови диалога с Косово, който се води с посредничеството на ЕС, докато Прищина не отмени 100-процентовите мита за нейните стоки. Тачи настоява за тяхната отмяна, но Харадинай не е съгласен и се противопоставя на тази идея.  ", "date": "2019.02.07", "title": "Премиерът и президентът на Косово не са на едно мнение за границата със Сърбия"}
{"url": "https://www.actualno.com/velikotarnovo/tematichna-izlojba-shte-zaradva-jitelite-i-gostite-na-veliko-tyrnovo-news_720500.html", "text": "  В месеца на виното и любовта Галерия Панев ще докосне сърцата и сетивата на своите приятели и почитатели с тематична изложба на картини. Автори са         и     Откриването ще се състои \"на чаша вино\" на на Самоводската чаршия във Велико Търново. Ако живеете във Велико Търново или гостувате на града, . Там ще ви грабне и завладее , на което можете да се любувате и наслаждавате... вечно... като на Слънцето.", "date": "2019.02.07", "title": "Тематична изложба ще зарадва жителите и гостите на Велико Търново"}
{"url": "https://www.actualno.com/politics/vlastta-garantira-poveche-pari-za-premii-v-dyrjavnata-administracija-news_720496.html", "text": "   Това става ясно от публикувани за обществено обсъждане промени в Наредбата за заплатите на служителите в държавната администрация.     Подобна разпоредба имаше преди години, но тя бе премахната през 2012 г., когато тогавашният финансов министър от първото правителство на ГЕРБ Симеон Дянков направи \"реформа\" в заплащането на администрацията. Той промени начина на определяне на възнагражденията на чиновниците, като прекрати практиката на големите бонуси (понякога надвишаващи основното възнаграждение) и въведе скала, по която възнагражденията да растат в зависимост от опита и резултатите от годишното оценяване на чиновниците. С реформата бяха премахнати и добавките за прослужено време в държавната администрация, пише в.     защото преди 2012 г. изискването бе средствата да покриват минималното възнаграждение за съответните вакантни длъжности. От таблицата за заплатите в държавната администрация се вижда, че за редица позиции разликата между 1-ва и 2-ра степен може да бъде в пъти по-голяма. В момента основната месечна заплата за експертно ниво 2 е между 710 и 2350 лева.\r\nВ променената наредба Според експерти На практика всички ведомства си раздават премии от спестените пари от незаети щатове. Над 118 млн. лв. са си раздали като допълнително материално стимулиране ”за постигнати резултати” миналата година министерствата и подчинените им агенции и комисии. Последният скандал, който избухна, бе с Агенцията по вписванията, която даде 600 000 лв. за поощряване на служителите си точно за времето, когато бе безпрецедентната криза с Търговския регистър.  Мотивите на финансовото министерство обаче са, През последните 7 години \"липсата на изрична разпоредба води до прилагането на различни практики по отношение на определянето на числеността на персонала в длъжностните наименования, резервирането на средства за незаетите щатни бройки в поименните разписания и съответно разпределянето на утвърдените по бюджетите средства за заплати в администрацията\", твърдят от финансовото министерство. Проблем с липсата на \"ресурсна осигуреност\" е възниквал и при преместване и разкриване на нови звена в резултат от преструктуриране на администрацията.\r\nФинансовото министерство посочва, че очакваният резултат от промяната в наредбата е \"Лишено от бюджетна и управленска логика е поддържането на вакантни бройки и длъжности в държавната администрация, които не са ресурсно осигурени\", се посочва в мотивите. Освен това предложената промяна не изисквала осигуряване на допълнителни бюджетни средства - за тази година тя ще се реализира в рамките на утвърдените за 2019 г. пари за заплати по бюджетите на министерствата и агенциите.   Предлага се също така отделните администрации да направят преглед и анализ на планираните средства за заплати и на числеността на служителите, в това число и на незаетите бройки, и да се прецени - въз основа на обществените очаквания към функциите и отговорностите на държавната администрация, дали и кога в бъдеще тези вакантни места ще бъдат заети.    Нещо подобно разпореди миналата година и вицепремиерът Томислав Дончев. Наложи се в началото на тази година премиерът Бойко Борисов да подсети министрите да побързат с предложенията си за съкращения. В края на януари Дончев съобщи, че се предвижда съкращение едва на 1600 бройки, което е под 2% от всички заети в държавната администрация. В същото време през последните три години докладите за състоянието неизменно показват, че броят на незаетите щатове е около 11 000. За 2017 г. те са 10 760, като 6316 са били незаети за повече от шест месеца.", "date": "2019.02.07", "title": "Властта гарантира повече пари за премии в държавната администрация"}
{"url": "https://www.actualno.com/america/v-havaj-predlagat-gledash-porno-plashtash-za-borba-s-trafika-na-hora-news_720508.html", "text": "  Законодатели в американския щат Хавай предлагат въвеждането на еднократна такса от 20 долара за хората, които искат да гледат порнографско съдържание в интернет. Парите ще отиват във фонд за борба с трафика на хора и насилието над деца, съобщи CNN, цитирана от БГНЕС.     \"Не е редно деца да имат достъп до порнографски материали от мобилните си телефони\", заяви вносителят на закона сенатор Майк Габард. \"Затова, правейки по-труден достъпа до такива ресурси ще намали сексуалната експлоатация и трафика на хора\", казва още законодателят.   Други сенатори също подкрепиха мярката, като обясниха, че по този начин не се слагат ограничения върху съдържанието, а само върху достъпа до него.", "date": "2019.02.07", "title": "В Хавай предлагат - гледаш порно, плащаш за борба с трафика на хора"}
{"url": "https://www.actualno.com/business/i-zemedelcite-se-oplakaha-che-sa-ostanali-da-rabotjat-predimno-pensioneri-news_720503.html", "text": "  За траен недостиг на работна ръка се оплакаха и от земеделския сектор. Стори го бившият земеделски министър и настоящ председател на Асоциацията на земеделските производители Венцислав Върбанов при откриването на Седмата национална среща на организацията.     Според негови думи, цитирани от в. \" \", в земеделския сектор масово работят пенсионери и няма кой да ги смени.   \"За мое голямо съжаление всичките тези лъскави машини, с които работим и които са купувани с кредити от банки и ще изплащаме още дълги години, в момента няма кой да ги управлява Въвеждаме нови технологии, въвеждаме всичко последно, което има на световния пазар. Имаме стопанства, които са много по-напреднали от тези в Западна Европа. Но всичко това трябва да се управлява от хора. Стигнахме дотам, че в момента у нас се закриват животновъдни ферми заради липсата на работна ръка. Има такива случаи навсякъде - във Велико Търново, в Плевенско...\", каза Върбанов.\r\nБившият земеделски министър подчерта, че според членовете на асоциацията една от основните грешки за липсата на кадри е прехвърлянето на специализираните училища от Министерството на земеделието под шапката на общините. В повечето такива случаи въпросните училища са били затваряни след около една година.  \"Това беше ковачницата на кадри. В момента ние сами си решаваме проблемите. Няма млади хора. Това е един огромен проблем и с годините той се задълбочава. Не става въпрос, че хората не искат да работят, малко хора излизат на пазара. А заради тромавите административни процедури не можем да привлечем работна ръка от чужбина. Социалното министерство трябва да предприеме действия да се облекчи процедурата, защото, докато хората се занимават с преодоляването на административни перипетии, отиват да работят в Гърция, Кипър или Испания\", допълни Върбанов.\r\nСтана ясно и, че засега поправките в поземления закон няма да се гледат - поне няколко месеца. Това каза настоящият земеделски министър Румен Порожанов.   От Асоциацията на земеделските производители уточниха, че много от предложените промени вече са коригирани по тяхно настояване. От браншовата организация настояват за намаляване на административната тежест при прехвърляне и доказване на собственост върху земеделски земи.    Порожанов коментира и темата с европейските субсидии след 2020 година. По думите му засега няма единна позиция на ЕС, но България смятала, че трябва всяка държава сама да определя размера на субсидиите.", "date": "2019.02.07", "title": "И земеделците се оплакаха, че са останали да работят предимно пенсионери"}
{"url": "https://www.actualno.com/sofia/chast-ot-jivushtite-na-bul-pencho-slavejkov-ostavat-bez-voda-news_720326.html", "text": "  \"Софийска вода\" временно ще прекъсне водоснабдяването в някои части на столицата на 7 февруари. Това съобщиха от пресцентъра на дружеството.     Във връзка с подмяна на спирателен кран на бул. „Пенчо Славейков“ Център, се налага спиране на водоподаването от 09.00 до 20.00 часа на клиентите на „Софийска вода”, живеещи в района на:   бул. „Пенчо Славейков“, бул. „Прага“, ул. „Доспат“, ул. „Св. Иван Рилски“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Тунджа“ ъгъла с ул. „Стрешер“.  Във връзка с подмяна на пожарен хидрант на ул. „Роза“ кв. „Горна баня“, се налага спиране на водоподаването от 09:00 до 19:00 часа на клиентите на „Софийска вода”, живеещи в района на:\r\nул. „Роза“ от ул. „Обзор“ до ул. „Каменица“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Роза“ №10.       Във връзка с реконструкция на уличен водопровод на ул. „Бистър поток“ с. Владая, се налага спиране на водоподаването от 10:00 до 22:00 часа на клиентите на „Софийска вода”, живеещи в района на:\r\nул. „Бистър поток“\r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бистър поток“ ъгъла с ул. „Брезова гора“.\r\nВъв връзка с подмяна на пожарен хидрант на ул. „Апостол Ламбов“ с. Казичене, се налага спиране на водоподаването от 10:00 до 17:00 часа на клиентите на „Софийска вода”, живеещи в района на:\r\nул. „Хаджи Димитър“, ул. „Апостол Ламбов“, ул. „Мито Войнишки“, ул. „Мургаш“, ул. „Илия Велинов“      При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Апостол Ламбов“ ъгъла с ул. „Любен Каравелов“.\r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването.", "date": "2019.02.07", "title": "Част от живущите на бул. \"Пенчо Славейков\" остават без вода"}
{"url": "https://www.actualno.com/vraza/uchilishte-za-vylshebstva-v-biblioteka-hristo-botev-vyv-vraca-news_720583.html", "text": "  Ако сте запленен от магията на книгите за Хари Потър, то днес  може да прекрачите прага на мечтите си и да влезе в редиците на приетите в Училище за магии и вълшебства \"Хогуортс\".     По традиция събитието събира всички фенове на поредицата в първия четвъртък на февруари по инициатива на британския издател Bloomsbury. Тази година вълшебната дата е седми февруари. Във Враца организатор на вълшебствата е Регионална библиотека \"Христо Ботев\".   Кампанията е предназначена за децата и цели да подкрепи всички, които обичат да четат, както и да бъде предадена на следващото поколение читатели магията на книгите.\r\nКато истински феномен в съвременната детска литература, поредицата за Хари Потър продължава да приобщава  милиони млади хора към четенето. Екипът на Регионална библиотека „Христо Ботев“ е подготвен за незабравима вечер под надслов „Училище за магии и вълшебства „Хогуортс“. Забавлението започва  в 17:30 часа. В Нощта на книгите, разказват организаторите, \"ще споделим магията на незабравимите истории на Дж. К. Роулинг\". В Детски отдел младите магьосници, вещици и мъгъли ще имат възможност да вземат участие във вечер, изпълнена със забавни игри, четене от любимите книги за Хари Потър, както и да покажат доколко познават тайните на \"Хогуортс\".  Всички, които са подготвили празника, ще имат възможност да отбележат събитията си на специална интерактивна карта, която обединява инициативи в Нощта на Хари Потър от цял свят. На вас, които сте решили да споделите заедно с децата си този празник и сте останали почитатели на момчето-магьосник, приятно забавление в библиотеката.", "date": "2019.02.07", "title": "Училище за вълшебства в библиотека \"Христо Ботев\" във Враца"}
{"url": "https://www.actualno.com/education/obmislja-se-syzdavane-na-programi-za-rehabilitacija-na-uchiteli-news_720498.html", "text": "   Това потвърдиха от ведомството в отговор на разпространеното от синдикат \"Образование\" към КТ \"Подкрепа\" съобщение, че МОН е заявило готовност за разработване и осъществяване на подобна национална програма.     Председателят на синдиката Юлиян Петров коментира, че е получил принципно съгласие от министъра на образованието Красимир Вълчев. Детайлите по програмата обаче тепърва ще се обсъждат и ще са ясни едва след подписване на съответните документи, пише в. \"Сега\".   Идеята е МОН да финансира част от средствата, които учителите заплащат за своя престой при посещаване на базите за възстановяване по програмата на НОИ за рехабилитация. \"По нея на осигурено лице се падат 600 лв. за рехабилитация, 300 лв. от които се поемат от съответния човек. Един от възможните варианти е просветното министерство да поеме половината от тези средства, т.е. около 150 лв.\", разсъждава Петров. По думите му за начало би могло да се започне с 5-10 хиляди учители, за които ще са нужни около 1 млн. лв. Надеждите на синдиката са въпросната програма, за която в момента се водят преговори и с финансовото министерство, да стартира още тази през тази година.\r\nСпоред Петров   От синдикат \"Образование\" припомниха изследване отпреди 5 г. на Националния център по обществено здраве и анализи, което показва, че смятат трудовото си натоварване за високо. 62% работят на смени, което създава допълнителни проблеми и натоварване за 12.5% от изследваните.\r\nЗа психично изтощение след работа повече от 2 пъти месечно съобщават 63% от анкетираните, за физическо изтощение - 48%, а за трудно заспиване и нарушения на съня - 40%. От общ стрес се оплакват 35% от педагозите, а 1/4 съобщават за възникване на конфликти и проблеми в семействата си, пряко обусловени от трудовото им натоварване. Шумът, и контактът с много хора са водещи източници на стрес за повече от половината до 2/3 от учителите. Всеки от тях освен това е изтъкнал средно по 6 здравни симптома за последните 6 месеца, като 35% от изследваните учители са отсъствали от работа във връзка с тези оплаквания. 55% от учителите са били с болки в костите, мускулите и ставите, 48% са с висока тревожност, 38% - с болки в гърба, 36% - със замайване и виене на свят, по 33% - с главоболие и тежест в сърдечната област.   ", "date": "2019.02.07", "title": "Обмисля се създаване на програми за рехабилитация на учители"}
{"url": "https://www.actualno.com/america/gubernatoryt-na-nu-meksiko-se-protivopostavi-na-trymp-i-iztegli-stotici-pazeshti-granicata-s-meksiko-news_720509.html", "text": "  Губернаторът на Ню Мексико нареди изтеглянето на по-голямата част от Националната гвардия, разположена на южната границата на САЩ и определи като \"шарада\" предупрежденията на президента Доналд Тръмп за мигранти, които се тълпят по протежение на граничната линия, предаде БГНЕС.     \"Отхвърлям твърденията на федералните власти, че има криза за националната сигурност по южната граница, край която се намират някои от най-безопасните общности в цялата страна\", заяви губернаторът Мишел Гришам в изявление, цитирано от АФП.   Общо 118 души от Националната гвардия ще бъдат изтеглени от границата. На място ще останат ограничен брой хора, които ще оказват хуманитарна помощ на жени и деца.\r\nЗаповедта на губернатора беше издадена малко преди речта си \"За състоянието на Съюза\", по време на която обяви, че ще построи спорната стена на границата между САЩ и Мексико.  ", "date": "2019.02.07", "title": "Губернаторът на Ню Мексико се противопостави на Тръмп и изтегли стотици пазещи границата с Мексико"}
{"url": "https://www.actualno.com/varna/zatvarjat-chast-ot-varnenskija-bulevard-car-osvoboditel-za-dva-meseca-news_720589.html", "text": "  Поради ремонтните дейности в морската ни столица, бул. “Цар Освободител” около “Струга” ще бъде затворен за движение. Това съобщи Злати Златев - изпълнителен директор на \"Градски транспорт\". По думите му това ще доведе до сериозни проблеми.     От 10 февруари (неделя) част от един от най-централните булеварди ще бъде затворена и то за цели два месеца. Поради това ще се наруши маршрутът на автобуси с номера 7, 10, 12, 20, 23 и 209.   “Отсечката е малка, но достатъчна, за да създаде големи проблеми на движението. Част маршрутите ще се движат по ул. “Отец Паисий” – автобуси 7, 10 и 12, който е достатъчно натоварен и без тях. Друга част ще се движи по \"Христо Смирненски\" – също знаете колко е натоварено. Това са автобуси с номера 20, 23 и 209. Всяка линия е свързана с другите, можете да си представите какво ще се случи. Фирма \"Градски транспорт\" не може да направи нищо, за да предотврати предстоящите задръствания и закъснения на автобусите\", заяви Злати Златев.  ", "date": "2019.02.07", "title": "Затварят част от варненския булевард \"Цар Освободител\" за два месеца"}
{"url": "https://www.actualno.com/politics/deputatite-shte-obsyjdat-zakonovite-promeni-sreshtu-domashnoto-nasilie-news_720481.html", "text": "  Промените в Наказателния кодекс  срещу домашното насилие влизат за окончателно гласуване в зала на  пленарното заседание в четвъртък. Сред вносителите на  законопроекта, който предстои да бъде одобрен на второ четене е и  председателят на парламента Цвета Караянчева, която заяви лична  ангажираност и съпричастност с проблема. Промените целят изграждане на  един по-строг Наказателен кодекс, който би дал ясен сигнал към жертвите и  потенциалните извършители, че подобни престъпления никога повече няма  да остават ненаказани, както и че ще се гарантира една всеобхватна  защита от всякакви актове на насилие, уточнява БГНЕС. С проекта се допълват  квалифицираните състави на убийството и телесните повреди с цел  инкриминиране на всички форми на домашно насилие, които ескалират до  посегателство срещу живота или здравето на лицата. Предлага се  извършването на съответните деяния в условията на домашно насилие да се  въздига като квалифициращи признаци в системата на редица престъпни  посегателства – подпомагането и склоняването на другиго към  самоубийство, отвличането, противозаконното лишаване от свобода,  принудата, заканата с престъпление. Подкрепа на промените дойде и от Министерство на правосъдието и редица неправителствени организации.     ", "date": "2019.02.07", "title": "Депутатите ще обсъждат законовите промени срещу домашното насилие"}
{"url": "https://www.actualno.com/europe/korbin-postavi-uslovie-na-mej-otnosno-brexit-news_720623.html", "text": "  Лидерът на Лейбъристката партия Джереми Корбин изпрати писмо на премиера Тереза Мей с исканията на опозицията за Brexit.     Корбин ще одобри плана на правителството за Брекзит, ако бъдат изпълнени исканията на Лейбъристката партия, информира АП.\r\nВ писмото Корбин отново настоява за постоянно британско членство в митническия съюз на ЕС, което Мей многократно отхвърли.   Опозиционният политик подчертава, че премиерът няма да спечели подкрепата му само ако получи отстъпки от ЕС за спорния предпазен механизъм за Ирландия.  Лейбъристът отбелязва, че иска придържане към правилата на митническия съюз, обща митническа тарифа и споразумение за търговската политика, което ще включва Великобритания да има думата при бъдещи търговски споразумения на ЕС.\r\nПозицията на Корбин разочарова някои депутати от Лейбъристката партия, които се надяваха, че ще подкрепи призив за втори референдум.\r\nМеждувременно Мей пристигна в Брюксел за разговори с председателите на Европейската комисия Жан-Клод Юнкер, на Европейския съвет Доналд Туск и на Европейския парламент Антонио Таяни.    ", "date": "2019.02.07", "title": "Корбин постави условие на Мей относно Brexit"}
{"url": "https://www.actualno.com/vraza/buroto-po-truda-vyv-vraca-objavi-preferencii-za-rabotodateli-pri-naemane-na-bezrabotni-news_720570.html", "text": "  Работодателите от Враца и Криводол при сключване на договори за ползване на програми и насърчителни мерки за заетост и обучение по Закона за насърчаване на заетостта през февруари 2019 г. Това съобщи Дирекцията на Бюрото по труда във Враца.      които разкриват нови работни места Бюрото разполага с 10 582 лв. за безработни младежи до 29 години. За стаж на безработни лица до 29-годишна възраст на работодателите са на разположение 3 348 лв. Ако бъдат назначени безработни лица на първите 5 работни места, разкрити от работодатели в микропредприятия - свободните средства са 19 153 лв.  За работодателите, взели на работа безработни лица с трайни увреждания, включително военноинвалиди на пълно или непълно работно време – 3 590 лв.\r\n7 112 лв. са отпуснати за назначаване на безработни-самотни родители (осиновители) и/или майки (осиновителки) с деца до 5-годишна възраст. При приемане на работа на безработни над 55-годишна възраст за работодателите има свободни средства 7 784 лв. Още 9 638 лв. фигурират за назначаване на безработни с по-малко от 6 месеца или такива до 24 години, както и безработни с основно и по-ниско образование. За хората, които не работят и са с трайни увреждания Бюрото разполага със свободни средства от 8 464 лв.\r\nДирекцията на Бюро по труда Враца допълва, че ще се субсидира наемането на продължително безработни по Програма за обучение и заетост на продължително безработни лица от работодатели в частния сектор - 6 727 лв., държавни и общински лечебни заведения, общински училища, общински детски градини, както и предприятия с държавно участие и общински предприятия  – 10 090 лв. За тези мерки работодателите могат да подават заявки от днес, 7 февруари до 15.02.2019 г. включително.  Извън този срок, при назначаването на: безработни младежи до 29 г. възраст с трайни увреждания, вкл. военноинвалиди, както и младежи от специализирани институции или ползващи социални услуги в общността от резидентен тип, завършили образованието си; безработни лица, изтърпели наказание “лишаване от свобода” ; безработни на \"зелени работни места\".\r\nПовече и изчерпателна информация  в Дирекция “Бюро по труда” - Враца, както и на тел. 092 62-01-38, 092 62-11-03, 092 62-51-20.", "date": "2019.02.07", "title": "Бюрото по труда във Враца обяви преференции за работодатели при наемане на безработни"}
{"url": "https://www.actualno.com/smolyan/obshtina-devin-s-dosta-po-visok-budjet-prez-2019-godina-news_720632.html", "text": "  С около 3,8 млн. лева е увеличен бюджетът на община Девин за тази  година. Той бе одобрен от Общинския съвет с финансова рамка в размер на  16 369 296 лв., съобщи кметът Красимир Даскалов.     Предвидените приходи от местни данъци и такси са около 870 000 лева, докато чаканите неданъчни постъпления са 2 200 000 лева. Няма да има увеличение на местни данъци и такси, освен на автомобилния данък - заради .\r\nОчакваните приходи от туристически данък,  заедно с преходния остатък от 2018 г. на стойност 44 409 лева, са общо  106 093 лева. Средствата по тази сметка се използват само за развитието  на туризма и популяризирането на Девин и общината като предпочитана  туристическа дестинация.  Капиталовата  програма на Община Девин за 2019 г. е в размер на 6 458 859 лв., като  по-голямата част от тях идват от държавата, с целево финансиране чрез постановления. Парите са предвидени за няколко проекта, като по-големите и важни са: \"Ремонт и рехабилитация на централната  градска част - гр.Девин\" – 1 800 000 лева; \"Изграждане на нов гробищен  парк и довеждаща улица до него в гр. Девин\" – 920 000 лева; \"Ремонт и  реконструкции на кв. Въртлек в гр. Девин\" – 675 000 лева; довършване на  обект \"Ремонт и реконструкция на улици в с. Гьоврен\" и др.\r\nИнтересен факт е, че целевата субсидия от държавния бюджет за Девин е 547 800 лева.\r\nЗа култура са планирани 40 000 лева, с 32 500 лева ще бъдат подпомогнати организациите с нестопанска цел като  читалища, пенсионерски клубове, организации на инвалиди, диабетици и др.    За  спорт и подпомагане на спортни клубове са предвидени 15 000 лева.  Индикативният годишен разчет на сметките за средства от Европейски съюз е  в размер на 3 040 730 лева.\r\nОсновните цели, които си поставя  бюджет`2019 г. на община Девин, са: финансова стабилизация; по-висока  ефективност на бюджетните разходи; успешно приключване на важни  инфраструктурни проекти; усвояване на Европейски средства от програмния  период 2014-2020 г.; образование, здравеопазване и социална сфера;  промяна на цялостния облик и визия на Девин и съставните населени места в  общината; запазване на културните ценности, развитие на спорта и  туризма.", "date": "2019.02.07", "title": "Община Девин с доста по-висок бюджет през 2019 година"}
{"url": "https://www.actualno.com/sofia/otnovo-remonti-po-ul-graf-ignatiev-news_720631.html", "text": "  Зам.-кметът на Столична община Дончо Барбалов проведе оперативка с техническия ръководител на ремонтните дейности на ул. „Граф Игнатиев“ и строителния надзор на обекта. Това съобщиха от пресцентъра на Столична община. Представителите на надзорната фирма докладва, че със затопляне на времето строителните работи по ул. „Граф Игнатиев“ са възобновени. Строителството беше спряно за 48 дни - от 19 декември 2018 г. до 5 февруари 2019 г. поради лоши климатични условия. Изпълнителят на обекта „Джи пи груп“ е поискал от началото на строителните дейности да бъдат признати като неработни още 50 дни заради неблагоприятни метеорологични условия – дъждове през пролетта и лятото. Надзорната фирма информира, че признава 31 дни от заявените, като за тях е предоставен протокол от Националния институт по метеорология и хидрология.     Представителят на изпълнителя информира, че от обектите, включени в Зона 2, до момента е изпълнена ул. „Солунска“. Изцяло са подменени подземните комуникации по ул. „Граф Игнатиев“, завършени са релсовия път и уличното осветление и са положени 50% от настилките по ул. „Граф Игнатиев“ извън трасето на релсовия път.   С възстановяването на строително-монтажните дейности започва работа по площадите „Гарибалди“, „Славейков“ и „Св. Седмочисленици“, както и по ул. „Граф Игнатиев“ в участъка между бул. „Васил Левски“ и бул. „Евлоги и Христо Георгиеви“. Продължава монтажът на разграничителите на трамвайното трасе и перголите на пл. „Славейков“. Отстраняват се и установени от надзора и възложителя забележки.\r\nОт 12 февруари се предвижда да започне полагане на настилки по ул. „Цар Шишман“ в участъка между ул. „Граф Игнатиев“ и ул. „Ген. Паренсов“, където беше поставена временна асфалтова настилка. По време на ремонта ще бъдат направени нови тротоари, като ширината на този от страната на сградите ще бъде увеличена, обновяват се настилката на улицата, осветлението и озеленяването. Временно ще бъдат поставени ограждения, а работата ще се изпълнява поетапно, за да е максимално облекчен достъпът на пешеходци.  В момента се извършват съгласувателни процедури със „Софийска вода“АД и Министерство на културата за поставяне на подземни контейнери, като всички контейнери, които могат да бъдат заустени в канализацията, ще бъдат изпълнени.", "date": "2019.02.07", "title": "Отново ремонти по ул. \"Граф Игнатиев\" "}
{"url": "https://www.actualno.com/crime/prokuraturata-zakluchi-che-severin-krasimirov-e-vmenjaem-predava-go-na-syd-news_720627.html", "text": "   за извършените от него на 06.10.2018 г. в град Русе две престъпления - изнасилване на журналистката , представляващо особено тежък случай, и убийството ѝ, извършено по особено мъчителен начин, предаде БГНЕС.     Окръжната прокуратура в Русе назначи петорна комплексна съдебно медицинска психологична и психиатрична експертиза на обвиняемия, . Красимиров е с лека умствена изостаналост и е емоционално нестабилна личност – импулсивен тип, . Той е без фундаментални разстройства в базисни сфери от психичната дейност, които да нарушават основните му психични годности, поради което може да участва в наказателния процес и да разбира смисъла и значението на извършваните следствени действия и да разбира смисъла на наложеното наказание.   Главният прокурор Сотир Цацаров разпореди вземането на досъдебното производство на специален надзор и по него се извършват интензивни следствени действия от екип от прокурори.\r\nДо момента са разпитани 30 свидетели и са назначени 19 експертизи. Извършени са множество първоначални и допълнителни огледи на местопрестъплението и на веществени доказателства, както и претърсвания и изземвания. Изискани и получени са справки от мобилните оператори и медицинска документация.  В изпълнение на издадената от прокуратурата в Русе европейска заповед на разследване, прокуратурата във Федерална Република Германия извърши освидетелстване на и изготвените протоколи и фотоалбуми за това следствено действие са получени в прокуратурата. С оглед изложеното в протокола състояние на обвиняемия и установените по него следи от наранявания, окръжната прокуратура в Русе назначи съдебно медицинска експертиза, която да даде отговор на въпроса дали е възможно установените наранявания да са получени в резултат на оказана от жертвата съпротива.\r\nПрипомняме, че извършителят на деянията бе задържан в изпълнение на издадена от прокуратурата европейска заповед за задържане в Германия и бе преведен в страната ни. С определение на окръжния съд  Русе на Северин Красимиров е определена мярка за неотклонение „Задържане под стража“.   ", "date": "2019.02.07", "title": "Прокуратурата заключи, че Северин Красимиров е вменяем, предава го на съд"}
{"url": "https://www.actualno.com/society/prognoza-za-vremeto-7-fevruari-chetvyrtyk-news_720482.html", "text": "  Днес до обяд над страната ще е облачно и в планинските райони все още ще превалява слаб сняг. След обяд валежите ще спират и облачността временно ще се разкъса. Ще духа умерен до силен вятър от изток-североизток и с него ще продължи да нахлува студен въздух. Минималните температури ще са предимно между минус 2° и 3°, максималните ще са между 2° и 7°. Атмосферното налягане ще се повиши и ще е по-високо от средното за месеца. Такава е прогнозата за времето на Националния институт по метеорология и хидрология (НИМХ), съобщи за Агенция „Фокус“ дежурният синоптик Мартин Славчев.     Над Черноморието ще бъде предимно облачно, но ще е без валежи. Ще духа умерен до силен североизточен вятър. Вълнението на морето ще е 2-3 бала. Температурите ще се понижат, максималните ще са между 2° и 6°. Температурата на морската вода е 7 – 8°.   Над планините ще бъде предимно облачно и преди обяд все още ще превалява слаб сняг. Ще духа умерен и силен вятър от изток-североизток и с него температурите ще се понижават. Максималната на височина 1200 метра ще е около 0°, на 2000 метра – около минус 5°.\r\nВ петък ще е почти без валежи, с разкъсана облачност, вятърът чувствително ще отслабне. През почивните дни ще преобладава слънчево време, но на отделни места сутрин в низините и котловините ще има условия за мъгли. Сутрин ще е по-студено, но дневните температури ще се повишават и в неделя отново ще достигат на места до 14°-16°. Вятърът ще придобие западна компонента, ще е предимно слаб.  ", "date": "2019.02.07", "title": "Прогноза за времето - 7 февруари (четвъртък)"}
{"url": "https://www.actualno.com/society/malin-krystev-za-gospodari-na-efira-prosto-chakame-novijat-sobstvenik-na-nova-televizija-news_720675.html", "text": "  Нещата са много прости - изтече ни договорът с Нова телевизия, на Нова година. В момента телевизията е в продажба и се изчаква новия собственик, за да бъде сключен и новия договор. Това заяви пред кореспондент на в Кюстендил един от традиционните водещи на \"Господари на ефира\" .     Кръстев не допусна да има някакъв вид саботаж срещу предаването. \"За \"Господарите\" просто се чака (на Нова телевизия). Затова сме в почивка  един месец, може би сега се получават два - за да се появи новият  собственик и да сключим договор. Няма нито интрига, нито нищо! \"Капките\" продължават, защото имаме договор до 2021 година\", каза той.   На въпрос дали да очакваме \"Господари на ефира\" да се върне на екран, Малин Кръстев беше категоричен: \"Е, след 16 години, то остава и да не се завърне!\".\r\nНовината, че да се излъчва по Нова телевизия стана ясна още преди коледните празници, макар че никой от шоуто тогава не потвърди и единствено неофициално се разбра, че се търси начин предаването да отиде в друга телевизия.  През 2018 година \"Господари на ефира\" претърпя сериозен удар по реномето си. Причината - скандалът с репортера , след като стана ясно, че той симулира побой при свое разследване.", "date": "2019.02.07", "title": "Малин Кръстев за \"Господари на ефира\": Просто чакаме новият собственик на Нова телевизия"}
{"url": "https://www.actualno.com/burgas/osydiha-myj-za-bludstvo-v-burgas-news_720622.html", "text": "  Мъж, подсъдим за блудство, бе осъден на 9 години и 4 месеца в Бургас.     Тричленен съдебен състав призна мъжа за виновен в това, че на 7 юни 2018 г., в град Бургас, к-с „Меден рудник“, при условията на продължавано престъпление, на три пъти блудствал с момиче на 14- годишна възраст, като блудството представлява опасен рецидив. Съдът оправда подсъдимия по обвинението – деянието да представлява особено тежък случай. Окръжен съд – Бургас осъди подсъдимия да заплати на гражданския ищец М. Д., чрез нейните родители и законни представители, сумата от 4 000 лв., представляващи обезщетение за претърпените от пострадалата неимуществени вреди.   ", "date": "2019.02.07", "title": "Осъдиха мъж за блудство в Бургас"}
{"url": "https://www.actualno.com/faces/malin-krystev-izkustvone-se-pravi-ot-evtini-erzac-hora-news_720662.html", "text": "  Тази седмица кюстендилската публика има възможността да се наслади на наситена културно-театрална програма, част от която са едни от най-големите и успели театрални актьори.     В понеделник, 4 февруари, Малин Кръстев, Герасим Георгиев - Геро и Мариела Топалова представиха в препълнената зала на читалище \"Братство\" комедийния спектакъл \"Свалячи\"- за живота на хората от “Б“ група, а днес носителят на “Аскеер“ и “Икар“, заедно с председателя на Съюза на артистите в България Христо Мутафчиев и Асен Блатечки, който спечели наградата за най-добра мъжка роля в лентата „Съдилището” от фестивала \"Златната роза\" и куп даровити актьори, ще представят нашумелия спектакъл “Зимата на нашето недоволство“, за играта си в който през изминалата година Малин Кръстев печели наградата. \r\nЕто какво разказа за от града - носителят на “Аскеер“ и “Икар“ - Малин Кръстев.   Здравейте! И аз много се радвам, че тази седмица сме част от културната програма на вашия град. От “Свалячи“ хората могат да очакват много смях и забавления, екзистенциални въпроси, които човек си задава, когато е безумно влюбен и иска да срещне жената в живота си! Двамата герои са абсолютни неудачници, малко “чаплинови“ персонажи, затова и по някакъв начин изглеждаме по чаплиновски и желанието да намерят перфектната жена за себе си - все не успяват милите и все си мислят, че там в смъртта, горе някъде ще открият ония жени, които да импонират на тяхното мъжко достойнство. Много забава, през много перипетии минават героите, надявам се хората да се забавляват!     Това с Теди не е пъвата ни среща. Преди това сме се срещали с едно много идиотско представление “Макбет“ в Младежкия театър, след това “Улицата“ в НДК, където си партнираме и с Геро. С Теди се познаваме от години и това е едно приятелство от много дълги години. Той винаги е бил експресивен човек с много чувство за хумор, на което не можеш да устоиш. Един актьор трябва да бъде в много добра кондиция, за да може да работи с Теди Москов, защото не всичко днес, което е изработено на репетицията, утре е същото. Теди сменя нещата в движение, но за първи път, от години, не е правил такова представление, каквото е това. Може би филма на Ето Рескова много му помогна и фактът, че той е влюбен в италианското кино и най-вече неореализма в италианското кино. \r\nЗа документалния му филм, за Ваня Червенушева, той беше отишъл специално на гости при Ето Рескова - да заведе Ваня там, за да се запознаят. И така за първи път може би в това му представление, Теди обръща нещата и е единственото представление, което те хваща за гърлото и те кара да се замислиш! Стана едно нежно, недотам “Теди-москово“ представление. И отново тази вечна тема за любовта и за едни трима приятели, влюбени в една жена. Играем с прекрасната трупа на Малък градски театър “Зад канала“ - от който вече, от една година, съм част и аз и ми е изключително приятно. И така, надявам се да гостуваме в Кюстендил, но ние в четвъртък отново сме тук - със “Зимата на нашето недоволство“! Да. А след тази вечер, мисля че публиката в Кюстендил, след като изгледа това прекрасно представление - “Свалячи“, ще се наслади наистина и на класиката. Бина Харлампиева направи страхотно представление! Мисля, че публиката ще се изненада от Асен Блатечки! Мисля, че Асен Блатечки успя да направи невероятно хубава роля и си партнираме прекрасно! Благодаря и на Бина, че след толкова години с Асен отново сме на сцената! Десет години не сме се засичали в театрално представление. Много се радвам и че залите са претъпкани и спектакъла се радва на голям обществен интерес, превръщайки се в един от най-гледаните спектакли.   Ами много по-отговорна е, защото е мисия! Всичко онова, което си разбрал през годините, срещите ти с големи творци като Леон Даниел, Крикор Азарян, работата ми с в момента действащите режисьори, а и пътя който сме извървели аз и Геро и в момента, в мащаба, в който сме като актьори - наша отговорност е да го предадем на следващото поколение! И това е МИСИЯ! Мисия, която тръгна на майтап преди 10 години през една студия, която закриха, след като напуснах Младежкия театър. Това беше и причината да вземем самостоятелен клас в колежа “Любен Гройс“. Преди това бях четири години асистент на проф. Йвайло Христов в Академията в НАТФИЗ и мисля, че натрупах доста опит - и с работата ми като асистент на Йвайло, а и десет години в студия. Така че в момента имаме 22 прекрасни деца - много шарен, интересен клас. На 10-ти февруари им е изпита. Ами не, те са първа година, първи семестър, сега треперят от ужас и на 10-ти от 17:00 часа за първи път ще видят своята публика, милите. Още са на етюди и не са в състояние и да работят с текст. След това ги очаква съвременна драматургия. В екипа е включена и Весела Бабинова. Наскоро тръгва сериала “Денят на бащата“, където тя е в главната роля. И така, за баланс взехме и една жена в екипа, за да не полудеят тези мили деца! Ами, вижте, всяко поколение си носи талантите и личностите със себе си. Важно е обаче каква личност ще станеш! И през какво се формираш - единственото, което в момента ме притеснява е, че при младите хора започнаха да липсват авторитети. Думи като чест, дълг, достойнство, една актьорска хигиена, отношение към онова, което е било преди тях - липсва. Все повече виждаш как консуматорското общество ги е накарало да копират всичко от Youtube, от телевизията, а не създават! Не творят! Не разгръщат въображението си. И тук идва големият проблем. Иначе са страшно талантливи и готини деца, просто някой трябва да ги провокира! И да създаде от тях личности - индивидуалности. Изкуство не се прави от евтини - ерзац хора! Изкуството само по себе си ги изхвърля! - Ох.. за това тук... не знам дали времето ще ни стигне да побере всичко онова, което имам да кажа за тази велика личност! Много лично го усещам този човек и за това едно от най-трудните ми представления беше неговата постановка “Три сестри“. В деня, в който трябваше да играем, той почина сутринта, а вечерта беше най-тежкият ни спектакъл, на всички от трупата на Младежкия театър. Да, беше наистина много трудно - да играеш пред публика в такъв момент. И..така де.. Ето такива мъдреци липсват на днешно време! Някак този човек липсва и на поколения напред - с работата му, с всичко, което правеше и единственото му живо представление, говоря в неговата цялост - “Лазарица“ в момента дори вече не се играе в Народния театър. Лека полека си отиват някои хора и ние оставаме без памет. И както казва геният Теди Москов: “Само помиярът няма родова памет.“ Но той остави много актьори и то добри и готини артисти, които по някакъв начин разказваме все още за него и преподаваме за него. А наистина той беше учебник и за актьора, за въображението - той, Леон Даниел - такива хора обичаха артистите! Във всяка една постановка виждаш любов към актьора и работата към него. Така че, наистина страшно много неща ми е дал професор Азарян и ме е провокирал. Да не говорим, че при първата ми работа с него играех куче, след това ми даде да играя Оливия в “Дванайсета нощ“ - такава графиня бях, толкова красива, имах рокли... Да. След това играх Вершинин в “Три сестри“ и така нататък, но извън всичко това той ходеше, гледаше спектаклите ни - имаше една определена група актьори, които ни обичаше като родни деца! Звънеше ни посред нощ да си говорим за представлението, което е гледал, дори за роли, по които той не е работил с мен. Имаше наистина една много духовна, бащина връзка между нас! ", "date": "2019.02.07", "title": "Малин Кръстев: Изкуство не се прави от евтини - ерзац хора!"}
{"url": "https://www.actualno.com/starazagora/do-bogomilovo-i-universiteta-bez-vinetka-s-premestvane-na-dve-tabeli-news_720618.html", "text": "  “Още от утре пътуващите за село Богомилово и Тракийския университет няма да имат нужда от винетни стикери. Такива няма да са необходими и на пътуващите до новия гробищен парк, който ще бъде пуснат в експлоатация до края на годината”, обяви днес кметът на общината Живко Тодоров.     Тъй като Стара Загора се развива в западна посока е неудачно жителите да заплащат винетна такса за републикански път, който на практика обслужва града. Това е била и причината кметът и Илия Златев, директор на Областно пътно управление, да решат да се преместят табелите за начало и край на населеното място. Те вече се поставят до Т-образното кръстовище точно преди Богомилово.   “От утре обаче влиза в сила и ограничението на скоростта от 50 километра в час за участъка”, заяви Златев. Той обясни още, че винетен стикер не се изисква и за жителите на кв. “Зора”, както е било и досега. Табелата за начало и край на Стара Загора е на около 250 метра от разсадника в източната част на града. Движещите се към “Зора”, Голеш и магазина на една от веригите хипермаркети нямат нужда от винетка, защото пътят е републикански, но минава през населеното място - град Стара Загора. Винетна такса е необходима обаче за околовръстния път от Казанлък в посока към пътен възел „Зора”.\r\nПодготвя се допълнително споразумение между община Стара Загора и Агенция “Пътна инфраструктура” за поддръжката на засегнатите пътни участъци. С неговото подписване ще бъде решен и този казус - поддръжката ще се поеме от общината и тя няма да има проблем с финансирането й.  ", "date": "2019.02.07", "title": "До Богомилово и университета без винетка с преместване на две табели"}
{"url": "https://www.actualno.com/asia/facebook-povishava-prozrachnostta-na-politicheskite-reklami-predi-izbori-v-indija-news_720676.html", "text": "  Facebook Индия ще публикува подробности за спонсорите, за да осигури прозрачност в политическата реклама преди изборите, които ще се проведат до май, предаде БГНЕС.     Facebook има близо 300 милиона потребители в Индия и политическите партии през последните години използват социалните медии, за да достигнат до нарастващото като брой население, оборудвано със смартфони.   Гигантът на социалните медии каза, че потребителите ще виждат \"публикувано от\" или \"платено от\" на политическите реклами в опит да сложат край на анонимността на рекламодателите и да донесат прозрачност в предизборните кампании.\r\n\"Това ще даде на хората повече информация за това кой е отговорен за рекламите, които виждат\", се казва във Facebook.  Новата политика от този месец ще се отнася и за политическите кампании, които се провеждат в Инстаграм друго популярно приложение, собственост на американския технологичен гигант.\r\nFacebook ще показва и местоположението на политическите страници, в които се показват тези реклами, за да се гарантира, че на платформите се провеждат оригинални кампании.   Потребителите ще могат също да имат достъп до библиотека за търсене, за да намерят политически реклами, включително впечатленията и произхода на хората, които са гледали публикациите.    ", "date": "2019.02.07", "title": "Facebook повишава прозрачността на политическите реклами преди избори в Индия"}
{"url": "https://www.actualno.com/society/masovo-deca-pushat-nargile-u-nas-patriotite-iskat-zabranata-mu-na-zakrito-news_720557.html", "text": "   . Това сочат данните на Световната здравна организация (СЗО), които \"Обединени патриоти\" са приложили като мотиви към внесените поправки в Закона за здравето и Закона за закрила на детето.     Става ясно, че България заема второто място сред общо 42 страни по брой на пушещите така популярната сред младежите на на 15-годишна възраст. Освен това подрастващите между 11 и 13 години също посягат към , като по този показател страната ни се нарежда на пето място.   Припомняме, че патриотите начело с Валери Симеонов са .\r\nКъм момента употребата им не е ясно регламентирана в българското законодателство, отбелязва още Dnes.bg.  Според авторите на предложенията за промени в нормативната уредба заради ниската здравна култура .\r\nНе става ясно какъв пазар ще засегнат промените, тъй като голяма част от смесите за тютюн, плодове и листа за наргилетата нито като продажби, нито като канали за дистрибуция.   За забрана на наргилетата за деца се заговори преди две години. По-рано Здравното министерство проведе широко обществено обсъждане, но така и не внесе поправки в закона по темата. Мотивите за забрана на наргилетата в закрити помещения на \"Обединени патриоти\" са същите като преди.    ", "date": "2019.02.07", "title": "Масово деца пушат наргиле у нас, патриотите искат забраната му на закрито"}
{"url": "https://www.actualno.com/europe/francija-otzova-poslanika-si-v-italija-zaradi-kritiki-news_720678.html", "text": "  Министерството на външните работи на Франция отзова посланика си в Рим за консултации след серия от „провокации“ от управляващото в Италия правителство, предава AFP.     „В продължение на няколко месеца Франция бе обект на многократни обвинения, неоснователни атаки и странни претенции\", се казва в изявление на министерството, в което описва действията на Рим „безпрецедентни\" за периода след края на Втората световна война.   Напрежението между Франция и Италия ескалира от юни миналата година насам, когато „Движение 5 звезди“ и „Лига“ съставиха коалиция в Рим.\r\nПоследният от серия инциденти датира от вторник, 5 февруари, когато вицепремиерът на Италия Луиджи ди Майо проведе среща с представители на движението на „жълтите жилетки“ , протестиращи срещу правителството на френския президент Еманюел Макрон. Срещата се състоя край Париж.  ", "date": "2019.02.07", "title": "Франция отзова посланика си в Италия заради критики"}
{"url": "https://www.actualno.com/america/sasht-zapochna-da-uhajva-voennite-vyv-venecuela-za-da-izostavjat-maduro-news_720505.html", "text": "  Вашингтон е готов да изключи от санкциите военните командири във , ако те признаят за временен президент лидера на опозицията Хуан Гуайдо. Това написа в Twitter съветникът по националната сигурност на президента на САЩ Джон Болтън, предаде БГНЕС.     \"САЩ ще обмислят вдигането на санкциите срещу всеки висш военен лидер във Венецуела, който подкрепи демокрацията и признае конституционното правителство на Хуан Гуайдо\", написа Болтън.   Съветникът на Тръмп подчерта, че \"в противен случай международният финансов кръг ще бъде затворен напълно\". и призова офицерите да направят \"правилния избор\" и да се обърнат към Гуайдо, вместо към Николас Мадуро.\r\nСамият Мадуро вече нареди на военните да блокират мост, свързващ Венецуела с Колумбия, за да се попречи на влизане на хуманитарна помощ от там. Мадуро е категоричен, че оказването на чужда хуманитарна помощ всъщност представлява прикритие за военна инвазия.  Междувременно стана ясно, че Словакия не признава Гуайдо за временен президент на Венецуела, докато чешкият президент Милош Земан е изпратил покана към Гуайдо да дойде на посещение в Чехия - знак, че го признава за държавен глава.", "date": "2019.02.07", "title": "САЩ започна да \"ухажва\" военните във Венецуела - за да изоставят Мадуро"}
{"url": "https://www.actualno.com/books/zara-pyrvijat-psihologicheski-roman-v-istorijata-na-bylgarskata-literatura-news_720321.html", "text": "  \"Зара\" (1914) е първият психологически роман в историята на българската литература. Сюжетът му проследява 15 години от израстването на главната героиня, между 16 и 30, за да покаже как се изгражда характерът на една интелигентна българска жена от средната класа преди Първата световна война. Фокусът е върху любовните преживявания, а те са много интересни и разнообразни в живота на Зара. Романът е и портрет на българското общество от началото на века.     Евгения Димитрова (1875-1930) е нашата най-известна белетристка през първите три десетилетия на ХХ век, несправедливо забравена след смъртта й.   Евгения хаджи Петрова е родена на 21 май 1875 г. в Шумен. Скоро след Освобождението семейството се премества в Русе – града, с който са свързани детството и младостта й. Произхожда от много интересен възрожденски род.\r\nСлед като завършва девическа гимназия, Евгения учителства за кратко във Варна, а после заминава да учи медицина във Виена. Дали защото се разболява, или защото медицината не спечелва сърцето й, но още след първата година се връща в Русе и така прекъсва висшето си образование. Продължава да изучава немски език. Превежда художествена литература за много вестници и списания; в неин превод излизат и книги, например пиесата „Да живее животът!“ от Херман Зудерман през 1905 г. (с второ издание през 1919 г.).  Като писателка – в крак с модата на своето време – Евгения дебютира с поезия.\r\nВсе пак няма дарба на поетеса и очевидно го съзнава, но продължава да публикува стихотворения, макар рядко и то в проза, поне до началото на 20-те години. По същото време (около средата на 90-те) започва да пише и разкази. Тези творчески опити съвпадат с времето на голямата й любов – Димитър Димитров.       ", "date": "2019.02.07", "title": "\"Зара\" - първият психологически роман в историята на българската литература"}
{"url": "https://www.actualno.com/burgas/deca-ot-specializirano-uchilishte-v-burgas-poluchiha-podaryci-news_720666.html", "text": "  Полицаи от Бургас, които играха футбол благотворително, връчиха събраната сума на децата, за които беше предназначена. Това са възпитаниците на училището за деца с ментални увреждания „Отец Паисий”.     Празникът започна с церемония, на която директорът на училището Диана Костова получи събраните близо шест хиляди лева.\r\nДецата поканиха полицаите да играят заедно футбол и така разчупиха рамките на официалностите между домакини и гости. Импровизираната спортна проява стана повод за нова идея. През 2020 година ще се проведе футболен турнир, в който деца от училището ще изиграят демонстрационна среща.  Малчуганите получиха подаръци, сред които и спортни принадлежности. Полицаите си тръгнаха с късмети и сувенири.\r\nБлаготворителният турнир се проведе в края на месец януари в спортна зала „Никола Петков\" в кoмплекс \"Меден Рудник\". Участваха 25 отбора, съставени от полицейски служители, работещи в общината, военни, пристанищни работници, охранители, футболни фенове.    ", "date": "2019.02.07", "title": "Деца от специализирано училище в Бургас получиха подаръци"}
{"url": "https://www.actualno.com/asia/vouvashtite-v-jemen-strani-se-sporazumjaha-za-ottegljane-ot-hodejda-news_720711.html", "text": "  Правителството на Йемен и бунтовниците хусити се споразумяха за оттегляне на силите им от пристанищния град Ходейда, в който са складирани жизненоважни хранителни запаси, след преговори с посредничеството на ООН, предаде БГНЕС.     Оттеглянето от Ходейда първоначално бе договорено през декември по време на разговорите в Швеция, но крайните срокове за оттегляне на силите от пристанищата и частите на града бяха пропуснати.   ", "date": "2019.02.07", "title": "Воюващите в Йемен страни се споразумяха за оттегляне от Ходейда"}
