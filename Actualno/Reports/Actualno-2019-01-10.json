{"url": "https://www.actualno.com/plovdiv/avtobusi-do-polunosht-za-otkrivaneto-na-plovdiv-evropejska-stolica-na-kulturata-news_715538.html", "text": "  Заради откриването на „Пловдив – Европейска столица на културата 2019“ на 12 януари, по 7 линии от основния вътрешноградски транспорт в Пловдив се пускат извънредни рейсове. Това съобщиха от Общинското предприятие „Организация и контрол на транспорта“.     С делнично разписание, съгласно утвърдената общинска транспортна схема, ще се движат автобусите по линии с номера 1, 4, 6, 9, 10, 12 и 21. Те ще се движат до полунощ в събота.    на най-значимото за Пловдив събитие започва в 19 часа на 12 януари на специално изградената за целта кула със сцени на пет нива в центъра на града. Очаква се на него да присъстват около 30 000 души. Спектакълът ще продължи около час, след което от 21 часа на Пеещите фонтани в Цар-Симеоновата градина ще има огнен спектакъл. В него всички присъстващи ще имат възможността да видят огнени ефекти и инсталации, кукли, кокили и театрални атракциони. Постановката е дело на мим-формация „ЖАР театър“ и театър на огъня и сенките „Fireter“, които ще превърнат пеещите през топлите месеци фонтани в истинска сцена.", "date": "2019.01.10", "title": "Автобуси до полунощ за откриването на Пловдив - Европейска столица на културата"}
{"url": "https://www.actualno.com/society/novinite-naj-vajnoto-za-denja-10-januari-news_715525.html", "text": "   Редакционният екип на ви представя най-важните новини за изминалия ден, 10 януари.       България и съюзниците ѝ не успяха поне да забавят движението на пакет \"Мобилност\" в Европейския парламент (ЕП), след като днес (10 януари) той премина скоростно през транспортната комисия на ЕП.   Заради вече прословутия нов , една от най-знаковите работодателски асоциации в България - Българската петролна и газова асоциация (БПГА), взе решение да излезе от КРИБ. Причината - подкрепата на КРИБ законът да бъде отложен, а председателят на КРИБ Кирил Домусчиев дори обяви, че КРИБ е съгласна законът да се отлага дотогава, докато и малките компании не се справят със законовите изисквания. Има нови данни, които подсказват за нарушение на закона при сделката между Община Пазарджик и фирма \"Риал Стейтс\" за изграждане на фотоволтаичен парк. Това твърди в свое официално съобщение неправителствената организация Антикорупционен фонд (АКФ). Фирмата е собственост на майката на отдавна вече известната Гинка Върбакова, която чрез своя друга компания - \"Инерком България\", иска да закупи българския бизнес на ЧЕЗ.     С Красимир Каракачанов се познаваме много добре. Решавали сме различни конфликти на трапеза, на маса. При вълненията в Красна поляна от 2007 година седнахме, почерпихме се и нещата се потушиха. Всичко може да се реши на една хубава трапеза с една хубава ракия. Правя уникална ракия от горски малини, която прави чудеса, създава топлота у хората, предразполага ги да си подадат ръце.\" Това каза лидерът на партия \"Евророма\" Цветелин Кънчев във връзка със случая в с. Войводиново и твърденията на бившия депутат от ДПС Александър Методиев (Бат Сали), че Кънчев и Каракачанов са обикаляли ромски махали да купуват гласове. \"Недоволството на гражданите от т.нар. реформа във ВиК сектора нараства. Реално се повишават единствено и само цените. Нищо не се променя към по-добро – нито качеството на водата, нито качеството на услугата, нито намаляват течовете, нито стават по-ефективни инвестициите. Това заяви днес омбудсманът Мая Манолова в хотел \"Шумен\".    С много остър коментар в личния си профил във Facebook бившият български посланик в Русия Илиян Василев постави въпроса с официално публикувано на официалната Facebook страница на руското посолство в България мнение, в което беше използвано следното изречение: \"По-големи олигофрени и малоумници от платените жълтопаветни русофоби няма\". Вицепрезидентът на Асоциация на Атлантическия договор на НАТО и бивш посланик на България в САЩ Елена Поптодорова призова заместник-главния прокурор Иван Гешев да коментира информацията, че руски агенти са използвали българската територия, за да доставят комуникационни системи в Черна гора, във връзка с неуспешния преврат срещу президента там.  Скандалът с продажби на български паспорти на чужденци продължава да е тема на европейски медии. EUreporter също се спира на темата, разказвайки за действията на Катя Матева, блокирала досиетата на около 7000 мераклии за наши документи, тъй като не отговаряли на основното изискване, че подалите ги хора да могат да докажат българския си произход. Българите, на които не им достига стаж за пенсия, от началото на годината плащат повече, ако искат да си закупят осигурителен стаж. Това съобщиха от Националният осигурителен институт. Поскъпването е с 10 лв. на месец.", "date": "2019.01.10", "title": "Новините: Най-важното за деня, 10 януари"}
{"url": "https://www.actualno.com/asia/500-choveka-na-pogrebenie-na-krokodil-v-indija-news_715550.html", "text": "  500 човека са отишли на погребение на крокодил в Индия, съобщи РИА Новости, позовавайки се на „Hindustan Times“. Крокодилът, на име Гангарам живеел в езеро и успял да спечели любовта на жителите на околните села.  Според пояснения от представители на местното горско стопанство, вличугото умряло от старост на възраст 130 години.     Цитираното издание съобщава, че на крокодила било организирано тържествено погребение - до гроба бил докаран с трактор, украсен с цветя и гирлянди. По думите на местни жители влечугото се отличавало с дружелюбие. Даже децата можели да плуват заедно с него. Ганграм никога не нападал и никому не причинявал вреда. Той беше не крокодил, а приятел, споделил пред „Hindustan Times“  жител от околността на водоема, отбелязвайки, че са го хранели с ориз и боб.\r\nОбикналите крокодила жители на селото възнамеряват да издигнат на гроба му статуя, предаде още агенцията.", "date": "2019.01.10", "title": "500 човека на погребение на крокодил в Индия"}
{"url": "https://www.actualno.com/crime/zadyrjaha-podbuditel-na-paleji-v-dobrich-news_715531.html", "text": "  С мярка „задържане под стража“ е 43-годишен мъж от Добрич по обвинение за палежи на автомобил и заведение по ул. „Горски извор“ в града. Установено е, че в качеството си на подбудител през декември той е уговорил друг мъж да помогне на другиго за палежите. Подстрекателят обещал парично възнаграждение на двамата извършители на престъпленията, които вече са задържани.     Заведението е палено два пъти, но и двата опита на наетите за палежа останали неуспешни. По данни на прокуратурата през нощта на 10 декември те са запалили автомобил, паркиран в централната част на Добрич.   Освен за подбудителство, задържаният ще отговаря през закона и за притежание на наркотици, след като е хванат и с 0,180 грама канабис на 4 януари. Снимка: Архив   ", "date": "2019.01.10", "title": "Задържаха подбудител на палежи в Добрич"}
{"url": "https://www.actualno.com/ruse/pchelari-ot-ruse-alarmirat-za-bydeshteto-na-meda-news_715542.html", "text": "  На 9 и 10 януари, в Доходното здание в Русе от Русенска област участват на регионален форум „ “. Организатор на събитието е сдружение „Пчелари Русе“. В центъра на разискванията в регулярната среща преди активния сезон са възможностите за развитие на успешното пчеларство при настоящите условия и перспективата за това в новата Обща селскостопанска политика, информираха от областната управа в Русе. Основната задача на форума е пчеларите да обменят опит помежду си за предизвикателствата на терен с пчелните семейства.     Основен проблем през 2017 и 2018 г. е , като Украйна, Китай и Аржентина. Това категорично подбива много цената на българския мед. Тревожно е буквално убиващото пчелите неспазване от арендаторите на наредбата за пръсканията на културите и опазването на полезните насекоми.   В края на форума ще се подпише и приеме съвместна декларация на участниците в срещата. Предвижда се тя да бъде част от предложението на България пред органите на Европейския съюз за бъдещeто на Общата селскостопанска политика и исканията на пчеларите да бъдат включени в нея.", "date": "2019.01.10", "title": "Пчелари от Русе алармират за бъдещето на меда"}
{"url": "https://www.actualno.com/analysis/majk-pompeo-se-zakani-na-iran-i-hizbula-news_715552.html", "text": "  Държавният секретар на САЩ Майк Помпео заяви по време на реч в Кайро, че докато групировката \"Хизбула\" има голямо присъствие в Ливан, Вашингтон няма да приеме това, пише израелският вестник Haaretz.     Помпео заяви още, че САЩ няма да позволят на Иран да превърне Сирия в следващия Ливан и ще работи с партньорите си за \"изгонването на всички ирански войници\" от Сирия.   Американският дипломат е на обиколка в Близкия изток, за да информира партньорите си за решението на САЩ да се изтеглят от Сирия и за борбата срещу Иран.\r\nПо време на речта си, Помпео обвини близкоизточната политика на президента Барак Обама за засилването на позициите на Иран.  Държавният секретар призова съюзниците на САЩ в региона да формират единен фронт срещу Иран.\r\nСпоред него Вашингтон е подценил радикалния ислям.   По думите му политиката на Обама към Иран е довела до пренебрегване на действията на групировката \"Хизбула\", която пък е натрупала ракети, които са заплаха за Израел.    Той разкри, че с помощта на иранския режим \"Хизбула\" е натрупала 130 000 ракети.\r\nТози арсенал е насочен към нашия съюзник Израел, предупреди Майк Помпео.\r\nДържавният секретар похвали президента на САЩ Доналд Тръмп за предприетия от него по-конфронтационен подход към Иран и изтеглянето му от ядрената сделка.", "date": "2019.01.10", "title": "Майк Помпео се закани на Иран и \"Хизбула\""}
{"url": "https://www.actualno.com/sliven/visshi-amerikanski-voenni-se-sreshtnaha-s-oblastnija-upravitel-i-kmeta-na-sliven-news_715530.html", "text": "  Висши американски военни вчера проведоха срещи с ръководителите на държавната и общинската власт в Сливен. Визитата бе съвместна инициатива на Командването на Предна оперативна база „Ново село“ и директора на Териториалната дирекция на ДАНС в Сливен - Николай Чиликов. В Областна администрация американските военни се срещнаха с областния управител Чавдар Божурски.     Гостите съобщиха, че провеждат серия от срещи с представители на общинската и държавната власт в региона, с цел да проучат какви са възможностите за съдействие при решаването на проблеми, свързани с нуждите на местната общност. В отговор на проявения интерес, Чавдар Божурски заяви, че такава помощ би могла да е нужна при овладяването на природно бедствие или криза, когато освен бърза реакция на властите, са необходими и голям човешки и технически ресурс. Всяко допълнително съдействие с предоставянето на жива сила и технически единици би помогнало за по-бързото ликвидиране на създалата се ситуация.   Командирите поеха ангажимент чрез посолството на САЩ у нас да изяснят процедурите за предоставяне на подобна помощ от американските военни, пребиваващи на Предна оперативна база „Ново село“.\r\nВ Община Сливен американските офицери проведоха среща с кмета Стефан Радев. Гости и домакини обсъдиха възможностите за партньорство в социалната и културната сфера. Коментирани бяха също предстоящите дейности и военни учения на войсковите формирования на оперативна база „Ново село“.  „Общата ни задача е да подобряваме връзките и отношенията между българските и американските граждани“, заяви по време на срещата кметът Стефан Радев. Той допълни, че Община Сливен се радва на добро сътрудничество с Посолството на САЩ, с чиято подкрепа е започнало изграждането на ново защитено жилище за възрастни хора с умствени увреждания.\r\nВ края на разговора кметът покани американските представители от базата да се включат в предстоящите мероприятия в града, на която те откликнаха с готовност.   Американските военни командири изразиха задоволството си от посещението и оцениха високо българското гостоприемство.    Очаква се срещите да продължат.", "date": "2019.01.10", "title": "Висши американски военни се срещнаха с областния управител и кмета на Сливен "}
{"url": "https://www.actualno.com/balkani/bylgarski-investitori-kupuvat-makedonska-banka-news_715547.html", "text": "  Евростандарт банк преговаря с български финансов инвеститор за продажбата на капитала си, твърди македонското издание Фактор, цитирайки свои източници от банката.     Преговорите са водени интензивно и са почти в своя край, но преди да бъдат финализирани трябва да бъдат одобрени от Народната банка.   Евростандарт банк е собственост на два равноправни субекта с равни права и задължения.\r\nТова са G.O.F.I. Group of Finance and Investment SA, която притежава 50% от капитала и е собственост на бизнесмена Трифон Костовски.  Другата половина от капитала е собственост на E.H.H. Eastern Hemisphere Holding SA. И двете фирми са регистрирани в Мелиде, Швейцария.", "date": "2019.01.10", "title": "Български инвеститори купуват македонска банка "}
{"url": "https://www.actualno.com/america/trymp-moje-da-propusne-davos-ako-chastichnata-blokada-na-pravitelstvoto-ne-byde-vdignata-news_715546.html", "text": "  Президентът на САЩ Доналд Тръмп заяви, че ще пропусне годишната международна конференция в Давос, Швейцария, ако проблемът със спирането на правителството, предизвикан от неговото желание да построи стена на границата с Мексико не бъде разрешен.     Тръмп планира да посети Давос, след по-малко от две седмици, но той каза, че \"ако блокирането продължи, аз няма да отида\", предаде БГНЕС.   Части от американското правителство са без финансиране от вече три седмици, докато Тръмп спори с опозиционните демократи за желанието му да построи стена, дълга стотици метри по границата с Мексико.", "date": "2019.01.10", "title": "Тръмп може да пропусне Давос, ако частичната блокада на правителството не бъде вдигната"}
{"url": "https://www.actualno.com/balkani/gyrcija-poiska-makedonija-da-revizira-uchebnicite-po-istorija-news_715556.html", "text": "  Гърция поиска от Македония да премахне от учебниците си по история ревизионистки и иредентистки елементи, включително заблуждаващи карти и препратки към древната гръцка цивилизация, съобщава електронното издание на атинския ежедневник Kathimerini, цитирано от \"Фокус\".     Съобщава се, че искането е направено по време на неотдавнашна среща в Солун на съвместна експертна комисия, натоварена с обсъждането на археологически, исторически и образователни въпроси.\r\nКомисията бе създаден, след като Атина и Скопие постигнаха споразумение за преодоляване на спора за името, подписано миналия юни. Предстои договорът да бъде ратифициран от двата парламента.\r\nОчаква се експертите да се срещнат отново по-късно този месец, допълват от редакцията.  ", "date": "2019.01.10", "title": "Гърция поиска Македония да ревизира учебниците по история"}
{"url": "https://www.actualno.com/society/oshte-10-pristrojki-sa-syboreni-v-ciganskata-mahala-vyv-vojvodinovo-news_715559.html", "text": "  Още 10 пристройки са съборени в циганската махала. Това каза за  „Фокус“ кметът на село Войводиново Димитър Тосев. По думите му не става въпрос за къщи, а за пристройки и бараки, които са опасни за живеене. „По преценка на комисията, организирана от Община Марица, от кмета Димитър Иванов, са описани тези сгради. Днес са премахнати 10 такива паянтови постройки“, каза Тосев и уточни, че утре ще се извозват остатъците от постройките, които днес не са. Кметът уточни, че остават за събаряне по-масивните постройки, за които е необходим 14-дневен срок. „Вътре в тях има покъщнина, която циганите, трябва да дойдат и да си вземат“, допълни Тосев.     ", "date": "2019.01.10", "title": "Още 10 пристройки са съборени в циганската махала във Войводиново"}
{"url": "https://www.actualno.com/curious/izvestni-narodni-pogovorki-v-prevod-na-programistki-ezik-news_715554.html", "text": "   Да би мирно седяло, не би чудо видяло - Да би мирно кликало, не би Фейсбук видяло.       Стадо без мърша не може. - Форум без спам / хейтъри не може.     Без наука няма сполука. - Без Фейсбука няма сполука.  Бог високо, цар далеко. – Оптичен кабел високо, сървър далеко.    Блага дума железни врата отваря. - Блага парола железни акаунти отваря.  Брат брата не храни, но тежко му, който го няма. - Юпиес Юпиеса с ток не храни, но тежко му, който го няма.     Бяга като дявол от тамян. - Бяга като \"Троянски кон\" от антивирусна програма.      Видяла жабата, че подковават коня, и тя вдигнала крак. - Видяла Vista - та, че преинсталират Windows - а, и тя вдигнала хард диск.  ", "date": "2019.01.10", "title": "Известни народни поговорки в превод на програмистки език"}
{"url": "https://www.actualno.com/society/api-kaza-kak-da-si-vyrnem-dadeni-poveche-pari-za-elektronni-vinetki-po-hartien-pyt-news_715523.html", "text": "  Надвзети за електронни винетки суми ще бъдат възстановявани. Това обяви АПИ на своята интернет страница.     Още вчера (9 януари), се свърза с Комисията за защита на потребителите заради , че потвърдена за купуване винетка няма да може да се върне или преработи. В крайна сметка стана ясно, че само АПИ има компетенцията да каже какво се случва, ако бъдат подадени грешни данни – например регистрационен номер на друга кола. Оказа се, че според АПИ ако сбъркаш регистрационния номер, парите няма да ти бъдат възстановени. Ако обаче се иска просто промяна на регистрационния номер, а не да се връщат пари, тогава отново трябва да се обърнете към АПИ. Засега обаче, към 10 януари горещият телефон на сайта bgtoll.bg не работи, а неколкократните опити да доизясним нещата с евентуално прехвърляне на винетка на правилен регистрационен номер на друг телефон (02 917 33 56) все още удрят на камък.\r\nСега АПИ обяви, че ако потребители са платили няколко пъти винетка за едно и също превозно средство и с един и същ период за валидност, трябва отново да се обърнат директно към агенцията. Изпраща се заявление в свободен текст до председателя на УС на АПИ (до вчера това беше , но той подаде оставка), но трябва да бъде уточнена и следната допълнителна информация:\r\n1. При картово плащане – регистрационен номер на автомобила; PAY номер; начин на плащане – чрез мобилно приложение, чрез уеб сайта bgtoll.bg или терминал за самотаксуване. В случай, че плащането е извършено чрез терминал, моля да посочите обекта, в който се намира устройството;     2. Плащане в брой – разписка за плащане;\r\n3. По банков път – платежно нареждане, съдържащо съответния PAY номер, който системата генерира; регистрационен номер на автомобила.\r\nОбещанието на АПИ е, че всяко заявление ще бъде разгледано и надвзетите пари ще бъдат върнати до 30 дни след постъпване на заявлението. Заявителят трябва да посочи и банкова сметка, на която да бъде преведена сумата. Документите трябва да се изпращат на адрес: гр. София, пл. “Македония” 3, Агенция “Пътна инфраструктура” или в Областните пътни управления.    Според изчисленията на АПИ до момента имало оплаквания за надвзети пари при 0,1% от продадените електронни винетки, които към 10 януари са 131 737. През днешния ден били възстановени парите на девет души.", "date": "2019.01.10", "title": "АПИ каза как да си върнем дадени повече пари за електронни винетки - по хартиен път"}
{"url": "https://www.actualno.com/society/panov-iska-prokurorskata-kolegija-da-se-proiznese-po-sluchaja-ivancheva-news_715560.html", "text": "  Председателят на Върховния касационен съд (ВКС) Лозан Панов ще поиска от прокурорската колегия във Висшия съдебен съвет да се произнесе по скандала с проверката на ареста на отстранената кметица на \"Младост\" Десислава Иванчева, пише      Той е предложил такава точка да влезе в дневния ред на колегията за следващата седмица. Причина за искането на Панов е безпрецедентното предложение на специализираната прокуратура материалите по делото срещу Иванчева и заместничката ѝ Биляна Петрова да не се дават за проверка, разпоредена от него.   Това се случи в края на ноември. Преди това председателят на ВКС възложи на трима съдии да проверят как се е гледало делото за мярката им от двете съдилища – специализираният и апелативният спецсъд. Тогава временните шефове на двете прокуратури Димитър Петров и Николай Найденов и прокурорите Илиян Рангелов и Тихомир Стоев поискаха материалите да не се дават, докато апелативните съдии не се произнесат за мярката на двете жени. Притеснението им бе, че проверката може да окаже натиск върху съдиите. Иванчева и Петрова бяха задържани за още над месец, а в момента са под домашен арест.\r\n\"За такова предложение не само липсва правно основание. То представлява недопустим опит за институционално въздействие върху съда, нарушаване на конституционно установения баланс на държавната власт и върховенството на закона, груба намеса в съдебната независимост. Не на последно място целта му е опит да се осуети образувана по надлежния ред проверка. В своите Стандарти за независимостта на съдебната власт Висшият съдебен съвет посочва, че независимостта е основна ценност на съдебната власт, предпоставка за върховенството на закона и гаранция за справедлив процес. Тя трябва да се заслужи, отвоюва и охранява. Намирам, че това налага произнасянето на Прокурорската колегия на Висшия съдебен съвет\", пише в предложението си Панов.  В крайна сметка делото бе дадено на тримата съдии. Резултатите от проверката бяха, че апелативният спецсъд е допуснал нарушения при решението си да остави Иванчева и Петрова в ареста. Става дума за произнасяне от средата на ноември. Тогава съдия Иво Хинов освободи двете от ареста и постанови решението му да влезе в сила незабавно. Още същия ден обаче апелативният съд реагира светкавично и спря незабавното изпълнение. След това отмени и решението за освобождаване. В доклада от проверката си тримата съдии записаха, че апелативният съд дори не е разполагал с решението на Хинов, когато го е спрял и освен това на двете не е бил даден задължителният 7-дневен срок, за да се защитят.\r\nНе е ясно дали прокурорската колегия ще приеме предложението на председателя на ВКС. Заседанията ѝ са всяка сряда под ръководството на главния прокурор Сотир Цацаров, който отдавна е в обтегнати отношения с Панов. Наскоро председателят на ВКС обяви, че Цацаров разпъва чадър над приятелите си и преследва само неудобните.   ", "date": "2019.01.10", "title": "Панов иска прокурорската колегия да се произнесе по случая Иванчева"}
{"url": "https://www.actualno.com/scene/dejan-donkov-i-radina-kyrdjilova-za-pryv-pyt-v-obshta-piesa-news_715506.html", "text": "  Деян Донков и Радина Кърджилова излизат за първи път заедно на сцена в най-новата премиера на Народния театър \"Иван Вазов\". Тя ще се състои на 13 януари от 19:00 часа на Камерна сцена, а по наша информация билетите вече са изчерпани. Звездите на трупата ще открият театралната 2019 година с една от най-известните пиеси на Нобеловия лауреат Харолд Пинтър - \"Любовникът\".     Определяната като изключително провокативна, на ръба на скандала творба сблъсква зрителите с абсурдната, тъжно-иронична и граничеща с уродлива фантазия игра на любов между двама съпрузи (Ричард и Сара), превърнали рутинното си и подредено ежедневие в отчаяна надпревара в търсене на любовта.   \"Любовникът\" не е ново преживяване за Деян Донков. През 1999 г. той играе в спектакъла на Недялко Делчев в Сатиричния театър, където си партнира с Деса Красова, сега Касиел ноа Ашер. Този път обаче Деян Донков се впуска в предизвикателството и като режисьор.", "date": "2019.01.10", "title": "Деян Донков и Радина Кърджилова за пръв път в обща пиеса"}
{"url": "https://www.actualno.com/starazagora/ostaviha-v-aresta-ubieca-ot-stara-zagora-news_715544.html", "text": "  Съдия Красимира Дончева искането за по-лека мярка на 65-годишния Митко Симеонов, . Той обоснова искането си с аргумента, че иска да се погрижи 8-месечната му дъщеря да бъде настанена при по-голямата му дъщеря от друг брак.     Адвокатът на Симеонов, Станимир Ченалов, представи клиента си като човек без криминални прояви, ползвал се с добро име и поиска да бъде пуснат под домашен арест.", "date": "2019.01.10", "title": "Оставиха в ареста убиеца от Стара Загора"}
{"url": "https://www.actualno.com/curious/10-kultovi-izdynki-na-pishman-majstori-news_715509.html", "text": "   „Всяка жаба да си знае гьола“, казва народът, а поговорката в пълна сила важи за всички, които искат да се правят на майстори у дома      Когато човек иска да спести средства, понякога взима изключително лоши решения. Като например, вместо да се свърже с , решава, че може да се справи и със собствени усилия. В това няма нищо лошо, стига да познаваме добре материята и да имаме поне минимален опит.\r\nНай-често обаче случаят изобщо не е такъв и ние не се доверяваме на съветите на хората, които се занимават с този вид дейности, а предпочитаме да действаме на своя глава. Ето защо резултатите обикновено са плачевни и те спокойно могат да влязат в тази куриозна класация с издънки. Криви стени? О, няма проблем!   Да залепиш плочки на крива стена в банята е може би един от най-редовните гафове, на които можем да се натъкнем. На кого му прави впечатление, поне докато не настъпи моментът, в който те не започнат да падат. Ако не сте в течение на някои детайли, направете си услуга – попитайте майстор, колега, приятел или съсед, който да ви отвори очите, че стените първо трябва да бъдат изравнени.\r\nПри подова настилка от цимент, която се рони и е в ужасно състояние, също не се пристъпва веднага към слагане на плочки. Не се изненадвайте от предупреждението, и такива ги има. Толкова е скучно всичко да е гладко     Може би за мнозина от вас гладкото нанасяне на латекса по стените е нещо напълно естествено. Други обаче не му придирят толкова. Мажат с мечето (онова като четка с космите, а не животното в зоопарка) и оставят следи за поколения наред. А пък че имало петна и неравности, това са някакви дребни кахъри… Дай си парите, на ти тези срокове Сроковете са ключов момент, ако сте попаднали на баш майстор, за когото нямате никакви отзиви. Плащате капаро, казва ви се, че обектът ще е готов след месец, а в реалността се оказва поне няколко пъти по толкова.\r\nВероятно сте от хората, които все пак ценят времето си и не разполагат с възможност сами да оплескват нещата. Проявили сте капка здрав разум, но е трябвало да положите малко повече усилия, докато не попаднете на качествени изпълнители. Наводнени по неволя    За поставянето на сифона също си има правила. И ако не ги знаете, хубаво е да се информирате специално, за да не се събудите някоя сутрин, плувнали във вода. Той не се поставя на най-високото място на пода, било то в банята, или на балкона, защото… вече казахме защо. Земетръс във ваната Петък вечер е, а вие мечтаете за гореща вана с етерични масла и чаша червено вино. Страхотна фантазия, която е съвсем възможна, стига скоро да сте си поставили вана в банята и да сте я залепили добре. В противен случай ще имате доста екстремно преживяване, което може да ви прати и в болницата. Ако панелът на коритото се отлепи в най-неочаквания момент, а вие не сте подозирали за опасностите, които ви дебнат, къпането ще се превърне във фатално фиаско. И да ви се иска да пуснете пост с критики към отговорния за гафа, полезен ход нямате – нима не сте забравили, майсторът сте вие?! Мазилката ми е втора природа Ако никога не сте хващали шпаклата, а имате самочувствието на вълка с дебелия врат, не бързайте да се тупате в гърдите. Докато размахвате смело инструмента, току виж сте замазали и разклонителя за стената. Не забравяйте, тук не развиваме теории – това са факти от жестоката и тъжна действителност. Кабели и вода – какво пък толкова В този пример играта може да загрубее неописуемо. Сигурно не предполагате, но затова майсторите са профилирани. Има си специалисти по електрическо захранване, има си и водопроводчици, както и експерти във всяка една област от домашните ремонти. Не допускайте дори и звънецът на вратата да е свързан, така че да има външни кабели, особено ако те са в близост до водосточната тръба. Всичко е възможно на този свят, въпросът е защо да го правим на всяка цена, само и само да докажем, че можем да се изложим тотално. Акробатическите умения вкъщи Отново рисково начинание, което може да ви коства минимум чифт счупени крака или ръце. Ако нямате стабилна стълба, за да се покатерите, където трябва, изобщо не се захващайте с височинни работи. Намерете кой да го свърши, защото той по всяка вероятност ще пристигне с подходящото оборудване за целта. Качването върху странни аматьорски приспособления, летвички или кекави столове, не си струва, не само защото ще станете за смях пред децата – вие сте застрашени сериозно. Мислене на дребно Понякога е трудно да погледнеш глобалната картина и да осъзнаеш, че вратата към тоалетната трябва да се отваря така, че да имаш достъп до самото казанче. Ако тя се врязва директно в него, ще трябва да извършвате нуждите си пред останалите членове на семейството, защото пространството не достига за сядане. И е забавно само на картинка, повярвайте! От играчка – плачка „Минута невнимание, цял живот мъртъв“ – или как елементарното пробиване с дрелка може да се превърне в такава одисея, че и най-скъпоплатените режисьори да ти завидят за уменията. Ако поставянето на разни съоръжения в апартамента ви се струва детска работа, помислете си отново. В междините на стените минават тръби, например в кухнята, които свързват и банята, а ако бъдат неволно пробити, ви очаква не само силна струя с вода. Погромът ще ви струва доста скъпо, а и ще ви коства много повече време, усилия, труд.\r\nНе бързайте да си отдъхвате, ако нищо от това не ви е спохождало при ремонтни дейности у дома. Може би все пак имате какво да споделите и вие – кои са майсторските куриози, с които вие лично сте се сблъсквали?", "date": "2019.01.10", "title": "10 култови издънки на пишман майстори "}
{"url": "https://www.actualno.com/europe/evrodeputatite-prieha-obnoveni-pravila-za-vytreshnite-transportni-operacii-v-drugi-dyrjavi-ot-es-news_715563.html", "text": "  Нови разпоредби за справяне с т.нар. фирми „пощенски кутии“, подобряване прилагането на правилата за каботаж и борба с измамите в автомобилния транспорт бяха приети от Комисията по транспорт в четвъртък, съобщават от пресслужбата на ЕП.     Евродепутатите от Комисията по транспорт приеха измененията по докладите за каботаж и достъп до професията на автомобилен превозвач с 27 гласа „за“ срещу 21 гласа „против“, като отхвърлиха внесените изменения по докладите относно времето за почивка на шофьорите и за командированите шофьори.   Евродепутатите искат фирмите да имат право да извършват неограничен брой доставки в други държави на ЕС в рамките на 3 дни след трансгранична доставка. Сегашните правила позволяват три операции в рамките на 7 дни.\r\nС цел предотвратяване на непрекъснатия каботаж след този период няма да бъде позволено на камионите да извършват нови каботажни операции в същата държава в рамките на два дни и половина, след като са се върнали в държавата, в която е седалището им.  Превозните средства ще трябва да извършват товаренето и разтоварването веднъж на четири седмици в държавата членка, в която са регистрирани, отбелязват евродепутатите.\r\nС цел решаване на проблема с фирмите „пощенски кутии“ дружествата за автомобилен превоз ще трябва да предоставят доказателства за извършване на значителна дейност в държавата членка, в която са регистрирани.   Поради увеличаването на броя фирми, които използват леки търговски превозни средства (ЛТПС), евродепутатите предложиха тези фирми, които използват лекотоварни автомобили над 2,4 тона за международен превоз, също да следват правилата на ЕС за достъп до професията на автомобилен превозвач, за да се избегне изкривяване на пазара.    Евродепутатите искат електронни документи и цифровите технологии да се използват по-ефективно, за да се облекчи тежестта над шофьорите и да се намали времето за проверка на пътищата. Националните власти следва да засилят трансграничното сътрудничество, за да помогнат за идентифицирането и насочването към компании с лоша история, като същевременно се намали броят на случайните проверки на операторите, спазващи закона.\r\nЧленовете на Комисията по транспорт искат също така държавите членки да предвидят санкции срещу изпращачи, спедитори, изпълнители и подизпълнители, когато те знаят или трябва да знаят, че транспортните оператори нарушават закона.\r\nКоординаторите на Комисията по транспорт ще обсъдят следващите стъпки по трите предложения от Пакета за мобилност на следващата среща на координаторите.", "date": "2019.01.10", "title": "Евродепутатите приеха обновени правила за вътрешните транспортни операции в други държави от ЕС"}
{"url": "https://www.actualno.com/varna/studenti-pitat-zashto-cenata-na-mesechnata-karta-za-gradskija-transport-e-naj-visoka-vyv-varna-news_715499.html", "text": "  Студенти от Варна се обърнаха към общината с въпрос: \"Защо цената на месечната карта за учащи за градския транспорт е най-висока?\".     Недоволните младежи са открили статистика, относно цените в другите градове. Тя е публикувана във фейсбук групата Студенти -Варна: https://www.facebook.com/groups/133288397302791/permalink/307908016507494/   Студентите питат още, дали е възможно цената на месечната карта за транспорт за учащи във Варна да се намали.\r\nЕто какво пишат те във фейсбук групата:  \"Представяме ви статистика от другите градове и очаквам вашите мнения по въпроса за картите! Молбата ни е да споделим публикацията, за да стигне до повече ученици, студенти и родители.\r\n✔СОФИЯ Ученици: 1 месец всички линии – 20,00 лв. 1 месец една линия – 9,00 лв. Студенти: 1 месец всички линии – 21,50 лв. 1 месец една линия – 9,00 лв. Записани учащи във всички видове училища (начален, прогимназиален и гимназиален етап) - 130 124 бр. Обществен транспорт - системата включва 97 автобусни, 16 трамвайни и 9 тролейбусни линии и метро.   ✔ПЛОВДИВ Ученици и студенти: 1 месец всички линии - 16 лв. 3 месеца всички линии - 48 лв. Записани учащи във всички видове училища (начален, прогимназиален и гимназиален етап) - 52 800 бр. Обществен транспорт - системата включва 33 автобусни линии.    ✔СТАРА ЗАГОРА Ученици и студенти: 1 месец две линии – 28.70 лв. Записани учащи във всички видове училища (начален, прогимназиален и гимназиален етап) - 10 231 бр. Обществен транспорт - системата включва 13 автобусни линии.\r\n✔РУСЕ Ученици и студенти: 1 месец всички тролейбусни линии – 18 лв. Записани учащи във всички видове училища (начален, прогимназиален и гимназиален етап) - 21 400 Обществен транспорт - системата включва 26 автобусни и тролейбусни линии.\r\n✔БУРГАС Ученици и студенти: 1 месец всички линии 90 пътувания 45 мин. валидност – 21 лв. 1 месец всички линии 60 пътувания 45 мин. валидност – 19 лв. (60 пътувания = 1 месец отиване-връщане ) Обществен транспорт - системата включва 18 автобусни и тролейбусни линии. Записани учащи във всички видове училища (начален, прогимназиален и гимназиален етап) - 46 100 бр.   ❌ВАРНА Ученици и студенти: 1 месец една линия – 21 лв. Обществен транспорт - системата включва 45 автобусни и тролейбусни линии. Записани учащи във всички видове училища (начален, прогимназиален и гимназиален етап) - 42 300 бр.\"", "date": "2019.01.10", "title": "Студенти питат защо цената на месечната карта за градския транспорт е най-висока във Варна"}
{"url": "https://www.actualno.com/society/buferen-parking-sys-193-mesta-shte-zaraboti-prez-avgust-v-sofija-news_715510.html", "text": "  Буферен паркинг със 193 места ще заработи през август, съобщи директорът на Центъра за градска мобилност в София Християн Петров. Той представи бъдещото съоръжение в подземието, където ще бъде изградено – точно срещу Българско народно радио до метростанция „Стадион Васил Левски“. В началото на следващия месец започват строително-монтажните дейности на площ над 10 000 квадратни метра. Сумата за доизграждането на паркинга е 2 милиона и 80 хиляди лева.     Ползването ще бъде безплатно при ползване на метро. Иначе цената ще е 1 лев на час за престой, каквато е и цената за пакиране в зелена зона. Засега само системата за таксуване в метрото позволява сигурна проверка при чекиране и с нея ще се удостоверява дали човек е ползвал градски траспорт и съответно да му е безплатно ползването на буферния паркинг.   Това е първият буферен паркинг, който ще бъде изграден със средства на центъра за градска мобилност, съобщи още той и допълни, че тази година ще бъде разширен с 80 допълнителни места буферният паркинг на Централна гара и че предстои доизграждане на наземния паркинг в кв. „Надежда“.\r\nКъм момента средната запълняемост на четирите буферни паркинга, които центърът стопанисва – на метростанция „Джеймс Баучер“, на „Цариградско шосе“ и двата на метростанция  „Бели Дунав“ е между 70 и 80%, отчете Петров.  Той съобщи още, че при изграждането на новия подземен паркинг ще бъдат предвидени стимули за ектромобилите. За тях се издават стикери за безплатно паркиране в синя и зелена зона. Над 400 автомобила са заявили такива стикери. В буферните паркинги ще бъдат изкарани и точки за зареждане на електромобили. На този етап се предвижда да бъдат изкарани между 8 и 12 точки за зареждане.\r\n2 млн. лв. ще бъдат използвани за изграждане на тротоари. Намеренията на центъра са парите да стигнат за 100 тротоара. За електронната система за таксуване има избран изпълнител и има подписан договор. Срокът за завършване на цялостната система е 2 години, каза още шефът на Центъра за градска мобилност.   ", "date": "2019.01.10", "title": "Буферен паркинг със 193 места ще заработи през август в София"}
{"url": "https://www.actualno.com/pleven/monasi-iskat-pomosht-ot-pleven-za-izgrajdaneto-na-paraklis-news_715505.html", "text": "  Писмо с молба за отпускане на финансова помощ за изграждане на параклис са изпратили до общинската управа на Плевен  монаси от Църногорския манастир „Св. безсребърници Козма и Дамян“ край с. Гигинци. То е подписано от игумена на манастира – архимандрит Никанор и от монах Захарий.     Двамата божи служители се обръщат към плевенския кмет Георг Спартански общината да подкрепи усилията им за създаването на „нова и благолепна обител – скита „Рождество на св. Йоан Предтеча“ с параклис в село Брегаре, община Долна Митрополия“.   „Убедени във Вашето милосърдие и съпричастност към нашето Богоугодно и народно дело, Ви молим най-смирено да проявите снизхождение и да подпомогнете нашата обител, която се явява единственият български манастир в тази част на Северна България и с основание може да се смята за начатък на едно бъдещо духовно и просветно-нравствено огнище”, пишат авторите на писмото.\r\nМолбата ще бъде обсъдена в постоянните комисии на местния парламент, съобщиха от плевенския Общински съвет.  ", "date": "2019.01.10", "title": "Монаси искат помощ от Плевен за изграждането на параклис"}
{"url": "https://www.actualno.com/starazagora/dopylnitelni-izsledvanija-za-chast-ot-preminalite-skrininga-za-rakovi-zaboljavanija-news_715491.html", "text": "  Почти 11 на сто от прегледаните и изследваните 1950 лица по време на безплатните скринингови прегледи за превенция на онкологични заболявания са насочени за допълнителни изследвания и консултации. От изследваните за рак на млечната жлеза за допълнителни изследвания и консултации са насочени 101 души, за рак на маточната шийка - 56, а за рак на дебелото черво - 51. За всяко от трите онкологични заболявания са прегледани по 650 лица. В скрининга за трите вида рак по преценка на специалистите се включваха здравно осигурени и здравно неосигурени лица с фамилна обремененост заради повишен риск от тези онкологични заболявания.     Прегледите се организираха от 26 ноември до 21 декември миналата година от Регионалната здравна инспекция в Стара Загора по Националната програма за превенция на хронични незаразни болести 2014 - 2020 г. Целта на скрининга беше да осигури на устойчивост на проекта „Спри и се прегледай“, реализиран с финансовата подкрепа на Оперативна програма „Развитие на човешките ресурси 2007 - 2013 г.”.   По данни от Националния раков регисър, за 2015 г. с най-висока заболяемост от онкологични заболявания на 100 000 души от населението са областите Русе и Стара Загора, в които се проведоха безплатни скринингови прегледи.\r\nВажно е хората да знаят, че провеждането на профилактични прегледи за онкологични заболявания е важно за условие за ранното диагностициране и за успешното лечение на тези заболявания.  ", "date": "2019.01.10", "title": "Допълнителни изследвания за част от преминалите скрининга за ракови заболявания "}
{"url": "https://www.actualno.com/plovdiv/30-medicinski-sestri-napuskat-plovdivska-bolnica-zaradi-niski-zaplati-news_715511.html", "text": "  30 медицински сестри от три отделения на общинската болница „Свети Мина“ в Пловдив са подали колективни едномесечни предизвестия за напускане. Причината e, че  управата на здравното заведение отказва да им увеличи възнагражденията на 700 лева.     В момента медицинските сестри, които са работили в детското, хирургичното и кардиологичното отделение, получават 540 лева, при положение, че от 1 януари минималната работна заплата се повиши на 560 лева.  Сестрите са категорични, че искат да останат да работят в „Свети Мина“, но не и при тези условия. Те обмислят да протестират с жълти жилетки по време на откриващата церемония на „Пловдив-Европейска столица на културата“ на 12 януари. От здравното заведение вече са уведомили сестрите, че нямат възможност за повишаване на заплатите и вече търсят нови здравни работници. Те са предложили увеличение с 40 лева, но то не е било прието от персонала. Общинското здравно заведение разчита единствено на средства от Здравната каса, с които се покриват други разходи като лекарства и консумативи.  От Община Пловдив заявиха, че не могат да се месят в казуса, защото болницата е търговско дружество и сама решава дали да увеличи заплатите. Общината е помагала многократно през годините на здравното заведение.", "date": "2019.01.10", "title": "30 медицински сестри напускат пловдивска болница заради ниски заплати"}
{"url": "https://www.actualno.com/kustendil/15-snegopochistvashti-avtomobila-v-kustendil-news_715500.html", "text": "  За зимното снегопочистване и поддържане, Община Кюстендил разполага с налична техника от 15 снегопочистващи автомобила, включващи: 7 товарни самосвала, 2 челни товарача, 2 машини за разпръскване на пясък, 1 сметосъбирач, 1 ръчен самосвал, 1 колесен трактор и 1 колесен багер. За опесъчаване и поддържане на заледените участъци се използват 70 тона морска сол и 273 тона пясък.     Почистването обхваща 310 улици с дължина 104 км в гр. Кюстендил, 109 км в малките населени места и 298 км международна пътна мрежа. Към момента цялата техника почиства и опесъчава. Няма регистрирани проблемни участъци и на дежурния телефон не са постъпвали сигнали, предадоха от Община Кюстендил, за кореспондент на , от града.   ", "date": "2019.01.10", "title": "15 снегопочистващи автомобила в Кюстендил "}
{"url": "https://www.actualno.com/society/manolova-za-reformite-vyv-vik-sektora-bednite-shte-sponsorirat-bogatite-no-njama-da-ostavja-neshtata-taka-news_715512.html", "text": "  „Недоволството на гражданите от т.нар. реформа във ВиК сектора нараства. . Нищо не се променя към по-добро – нито качеството на водата, нито качеството на услугата, нито намаляват течовете, нито стават по-ефективни инвестициите.     Това заяви днес омбудсманът Мая Манолова в хотел „Шумен\", където заедно с местния обществен посредник Иван Капралов организира обществена дискусия на тема: „Право на заплащане на качествена ВиК услуга\".   Манолова бе категорична, че така \"Реформата, такава каквато в момента се провежда, се отнася и се изчерпва единствено и само с повишаването на цените. Това от своя страна Аз като омбудсман , категорична бе Манолова.  „ български граждани, които живеят в малките населени места, където най-често водоснабдяването е гравитачно“, допълни омбудсманът.\r\nТя информира, че през миналата година институцията на омбудсмана е била „буквално залята” от жалби срещу ВиК услугите – 751, което пък ги поставя на първо място сред жалбите на потребители.\r\nМанолова информира още, че е подготвила предложения до всички отговорни по проблема институции, но беше безкомпромисна, че .       „Абсолютно е належащо повишаването на цената на водата да се обвърже с реални резултати, с подобряване на качеството на услугата на водата, с намаляване на течовете, с повече ефективност на инвестициите.\r\nНастоявам за отмяна на т. нар. „единна цена“ в рамките на територията на една ВиК асоциация, защото това е абсолютно несправедливо по отношение на българските граждани“, посочи общественият защитник.\r\nМанолова подчерта, че ще настоява и за преразглеждане на бизнес плановете на ВиК асоциациите, защото в резултат на тях в 5-годишния период занапред единствено се повишава цената на водата, което е свързано с повишаването на инфлацията.\r\n„Това означава, че през следващите години единственото, което ще се следи, е инфлацията, нищо друго“, каза омбудсманът.\r\n„Ситуацията в Шумен е най-драстична, предвид най-високата цена на водата в България и смея да кажа с най-лошото качество“, аргументира решението си Манолова за провеждане на форума в гр. Шумен, съобщиха от кабинета на омбудсмана.      По думите й в края на миналата година Комисията за енергийно и водно регулиране /КЕВР/ е представила анализ за състоянието на ВиК сектора в страната, според който показателите на Шумен са били „отчайващи“, водата е била с много лошо качество и 80% течове. Манолова бе категорична, че ще настоява още за ясни критерии за социална поносимост, които да бъдат записани в закона, тъй като в момента КЕВР „произволно прилага различни статистически показатели“.\r\nТя ще поиска и въвеждане на лицензиране на ВиК дружествата, което би довело до осъществяването на по-сериозен контрол върху дейността им.\r\n„Според експерти ефективността от служителите във ВиК дружествата не е особено висока“, обоснова се омбудсманът.   На място пред представителите на ВиК асоциацията в Шумен Мая Манолова настоя да бъде определена цена по-ниска от пределната, която КЕВР бе определила в края на миналата година.\r\n„Това е абсолютно в правомощията на ВиК асоциацията и зависи от гласуването на областния управител, на кметовете, така че те би следвало да поемат ясни ангажименти в тази посока“, заключи омбудсманът.", "date": "2019.01.10", "title": "Манолова за реформите във ВиК сектора: Бедните ще спонсорират богатите, но няма да оставя нещата така"}
{"url": "https://www.actualno.com/ruse/tyrgovci-shte-prodavat-martenici-na-strategicheski-mesta-v-ruse-news_715508.html", "text": "  Община Русе регламентира със специална заповед местата за продажба на мартеници в дунавския град. Базарите се откриват на 11 февруари и ще са активни до Националния празник – 3 март включително.     Желаещите да ползват определените места, трябва да подадат  съответните документи в общината. Предоставянето на ползване става по хронологичния ред на подаване на заявленията от  кандидатите, като всеки търговец има право само на едно място. Съгласно таксите в Наредба 16 на Общинския съвет, се плаща по 3,60 лв./кв. м на ден с включен ДДС. Документи ще се приемат от 8,30 ч. на 1 февруари в Центъра за информационно и административно обслужване при Община Русе, пл. „Свобода“ №6, гише № 1.\r\nПлощите, които са определени за базари са:\r\n1. ж. к. „Дружба-3“, ул. „Даме Груев“, пред магазин СВА – 3  места;  2. ж. к. „Чародейка-Г-юг“, ул. „Тодор Икономов“, пред супермаркет – 3  места;\r\n3. ж. к. „Родина“, ул. „Чипровци“, до супермаркет „Пацони” – 4 места;\r\n4. бул. „Липник“, пред бл. „Олимп“ – 2  места;    5. ул. „Николаевска“, пред заведение за хранене и развлечения „Лилия” – 2 места;\r\n6. ул. „Николаевска“, пред „Професионална гимназия по речно корабостроене и корабоплаване“ – 2  места;\r\n7. ул. „Борисова“, пред супермаркет „Пацони” – 5  места;\r\nНаемателите на търговски обекти по пазарите в Русе също ще предлагат на гостите и гражданите на града разнообразие от мартеници извън горепосочените места.   ", "date": "2019.01.10", "title": "Търговци ще продават мартеници на стратегически места в Русе"}
{"url": "https://www.actualno.com/plovdiv/plovdiv-pochti-gotov-za-otkrivaneto-na-evropejskata-stolica-na-kulturata-news_715515.html", "text": "  Личат вече ясно очертанията на предстоящото откриващо събитие на Европейската столица на културата в Пловдив. На 30 метровата кула, вече оборудвана с прожектори и екрани, се провеждат репетициите на участниците, а вечер минувачите могат да видят и светлинните атракции.      Макар и площад Централен да си остана в стария вид, преградите са махнати, а по средата е поставено обемното лого на годината, пред която всеки желаещ може да си направи снимка за спомен. Изградена е и зоната за храна и напитки. В артистичното пространство на Тютюневия град- \"Склад\", се аранжира изложбата \"Тютюн\".  Поминъкът, превърнал от Пловдив развит индустриален град в началото на миналия век, е представен със снимки, фотокопия, картини и видео. Изложбата ще бъде открита на 11 януари в рамките на разширения уикенд, побрал не една и две интересни културни прояви. На главната около Римския стадион вече почти е подредена пътуващата изложба \"Берлинската стена\"- оригинални късове от стената, разделяща в годините на Студената война Берлин на две, се превръщат в артефакти, когато тя пада през 1989 година и върху нея рисуват различни творци. Пловдив е първата спирка на изложбата, която ще бъде показана и в други градове на Европа.     Мерките за сигурност по време на Откриващото събитие днес отново бяха съобщени на медиите. Важно е да се знае, че от 12 ч в събота, 12 януари, за леки коли се затваря цялото каре между булевардите \"Източен\", \"Христо Ботев\", \"Шести септември\" и \"Руски\". За хората, които идват извън Пловдив са определени безплатни паркинги от различните входове на града. Седем автобусни линии ще работят с делнично разписание. Зрителите ще бъдат проверявани през 22 КПП- та, видимо нетрезвите ще бъдат връщани. Беше смекчена забраната за живеещите с видимост към сцената да не излизат на терасите си и да не снимат оттам със светкавици, съобщенията, разлепени по близките жилищни сгради, вече са свалени. Това съобщи днес директорът на ОД на МВР в Пловдив ст. комисар Атанас Илков. Засега в града е спокойно, интересът на чуждите медии е сериозен, на много места в града може да се видят екипи, които снимат. Времето омекна в сравнение с предишните дни, по прогноза в събота вечерта ще е около 0- минус един градус.", "date": "2019.01.10", "title": "Пловдив почти готов за откриването на Европейската столица на културата"}
{"url": "https://www.actualno.com/ruse/obshtina-ruse-objalva-nacionalen-otkaz-za-evropejski-pari-za-chist-vyzduh-news_715462.html", "text": "  Кметът на Русе Пламен Стоилов е подал жалба в Административния съд в София на Комитета за наблюдение на Оперативна програма „Околна среда“ ще получат европейско финансиране за подобряване на . Правните аргументи са, че , след като в сила още не е влязла Националната програма за подобряване на качеството на атмосферния въздух 2018-2024, представена през септември.     Причините за взетото общинско решение обобщи градоначалникът Пламен Стоилов пред в. „Труд“: „Акцентираме върху факта, че проектът за Национална програма за подобряване качеството на атмосферния въздух е публикуван за обществено обсъждане на 1 ноември в портала за обществени консултации в интернет. Това обсъждане е приключило на 5 декември. А решението, което оспорваме, е взето на 12 ноември. Според нас е н , която все още не е действаща, предвид незавършилото й обществено обсъждане“.   Щастливците са общините: Пловдив, Бургас, Видин, Димитровград, Монтана, Смолян и София, които ще си разпределят отпуснатите 111 млн. лева от ЕС. Недоволен от взетото решение е и градоначалникът на Горна Оряховица Добромир Добрев. С отказа за финансово подпомагане по Приоритетна ос 5 на ОПОС Комитетът се държи като мащеха към двете общини и връзва в решаваща степен ръцете им в борбата срещу замърсяването на въздуха от битовото отопление. За всяко населено място максималният брой денонощия със завишени нива на замърсеност на въздуха трябва да е не повече от 35. Статистиката за Русе показва, че тази норма за 2016 г. – 77 дни и 2017 г. – 71 дни, е надхвърлена  повече от два пъти. През периода януари – ноември 2018 г. дните са 57.", "date": "2019.01.10", "title": "Община Русе обжалва национален отказ за европейски пари за чист въздух"}
{"url": "https://www.actualno.com/curious/kateto-evro-s-trogatelen-post-za-ivan-laskin-snimka-news_715522.html", "text": "        Във вторник България си взе последно сбогом с него. На поклонението в негова чест присъстваха десетки родни знаменитости, сред които Ники Кънчев, Калин Сърменов, Вежди Рашидов, Боил Банов, Ути Бъчваров, Асен Блатечки, шеф Манчев, Диана Любенова, Ернестина Шинова, Андрей Слабаков и още много други.   Катето Евро публикува трогателна снимка от миналото на Иван Ласкин часове след погребението му. Кадърът е от преди доста години.\r\nНа него присъстват още Тончо Токмакчиев и Марта Вачкова. На лицата им греят усмивки, докато всички се забавляват, почивайки си на зелена поляна. Катето Евро е в бяла ефирна рокля. Това подсказва, че най-вероятно кадърът е от снимките на филм.       ", "date": "2019.01.10", "title": "Катето Евро с трогателен пост за Иван Ласкин (СНИМКА)"}
{"url": "https://www.actualno.com/pazardjik/sdelkata-za-solarnija-park-na-majkata-na-ginka-vyrbakova-izglejda-vse-po-symnitelna-news_715465.html", "text": "  Има нови данни, които подсказват за нарушение на закона при и фирма \"Риал Стейтс\" за изграждане на фотоволтаичен парк. Това твърди в свое официално съобщение неправителствената организация Антикорупционен фонд (АКФ).     Фирмата е собственост на майката на отдавна вече известната Гинка Върбакова, която чрез своя друга компания - „Инерком България“, иска да закупи българския бизнес на ЧЕЗ.   Случаят с фотоволтаичния парк стана известен в края на ноември миналата година. Тогава .\r\nОказва се обаче, че срокът за изпълнение на инвестиционния проект от поне 400 милиона лева е удължаван два пъти посредством анекси. С първия анекс на \"Риал Стейтс\" са дадени допълнителни 2 години, но не става ясно защо. А на 23 юли, 2012 година е подписан анекс 3 и там се обяснява, че съществено се променя \" икономическата целесъобразност и бизнес планът \" на проекта, като се изяснява, че купувачът \" прави всички разумни действия, които да доведат до успешното реализиране на проекта, в изпълнение на закона и договора \".  Не е ясно  на какво основание са подписани трите анекса. Липсват данни за решения на Общински съвет в Пазарджик по въпроса.\r\nВ началото на 2018 година \"Риал Стейтс\" е продало два от прехвърлените от Община Пазарджик парцели земя за изграждане на фотоволтаичния парк (на компанията е дадена земя край Априлци, Елшица и Сбор), въпреки задължението да не се отчуждава имотът до въвеждане в експлоатация на соларния парк. Сделката на стойност близо 1 милион лева поставя под съмнение дали интересите на Общината са защитени.   Съгласно Регистъра на разпоредителните сделки на Община Пазарджик, . Решението на Общински съвет в Пазарджик за сделката обаче е взето малко преди промяната в Закона за общинската собственост от 13 юни, 2008 година. След тази промяна разпореждането с общинска собственост не може да се извършва на цена по-ниска от данъчната оценка. А подпис под договора от страна на \"Риал Стейтс\" слага Стоян Беличев, който сега е изпълнителен директор на \"Автомагистрали\" ЕАД – дружеството, взело 1,35 млрд. лева от бюджетния излишък в края на 2018 година.    Припомняме, че през 2015 година Тодор Попов попада във фокуса на вниманието заради тузарски имот в село ,  който категорично не отговаря на официалните финансови възможности на  Попов. Става въпрос за имот на стойност 1,5 млн. лева, в който Попов  живее. , но поне досега няма нищо пред съда, което да касае дейността на Попов като кмет и като гражданин.", "date": "2019.01.10", "title": "Сделката за соларния парк на майката на Гинка Върбакова изглежда все по-съмнителна"}
{"url": "https://www.actualno.com/scene/izvynredni-dati-za-fantomyt-na-operata-news_715467.html", "text": "  След изчерпване на билетите за всичките 11 спектакъла на „Фантомът на операта“ седмици преди премиерата, са поискани правата за допълнителни спектакли. Така  зрителите в България ще могат да гледат култовия мюзикъл на сцената на Националния музикален театър до края на март.  Допълнителните спектакли ще се играят на следните дати:       Цели три години продължават преговорите по отстъпването на правата за постановката на сцената на Националния музикален театър. Те са дадени при възможно най-добрите условия. За това спомага и фактът, че през последните 20 години театърът създава силна традиция в поставянето на мюзикъли. На негова сцена са играни пет от най-прочутите творби на сър Уебър - „Йосиф и фантастичната му пъстра дреха“, „Исус Христос Суперзвезда“, „Котки“, „Евита“ и „Булевардът на залеза“.  Реализирането на „Фантомът на операта” е най-скъпата премиера на Националния музикален театър. Въпреки сериозните отстъпки, дадени от фирмата на Уебър, това са най-скъпите авторски права за мюзикъл в досегашната история на театъра. Допълнителни средства са инвестирани в мащабната сценография, озвучителната и осветителната техника, в изработването на близо 400 оригинални костюми. „Фантомът на операта” ще е най-сложният спектакъл като декори и специални ефекти, правени досега на сцената на Националния музикален театър. Част от актьорите ще се движат по скеле, което е издигнато на височина шест метра над сцената. За мистериите и специалните ефекти в спектакъла се ползва професионалната помощ на илюзионисти и каскадьори.    Постановката в Националния музикалния театър залага на талантливия актьорски състав. В главната роля на Фантома ще се редуват младият солист на театъра Владимир Грудков и звездата от последната Евровизия Влади Михайлов. В образа на Кристин се въплъщават солистките на театъра Весела Делчева и Теменужка Трифонова, както и  победителката от „Х фактор“ Християна Лоизу като гост-звезда.\r\nРаул се изпълнява от младите солисти Денко Проданов и Александър Панайотов. В другата водеща роля на капризната примадона Карлота гледаме Катерина Тупарова и Зорница Дамянова. Като Мадам Жири се редуват солистките: Калина Ангелова, Людмила Козарева и Деница Шопова. Ролите на Фирмен и Андре - двамата търговци и настоящи собственици на Парижката опера - се изпълняват от доайените на Музикалния театър Христо Сарафов и Николай Борисов. Те се редуват в тези роли с Тодор Велков /Фирмен/ и Румен Григоров /Андре/. Участват солисти, хор, балет и оркестър на Националния музикален театър с диригент Юли Дамянов.\r\nРежисьор на спектакъла е акад. Пламен Карталов. Гост-сценограф е проф. Миодраг Табачки от Сърбия. Художник на костюмите е Цветанка Петкова – Стойнова. Хореограф – Татяна Янева. Хормайстор и втори диригент – Людмил Горчев\r\nСпектакълът се играе на български език. Автор на превода е Виктор Макаров.\r\nСлед повече от 33 години на над 166 сцени по света, 140 милиона зрители и над 70 престижни награди, \"Фантомът на операта\" ще покори сърцата и на взискателната българска публика.   Фантомът на операта е наблизо!", "date": "2019.01.10", "title": "Извънредни дати за „Фантомът на операта“"}
{"url": "https://www.actualno.com/burgas/budjet-nad-272-mln-leva-na-obshtinata-novi-14-predprijatija-zarabotvat-v-burgas-news_715468.html", "text": "  В резултат на направените инвестиции в довеждаща инфраструктура в Логистичен и индустриален парк „Бургас“ и индустриална зона „Българово“ през 2019 г. врати ще отворят , става ясно от проекта за бюджет на община Бургас за тази година. Той е с прогнозна стойност 272 492 000 лева.     Приоритет продължава да бъде със заявени инвестиционни намерения и привличане на нови производства.\r\nИзчерпването на капацитета на свободните терени в Индустриален логистичен парк в промишлена зона „Север“ налага да се търсят . През 2018-та година поради тази причина стартира втора фаза на Индустриален логистичен парк.\r\nНа територия от 600 декара в южната промишлена зона ще бъдат обособени парцели от 20 до 160 декара с цел привличане на нови инвеститори.  Досега е изготвен – Фаза 2, придружен със схеми на линейната инфраструктура. В момента Община Бургас извършва засипване и подравняване на терена.\r\nПредстои сключване на договор за изработване на инвестиционните проекти за изграждане на линейната инфраструктура на зоната и преместване на подземна инфраструктура.\r\nВъв връзка с развитието този проект се предвижда ремонт на улица „Търговска“ бивша „Комлушка низина“, която обслужва съществуващите производствени и складови бази и в същото време тя ще служи за връзка с терена на новия индустриален парк.    През 2018 г. в индустриална зона „Българово“ започна изграждането на довеждаща инфраструктура и подземни комуникации. Зоната е захранена с електричество, изградени са довеждащ водопровод и канализация. Изградена е производствената база на първия инвеститор в зоната. Започна строителството на производствената база на чуждестранна фирма. от капацитета й е запълнен. Закупени са терени от 5 компании - италиански производител на детайли за обувната промишленост, търговско-сервизни бази за земеделска техника, производство на ВиК-продукти за канализационни мрежи, складова база за земеделска продукция.\r\nЗаявените инвестиции са в размер на 18 млн. лв. Предвидените средства за изграждане на инфраструктура са 650 000 лв.\r\nПрез 2018 година беше изградена локална пътна връзка за осигуряване на достъп до частни терени с реални инвестиционни намерения в посока кв. Ветрен. Осигурени са водопровод и ел. захранване.\r\nФирма „Ригел“ вече изгражда производствена база. В непосредствена близост започва строителство на производствена база на фирма за IT-технологии.   През 2019 г. община Бургас ще продължи да инвестира в изграждането на инфраструктура в тази зона.\r\nПланирано е също да се инвестират средства за подобряване на инфраструктурата в зона „Пети километър“. Там се намират складови и търговски бази на фирми от малкия и среден бизнес. Подобряването на инфраструктурата ще подпомогне развитието на тяхната дейност. Ще се изработи и нов подробен устройствен план на индустриална зона „Равнец“.\r\nОт изявлението на зам.-кмета по строителството на община Бургас Чанка Коралска по време на общественото обсъждане за бюджета стана ясно, че администрацията планира да разкрие нови над 1000 места за паркиране.  \r\nВ район „Възраждане“ ще се , в „Братя Миладинови“ и „Лазур“ около 260, в „Освобождение“ -  180, в „Зорница“ – около 350, в „Меден рудник“ – около 400.\r\n\"През 2017 г. Общината обособи 500 нови места за паркиране, а през миналата 2018 г. още 650, с оглед разрастването на града и необходимостта от повече паркоместа\", уточни зам.-кметът Чанка Коралска.\r\nСериозни  инвестиции са предвидени в Бюджет 2019 и за образованието, като акцент  са  модерни е-кабинети за първокласници, съобразени с новата информационна среда, подобряване на спортната инфраструктура в учебните заведения, както и старт на проектите за реконструкция на Дома на НХК и на бившата Немска болница, която е предвидено да стане модерна библиотека. Това разясни зам.-кметът по образование и култура Йорданка Ананиева.\r\n„През тази година е предвидено да стартира и още един мащабен проект на общината - изграждането на нов онкологичен център, които да обедини на едно място всички необходими звена за диагностика и лечение според най- актуалните тенденции в тази област“, обясни зам.-кметът по здравеопазването д-р Лорис Мануелян.\r\nСред акцентите в ресор Европейски политики и екология е изграждането на анаеробна станция за обработка на биоразградими отпадъци, монтирането на още подземни контейнери, промяна  и прецизиране на технологията за сметосъбиране, подписване на договор с независима лаборатория, която да измери нивата на въздуха и да определи кои са замърсителите в града, разясни зам.-кметът Руска Бояджиева.", "date": "2019.01.10", "title": "Бюджет над 272 млн. лева на общината, нови 14 предприятия заработват в Бургас"}
{"url": "https://www.actualno.com/healthy/dyrjavata-obyrna-vnimanie-na-spinalnata-muskulna-distrofija-news_715473.html", "text": "  Министерството на здравеопазването стартира процедура за включването на Спиналната мускулна атрофия (СМА) в списъка на редките заболявания, за да може Националната здравноосигурителна каса (НЗОК) да реимбурсира лечението на заболяването с лекарствения продукт Nusinersen. За да стане това факт, медикаментът трябва да премине през оценка на здравните технологии и да бъде включен в Позитивния лекарствен списък.     Според официално съобщение на здравното министерство, български специалисти се обучават в румънски и испански клиники, за да могат да провеждат лечението на СМА с Nusinersen. Експерти от УМБАЛ \"Св. Георги\" – Пловдив, СБАЛДБ \"Проф. д-р Иван Митев\", УМБАЛ \"Александровска\" и МБАЛНП \"Св. Наум\" вече са преминали теоретично обучение за прилагането на медикамента, като предстои и практическо такова. Нашите специалисти са обучавани относно медицинските показатели за включване на терапия, терапевтичните схеми за прилагане на медикамента, идентифициране и проследяване на ефекта от лечението, назначаването на поддържаща терапия, условията, в които се прилага медикаментът и подготовката на пациента.   В момента Министерството на здравеопазването, съвместно с национални консултанти в тази сфера, като професорите Търнев, Литвиненко, Божинова и Иванов, са в процедура за уточняване на схемите на лечение и прилагане на този медикамент у нас. В средата на февруари българските здравни власти ще имат готовност да бъде организирано лечението с Nusinersen и в нашата страна.\r\nКъм момента децата със Спинална мускулна атрофия кандидатстват пред Център \"Фонд за лечение на деца\" (ЦФЛД) за осигуряване на лечение с Nusinersen. До скоро това не беше възможно, но със заповед на здравния министър Кирил Ананиев от ноември 2018 година Nusinersen е включен в списъка, което позволява както същият да бъде закупуван от болничните аптеки, така и да бъде прилаган на деца със СМА, одобрени от ЦФЛД.   Що се отнася до ситуацията с 9-годишния Стефан Радойчев, който има нужда от такова лечение, здравно министерство обяснява, че бил издаден необходимия формуляр за лечение в чужбина (в Румъния) S2, който бил гаранция, че България ще плати на Румъния за лечението. Румъния обаче не го приема и заради това Министерството на здравеопазването се свърза с представителя на България  в Административната комисия по координация на системите за социална  сигурност към ЕК - за да разбере точната причина за отказа. Ако \"проблемът не може да бъде решен по този път, България ще поиска от административната комисия официалното разглеждане на въпроса\", уверява здравно министерство.   ", "date": "2019.01.10", "title": "Държавата обърна внимание на спиналната мускулна дистрофия"}
{"url": "https://www.actualno.com/showbusiness/ceremonijata-po-razdavaneto-na-nagradite-oskar-njama-da-ima-vodesht-news_715478.html", "text": "   предава Variety.     Церемонията ще премине под нов формат - различни известни актьори и актриси ще излизат на сцената, за да обявяват отделните сегменти. Ще има и повече музика, за да се запълнят паузите, в които обикновено има скечове.   Последният път, в който \"Оскар\"-ите нямаха водещ, е бил през 1989 г.\r\nПървоначално бе обявено, че комикът Кевин Харт ще бъде водещ на церемонията. Изборът обаче бе остро разкритикуван, след като на бял свят излязоха предишни туитове и шеги на актьора на хомофобска тематика. В последствие самият Харт се отказа от ангажимента.  Церемонията по раздаване на \"Оскар\"-ите ще бъде на 24 февруари.   ", "date": "2019.01.10", "title": "Церемонията по раздаването на наградите \"Оскар\" няма да има водещ"}
{"url": "https://www.actualno.com/curious/dneven-horoskop-za-11-januari-news_715451.html", "text": "        Остротата на думите ви днес може да прободе незабравимо нечие сърце. Най-добре използвайте по-щадящи методи, тъй като нападателността ви ще се помни дълго. Това е ден, в който ще може да решите с лекота всеки спорен момент във връзката ви. Използвайте тази възможност, за да скрепите дълготрайно отношенията си.   Остроумието и сладкодумието ви днес няма да са ви от съществена полза. Ще ви съдят по действията, така че запретнете ръкави и си захващайте за работа.     Денят ще ви залее с предизвикателства. Приемете всяко от тях с благодарност, тъй като те ще ви научат на много. В личния живот ви очаква приятна новина. Ако нещо не ви се прави, значи не трябва да го правите. Това е ден, в който мнозина от вас ще се замислят сериозно дали не е време да сменят сферата си на дейност. Това е добър ден за рутинна работа. Не влизайте в нови начинания и най-вече не предизвиквайте спорове. Вечерта отделете повече време за мечтите си.   През този ден лесно ще може да постигнете набелязаните цели. Ако приключите рано с тази задача, не се колебайте да преминете към следващата.    Този петък не се оглеждайте за нещо ново. Имате доста започнати и недовършени дела и не ви трябва допълнителен товар и ангажименти. Денят може да ви изненада с интензивността си. Ако не сте готови за предизвикателства, най-добре не започвайте изобщо. Преценете добре силите си.    Потърсете вариант, в който ваш колега да може да ви замества, когато се налага. Не е удобно само вие да сте отговорен за някои дейности. Дайте си глътка въздух. При решаването на сложен въпрос днес се обърнете за съвет към специалист. Няма нищо лошо в това, напротив - показва отговорното ви отношение към нещата. Днес се опитайте да се отдалечите от проблемите, като не мислите за тях или си представяте положителното им разрешаване. Периодът е спокоен и ще имате възможност да опитате различни техники за релаксиране.", "date": "2019.01.10", "title": "Дневен хороскоп за 11 януари "}
{"url": "https://www.actualno.com/art/obratnata-strana-na-kalendarcheto-izlojba-na-fransoa-nuge-news_715519.html", "text": "  Франсоа Нуге е френски художник, режисьор и професор в Университета по изкуствата във Франция. От 2015 г. той живее между България и Франция.        П рез 2017 г. затворник открива странна находка, грижливо скрита в стената на килията му в Софийския централен затвор - джобно календарче от 1981 г., рекламиращо Държавната спестовна каса. Преди тридесет и шест години незнайният му собственик е отбелязвал на него дните до края на присъдата.    Джобните календарчета се появяват през 60-те години на миналия век като част от институционалния порядък, създаден да постигне “вярно отражение на материалния свят в човешкото съзнание” (по Иван Еленков, “Орбити на социалистическото всекидневие”, 2018 г.)  Усмивките на моделите, подбрани вероятно през хедхънтинга на шуробаджанащината, излъчват оная наглост на времето, позволяваща си лекота да рекламира нещо, което  така или иначе няма алтернатива.  Незнайни ведомствени художници и фотографи са аранжирали образа на привидната фактичност търсейки внушението за спокойното днес и светлото утре.      Веднъж след като този образ е заснет той се отпечатват на големи листове - обикновено на офсетов печат, които впоследствие се лакират или ламинират, а накрая се нарязват или щанцоват и така стигнат до масите.  Какво може да накара един французин да се впечатли от една случайно намерена колекция от календарчета. В излъсканата витрина на социалистическото всекидневие той вижда неслучилият се конфликт с миналото. Конфликтът между заметените под килима тайни на миналото и носталгията към безгрижни времена.  Платната на Francois Nouguies демонтират образа на ведомствения уют на късния соц. От еклектиката между поп и експресионизъм изпъква фалша за времето, в което свободата беше в календарчето.  ", "date": "2019.01.10", "title": "Обратната страна на календарчето - изложба на Франсоа Нуге"}
{"url": "https://www.actualno.com/kardjali/pyrva-jertva-na-studa-v-bylgarija-prez-tazi-godina-news_715482.html", "text": "  77-годишен мъж е измръзнал до смърт в Кърджалийско. Това е първата жертва на по-суровото време през зимата в България през този сезон.     Мъжът е починал в село Ауста, живеел е сам. Вчера следобед е отишъл до средищния център Звездел да вземе пенсията си.   “Взел пенсията от пощата. Там в едно заведение пил две ракии. \"Няма му нищо\", вика пощальонът, който  го видял. Изпуснал рейса и вместо да хване за Лале, той тръгнал към Ауста - в обратна посока и някъде в селото паднал в канавка. Сутринта го вижда един мой съсед и ми се обади. Сам живеел в Лале, просто в моя район се случва\", заяви кметът на Ауста Неджатин Халил пред БНР.", "date": "2019.01.10", "title": "Първа жертва на студа в България през тази година"}
{"url": "https://www.actualno.com/montana/obshtina-lom-kani-grajdanite-na-obshtestveno-obsyjdane-na-budjeta-news_715476.html", "text": "  Утре, 11 януари, е крайният срок, в който жителите на община Лом имат възможност да направят своите предложения и препоръки при изготвянето на проектобюджета на общината за 2019 г., предават от пресцентъра на общината. Обсъждането е предвидено да се проведе на 15 януари, вторник, от 14.00 часа,  в заседателна зала на 3-тия етаж в сградата на общинската администрация в Лом.     Кметът Пенка Пенкова отправи покана на граждани и фирми от града на публичното обсъждане, което ще предостави възможност на жителите да получат детайлна информация за разработването на бюджета и да участват пряко в разискванията по конкретните параметри на приходната и разходната част.\r\nМнения, препоръки и предложения за проектобюджета за 2019 година се внасят в деловодството на общината, ул.„Дунавска“ №12 или се изпращат на електронен адрес:\r\nlom.municipality@lom.egov.bg, както и на телефони: 0971/69 109 и 0971/69 120 в срок до 11 януари 2019 година  ", "date": "2019.01.10", "title": "Община Лом кани гражданите на обществено обсъждане на бюджета"}
{"url": "https://www.actualno.com/pleven/plevenska-oblast-e-na-dynoto-i-po-izpolzvaneto-na-internet-v-domakinstvata-news_715426.html", "text": "  Освен в икономиката и в ръста на средната работна заплата Плевенска област изостава чувствително от другите региони в страната и по използването на . Това показват резултатите от изследване за използването на информационно-комуникационните технологии, проведено през 2018 г.     Средният процент на домакинствата с достъп до интернет за страната е 72,1. За една година той се е увеличил с 4,8 пункта. , съобщи днес Териториалното бюро на Националната статистика.\r\nВ страната с най-висок относителен дял на достъп до интернет е Югозападният район – 75,3 на сто. Следват Североизточният район – 73,9 на сто, и Южният централен – 73,7 на сто. Очаквано на дъното и по този показател е Северозападният район – 65,2 на сто. Област Плевен, която е част от него, е с близо два процентни пункта по-ниско.  \r\nСпоред резултатите от изследването през 2018 г. 55,4 на сто от населението на възраст 16-74 години в Плевенско използва интернет всеки ден или поне веднъж седмично. В сравнение с 2017 г. този показател е нараснал с едва 0,2 процента. Жените са по-активни в използването на интернет – техният дял е 62,3 на сто.  През миналата година в Плевенска област 11,4 на сто от потребителите на интернет използват глобалната мрежа за някакъв вид взаимодействие с държавната и местната власт. ", "date": "2019.01.10", "title": "Плевенска област е на дъното и по използването на интернет в домакинствата"}
{"url": "https://www.actualno.com/balkani/niskite-temperaturi-zatvoriha-280-uchilishta-v-albanija-news_715489.html", "text": "  Обилните снеговалежи и ниските температури затвориха училищата в няколко области на Албания. Министерството на образованието съобщи, че днес и утре няма да работя обща 280 училища в страната, като се очаква това да продължи в следващите дни.     Заради силните снеговалежи планинските селища са затрупани, някои от основните пътища в страната са непроходими и има чести прекъсвания на тока, съобщи БГНЕС.   Министърът на отбраната Олта Джачка оцени ситуацията като тежка и призова гражданите да не напускат домовете си без причина, а собствениците на превозни средства трябва да шофират с вериги и отпочинали, както и да спазват стриктно правилата за движение при настоящите пътни условия.\r\n„Повече от 2000 военни, полицаи са готови да помогнат на гражданите ако е необходимо. Военни хеликоптери са подготвени за транспортирането на болни хора, както и за транспортиране на храна в затрупаните места”, заяви Джачка.  ", "date": "2019.01.10", "title": "Ниските температури затвориха 280 училища в Албания"}
{"url": "https://www.actualno.com/montana/hudojnichka-ot-montana-podredi-55-kartini-v-izlojba-news_715472.html", "text": "  55 aкварела представя в юбилейната си изложба монтанската художничка Виктория Михайлова. Творенията са подредени в зала „Кутловица”.     Акварелните пейзажи са предимно в унисон със сезона – зимни, но слънчеви. От тях струи спокойствие и умиротворение. Природата е застинала в хармония. Портрети на момичета, решени в нежна розово-виолетова гама и прозирни багри, препращат мисълта към фолклорните образи. В натюрмортите й с ириси, лилиуми, макове и орхидеи се таи нежност и финес. Глухарчетата, скрити в дъното на залата, както и пастелните натюрморти върху цветна основа, доказват правотата на пословицата „Старата любов ръжда не хваща”. Виктория е завършила графика във Факултета по изобразителни изкуства на Великотърновския университет, и от време на време се завръща към тази своя страст.\r\nНовост в картините са образите на птици. В архетипната представа птиците са символ на стремежа към свобода, на неспокойния и търсещ човешки дух, на неопитомената и неограничавана човешка воля. В картините й се забелязват кълвач, гарвани, чайки, лястовици. Те подсказват и вероятните бъдещи творчески търсения на художничката.\r\nВ експозицията се забелязват и декоративни композиции и рисувано стъкло. В новооткритата изложба има само един есенен лист, няколко вази и чаши, които са изпълнени в тази техника, но авторката признава, че й предстоят творчески експерименти в тази насока. Тя набеляза като своя бъдеща цел и абстрактната живопис-обещаваща е една абстрактна  композиция на женски профил. Той е пленителен със своя устрем, но и с нежното перце, плуващо във въздуха и сякаш увличащо след себе си образа.  При откриването на изложбата Виктория Михайлова беше поздравена от Александър Герасимов – директор „Хуманитарни дейности” в Община Монтана, както и от много колеги от гилдията и приятели на изкуството.Те пожелаха на художничката  да има вдъхновение и творческо неспокойствие, спорна година и безспорни постижения.", "date": "2019.01.10", "title": "Художничка от Монтана подреди 55 картини в изложба"}
{"url": "https://www.actualno.com/haskovo/obnoviha-zelenchukovija-pazar-v-dimitrovgrad-news_715428.html", "text": "  След като ремонтираха зеленчуковия пазар от община Димитровград обявиха публичен търг с явно наддаване за 9 помещения.     Обновяването на т.нар. приключи в края на миналата година със средства на стойност 1,5 млн. лв., отпуснати от правителството.\r\nСтроително-монтажните работи бяха изпълнени от консорциум „Пазаристрой“ с участници  „Реко инженеринг“ ЕООД,“СТ Клинър“ ЕООД, „Еко традекс груп“ АД по договор на стойност 1 249 990 лв. без ДДС (или 1 499 998 лв. с ДДС).\r\nТой е разположен на , заведение за хранене и административна сграда.  На последното заседание на местния парламент бяха приети и промени в цените за отдаване на маси и помещения в обновения пазар на ул. „Елин Пелин“.  \r\nСпоред промените в наредбата за администрирането на местните такси и цени на услуги той ще работи всеки ден от 6 до 21 часа.", "date": "2019.01.10", "title": "Обновиха зеленчуковия пазар в Димитровград"}
{"url": "https://www.actualno.com/starazagora/dramatichnijat-tearyr-v-stara-zagora-s-pyrva-premiera-za-2019-godina-news_715458.html", "text": "  Лиричната комедия в пет епизода “ ” от Валентин Красногоров е първата премиера на Драматичен театър „Гео Милев” за 2019 година. Ще бъде представена тази вечер от 19:00 часа на голямата сцена на театъра.     Постановката и адаптацията са дело на Христофор Недков, сценографията и костюмите - на Мария Диманова, а музикалната среда и пластиката - на Анна Мария Недкова.\r\nУчастват Миленка Сотирова и Кольо Стайков в “Прелестите на изневярата”, Кольо Стайков и Елена Азалова в ”Ние никога не се караме”, Илина Илиева и Иван Калошев в ”Такива ми ти работи”, Иван Калошев и Миленка Сотирова в ”Семейни сцени” и Елена Азалова и Илина Илиева в ”Женска орисия”.     Спектакълът ще се играе и на .    ", "date": "2019.01.10", "title": "Драматичният теарър в Стара Загора с първа премиера за 2019 година"}
{"url": "https://www.actualno.com/cars/opel-zafira-pretyrpja-transformacija-news_715437.html", "text": "  Досега бяха свикнали да приемаме Opel Zafira като семеен миниван, но моделът претърпя доста странна трансформация и новото му поколение се превърна в по-голям пътнически бус. До голяма степен той повтаря появилите се по-рано на пазара Citroen SpaceTourer, Peugeot Traveller и Toyota ProAce Verso, като е получил добавка Lite към името си.     Всъщност, досега този модел беше известен като Opel Vivaro и представляваше разновидност на Renaut Trafic. Преминаването на германската марка към концерна PSA обаче доведе до промяна не само в названието, но и в сегмента, в която вече попада моделът.   От машините на Citroen, Peugeot и новият Opel се отличава най-вече по оформлението на предницата, където има нови светлини и решетка на радиатора. В салона разликата е единствено в емблемата на волана. Както и „роднините” си, Zafira Lite се предлага в три варианта на дължина – 4,6, 4,95 и 5,3 метра. Базовият вариант е с два реда седалки, а за двата по-големи се предлага като опция и трети ред. Общият брой места може да достигне 9. Като оборудване Zafira Life не се отличава от другите три модела. Списъкът с опции включва кожен салон, стъклен покрив, електрическо отваряне на вратите и много друго. Гамата двигатели не предлага изненади. Както и останалите ванове на PSA в Европа, и този е оборудван с турбодизели – 1,5-литров (105 или 125 к.с.) и 2,0-литров (150 и 180 к.с.). Ше има и версии със задвижване на четирите колела, които ще се произвеждат от френската фирма Dangel, а през 2021 г. ще излезе и вариант само на ток.  Освен под марата Opel новата Zafira Lite ще се предлага и като Vauxhall за британския пазар. Любопитното е, че и двете версии – за Европа и за Обединеното кралство, ще се правят в завода в Лутън (Англия), където досега се произвеждаше семейството Vivaro.", "date": "2019.01.10", "title": "Opel Zafira претърпя трансформация"}
{"url": "https://www.actualno.com/asia/kitaj-se-nadjava-na-vtora-sreshta-trymp-kim-chen-un-news_715435.html", "text": "  Севернокорейският лидер Ким Чен Ун, който направи изненадваща визита в Китай, си тръгна с подкрепа от Пекин за възможна втора среща между него и US президента Доналд Тръмп, предаде BBC.     Тръмп и Ким се срещнаха за първи път през юни 2018 в Сингапур, но оттогава напредъкът към денуклеаризацията на Корейския полуостров е в застой.   Китайския президент Си Цзинпин изразил надежда, че двамата лидери \"ще се срещнат\", съобщи днес китайската агенция Синхуа. Той добавил, че Китай \"подкрепя срещи на върха (между КНДР и САЩ) и постигането на резултати, а също и решаването на легитимните им безпокойства чрез диалог\".\r\nКорейският гост разговаря с китайския президент Си Цзинпин и двамата изразиха подкрепа за денуклеаризацията на Корейския полуостров, посочва още Синхуа, информира БНР.  Ким изразил надежда, че заинтересованите страни ще съдействат на процеса на ядреното разоръжаване на полуострова, активно ще подкрепят КНДР, като отчитат нейните опасения, и ще обединят усилия за цялостно уреждане на процеса на денуклеаризация. Той подчертал, че Пхенян е решен денуклеаризацията да бъде постигната изключително по мирен път.\r\nСи Цзинпин пък споделил, че се надява КНДР и САЩ ще намерят компромис, с който да преодолеят застоя по въпроса за денуклеаризацията, а с това да отворят и нова страница в отношенията си.   ", "date": "2019.01.10", "title": "Китай се надява на втора среща Тръмп - Ким Чен Ун"}
{"url": "https://www.actualno.com/vidin/obshtina-vidin-sys-svoevremenni-merki-sreshtu-snegovaleja-news_715432.html", "text": "  От 19 до 22 часа снощи звено „Чистота“ извърши осоляване на главните улици в град Видин. Снегопочистващата техника излезе в .      До 7 часа бяха обработени основните пътни артерии, надлези, кръстовища и кръгови движения, с помощта на 4 снегопочистващи машини и 2 фадроми. Продължава наблюдението на обстановката и по-късно през деня ще започне обработка на улиците, съобразно ситуацията.  Няма селища на територията на Община Видин без електрозахранване и водоснабдяване. Снежната покривка е от 3 до 8 см. Всички пътища са проходими при зимни условия.", "date": "2019.01.10", "title": " Община Видин със своевременни мерки срещу снеговалежа"}
{"url": "https://www.actualno.com/business/bylgarija-ne-uspja-zasega-s-taktikata-da-zabavi-paket-mobilnost-news_715438.html", "text": "  България и съюзниците ѝ не успяха поне да забавят движението на пакет \"Мобилност\" в Европейския парламент (ЕП), след като днес (10 януари) скоростно през транспортната комисия на ЕП - с 27 на 21 гласа.     При обсъждането изрично беше споменат протестът на българските превозвачи в Брюксел днес (10 януари), но в крайна сметка беше наложено мнението, че по пакета е работено над една година и не може да има оправдание за забавяне. Румънският евродепутат Мариан-Жан Маринеску (от ЕНП) обаче настоя, че няма превод на документите и след като не са преведени на всички езици, трябва да има отлагане. Липсата на превод беше отречена от председателя на транспортната комисия – френски евродепутат. Избухна спор и с други евродепутати има или няма основание за отлагане, но председателят не позволи гласуването да се отложи.   Тази тактика – на протакане, в телевизионен ефир както от българския министър на транспорта Росен Желязков, така и на българските евродепутати Ангел Джамбазки, Андрей Новаков и Петър Курумбашев.\r\nВ крайна сметка бяха гласувани шест компромиса по досието с докладчик евродепутата Мерия Кайлонен от пакет \"Мобилност\" и абсолютно всичките бяха отхвърлени. Става въпрос точно за досието, което транспортният министър Росен Желязков определи като негативно за българската позиция. Беше поискано отново спиране на гласуването, тъй като няма съгласие по нито един от компромисните текстове, но това не беше прието.  Беше гласувано и другото досие – на евродепутата Вим ван де Камп, което се отнасяше за времето за шофиране и времето за почивка на професионалните шофьори. И тук бяха гласувани шест компромисни текста и по нито един не беше постигнато съгласие. Така и двата доклада, на двамата докладчици, бяха отхвърлени. Те касаеха времето за работа и времето за почивка на шофьорите, както и размерът на заплащането.\r\nПриет обаче беше третият доклад – на германския евродепутат Исмаил Ертуг. И това досие по-рано сутринта днес беше определено от Росен Желязков като неблагоприятно за българската позиция.   Съгласно казаното по време на заседанието, гласуване на пакет \"Мобилност\" в пленарна зала на Европейския парламент ще има на 22 януари. Идеята е да може да има нови преговори с Европейския съвет през февруари, като мнозинството иска пакетът да бъде приет по време на сегашния мандат на Европейския парламент.     Основните са по отношение на намерението международните шофьори да се връщат задължително вкъщи след 4 седмици на работа, както и това да се отнася до камионите. Поне засега обаче има надежда да не бъде прието такова ограничение. Другото голямо притеснение е за командировъчните – защото средно щяло да е 10 евро на час и българските превозвачи не са готови да дават толкова пари. Също голяма тревога предизвиква искането шофьорите задължително да нощуват в хотели, а не в камионите си, но превозвачите ни настояват, че няма къде да оставят камионите на охраняеми паркинги и рискът да бъде ограбен товара става огромен. Отделно, евродепутатът Ангел Джамбазки смята, че може да има проблем и със застраховките – защото застрахователите може да не искат да плащат щета, ако шофьорът не е бил на място.\r\nВ крайна сметка, след днешното гласуване решението е и камионите да се връщат на всеки 4 седмици в страната, където е регистриран превозвачът. Европейският съвет обаче прие решение да се връща само шофьорът. Беше гласуван и компромис за каботажния превоз. Евродепутатите искат фирмите да имат право да извършват неограничен брой доставки в други държави на ЕС в рамките на 3 дни след трансгранична доставка. Сегашните правила позволяват три операции в рамките на 7 дни. С цел предотвратяване на непрекъснатия каботаж след този период няма да бъде позволено на камионите да извършват нови каботажни операции в същата държава в рамките на два дни и половина, след като са се върнали в държавата, в която е седалището на превозвача им.", "date": "2019.01.10", "title": "България не успя засега с тактиката да забави пакет \"Мобилност\""}
{"url": "https://www.actualno.com/politics/rumen-radev-nastoja-pred-tajani-da-chujat-iskanijata-na-bylgarskite-prevozvachi-news_715481.html", "text": "  Държавният глава Румен Радев е изпратил писмо до председателя на Европейския парламент Антонио Таяни по повод проблемите с т. нар. пакет Мобилност 1.     В него държавният глава заявява категорична, че предложените към днешна дата за гласуване текстове са    Припомняме, че държавният глава се срещна в българските превозвачи преди два дни и Днес в Брюксел превозвачите ни протестират, докато в транспортната комисия на ЕП мина на разглеждане единият пакет, който бе отхвърлен. Другите два пакета предстои да се разгледат.\r\nСпоред държавния глава Румен Радев, формираният общ подход по текстовете в Пакета Мобилност 1 и включените мерки   \" . Тежкотоварният автомобилен бизнес в България има огромно значение за икономиката на нашата страна, както като принос към брутния вътрешен продукт, така и като трудова заетост\", пише още Румен Радев.\r\nВ писмото си българският държавен глава изразява своята подкрепа към исканията на българските превозвачи и подчертава, че справедливите им искания следва да бъдат разгледани и да се отчетат внесените от българска страна законодателни предложения.   ", "date": "2019.01.10", "title": "Румен Радев настоя пред Таяни да чуят исканията на българските превозвачи"}
{"url": "https://www.actualno.com/music/buntarskijat-bend-brass-against-idva-v-sofia-live-club-news_715444.html", "text": "  Този месец започва първото европейско турне на групата Brass Against, позната най-вече с кавърите си на легендарните Rage Against the Machine. стартира в Гърция, а на бандата идва и у нас, в , където ще забие с рок и метъл кавъри по необичаен, разтърсващ начин.     Rage Against The Machine, Tool, Audioslave, Black Sabbath – музиката им руши стени, способна е да снабди хиляди градове с електричество, дори да изстреля ракети в Космоса! Години след най-емблематичните им и влиятелни за времето си парчета, изгря нова банда, готова да възроди бунта с китари, саксофон, барабани, тромпет, туба и вокалист, който буквално да изкрещи музикалната им мощ. Brass Against e феноменалният брас бенд, създал кавъри на популярни рок и метъл песни, слушани поколения наред. Днес, само година след като Brad Hammonds събира музикантите, бендът набира светкавична популярност в YouTube, а записът на Killing in the Name (Rage Against The Machine) достига над 2 милиона гледания в канала и над 10 милиона във Facebook. Целта на Brass Against е да създава музикален бунт, музика, която призовава феновете към действие. Групата се стреми да говори езика на публиката, да поеме от емоциите на съвремието, за да направи творчеството си по-актуално от всякога в тази политически предизвикателна ера. Както казват членовете на Brass Against:   \"Ние сме ядосани, ние сме вдъхновени, готови сме за промяна и се надяваме, че музиката ни усилва тази енергия във всеки, който слуша.\" Зад микрофона на талантливия бенд ще застане магнетичната и вдъхновяваща Maya Azucena. Суперсилата ѝ е нейният глас, който рязко вдига духа и нажежава обстановката. Вокалистката посвещава голяма част от творчеството си в защита на човешките права, а борбеният дух и активизмът ѝ извоюват покана за световноизвестната конференция TEDxWomen във Вашингтон. Тя участва и в международна кампания за борба с домашното насилие, като песента ѝ Dance Revolution вдъхновява и подкрепя кампанията. „Тя пее така сякаш е била навсякъде, видяла е всичко“ , казват за нея останалите членове на групата.    Бендът се състои от Maya Azucena (вокал),  Andrew Gutauskas (Баритон саксофон), Brad Hammonds (китара), Darius Christian (вокали/тромбон), Mazz Swift (вокали/цигулка), Mariel Bildsten (тромбон), Wayne Tucker и Oskar Stenmark (тромпет), Kenneth Bentley (туба) и Nathan Bell (барабани).   ", "date": "2019.01.10", "title": "Бунтарският бенд BRASS AGAINST идва в Sofia Live Club"}
{"url": "https://www.actualno.com/crime/shest-byrzi-proizvodstva-za-dyrvesina-bez-kontrolna-marka-v-starozagorsko-news_715427.html", "text": "  Производствата са образувани след извършени проверки от полицейски екипи на 9 януари.     В Казанлък са проверени двама мъже, на 24 и на 18 години, от Казанлък, които превозвали с каруци по около 1 куб. м дърва за огрев без контролна горска марка и документ, доказващ законния произход на дървесината. Образувани са 2 бързи производства за престъпления по чл.235, ал.2 от Наказателния кодекс (НК). Лицата са задържани за срок до 24 часа.\r\nПри проверки в домовете на 13 лица в Павел баня и в селата Габарево и Осетеново служители на Участък - Павел баня, при Районно управление - Казанлък и на Държавно ловно стопанство \"Мазалат\", са установили, че лицата съхраняват различни количества дървесина без контролна горска марка, за които нямат и документ, доказващ законния й произход. Общото количество на дървесината е около 42 куб. м. В Районно управление - Казанлък, са образувани 3 бързи производства и 10 проверки за извършени престъпления по чл.235, ал.2 от НК.\r\nШестото бързо производство по същия член от НК е образувано след проверка в в дома на 41-годишна жена в старозагорското село от служители на Второ районно управление - Стара Загора. При проверката са намерени и иззети 5 куб. м дървесина без контролна горска марка и документи за произход.   ", "date": "2019.01.10", "title": "Шест бързи производства за дървесина без контролна марка в Старозагорско"}
{"url": "https://www.actualno.com/politics/mareshki-iska-ostavka-na-karakachanov-news_715392.html", "text": "  ВОЛЯ ще поиска категорично оставката на вицепремиера Красимир Каракачанов. Това обяви лидерът на партията Веселин Марешки в ефира на \"Нова телевизия\".     Марешки обясни, че исканията на партията му са свързани с проблемите с ромската махала във Войводиново и изтребители за армията ни.   Според него, в качеството си на вицепремиер по сигурността, Каракачанов трябвало отдавно да е наредил премахването на незаконните постройки в гетото във Войводиново. Именно тяхното съществуване изкара на протест жителите на пловдивското село в няколко поредни дни.\r\n\" са избиратели на ВМРО. Каракачанов сам ги е заселвал там, за да гласуват за партията му\", заяви лидерът на ВОЛЯ.По темата със самолетите Марешки бе категоричен, че\"трябва да оправим първо образованието, здравеопазването, националната сигурност и тогава, ако останат пари, да ги харчат за изтребители\".  \"Ще поискаме от прокуратурата да разследва Каракачанов. Той каза, че е \"един прост посредник\" за покупката на изтребителите, което предлага някакви комисионни\", заяви Марешки.\r\nТой изрази мнение, че нямало от кого да се пазим с такива летални машини. Не ни било нужно и Министерство на отбраната като цяло.   ", "date": "2019.01.10", "title": "Марешки иска оставка на Каракачанов"}
{"url": "https://www.actualno.com/business/nap-obeshtava-che-novite-kasovi-aparati-njama-da-se-prevyrnat-v-elektronni-vinetki-news_715449.html", "text": "  Няма по подобие на този с електронните винетки с въвеждането на новите касови апарати и софтуера за управление на продажбите. Това заяви говорителят на НАП Росен Бъчваров. Той беше категоричен, че (броено от 8 януари) за изпълнение на изискванията ще бъдат достатъчен срок. Главното задължение на всички регистрирани по ДДС фирми до края на март е да сменят софтуера на продажбите си и да е осигурена връзка с касовия апарат т.е. да няма ръчно издаване на касови бележки.     Технически проблеми, свързани с обработката на информацията или сървъра от страна на НАП не очакваме, добави Бъчваров. Не сме получили информация за дефицит на фискални устройства и принтери, каза още той. Говорителят на НАП съобщи, че към момента има 4 регистрирани софтуера и 19 в процедура на одобрение, но не уточни кога ще свърши въпросната процедура. Бъчваров успокои още, че 50% от съществуващите касови апарати отговарят на изискванията и само трябва да им се актуализира софтуера.   До 30 април е крайният срок за подаване на данъчни декларации за физическите лица, като ако физическо лице подаде декларация до 31 януари и няма задължение, ще ползва 5% отстъпка. Декларациите могат да се подписват с персонален идентификационен код (ПИК), който се издава безплатно и е безсрочен, или с електронен подпис. За хората, които предпочитат да отидат на място, е важно да знаят, че има \"плаващо работно време\" на служителите и в края на срока то ще бъде удължено. Задължения към хазната може да се покриват по банков път (с дебитна или кредитна карта), по пощата или по интернет - системата за онлайн плащане през официалния сайт на НАП.", "date": "2019.01.10", "title": "НАП обещава, че новите касови апарати няма да се превърнат в електронни винетки"}
{"url": "https://www.actualno.com/europe/britanski-ministyr-brexit-bez-sdelka-shte-byde-katastrofalen-za-stranata-news_715434.html", "text": "  Излизането от ЕС без сделка ще бъде „катастрофално” за страната, заяви британският министър Грег Кларк.     \"Brexit без сделка ще доведе до „катастрофална ситуация, в която ние ще имаме най-смешните условия за търгуване с нашия най-близък партньор”, заяви той пред BBC.   При такъв сценарии Великобритания ще бъде принудена да търгува с ЕС чрез условията на Световната търговска организация, което може да означава, много по-високи мита за внос на някои продукти, като коли например.\r\nКъм този момент изглежда, че Обединеното кралство ще се отцепи от съюза на 29 март, дори и ако парламента не одобри сделката, която правителството договори с ЕС.  „Моята гледна точка е, че трябва да работим заедно и да избегнем излизането без сделка, защото не мисля, че има мнозинство в парламента, което да го толерира”, каза той.\r\nКларк призова депутатите за „оставят различията си настрани” и добави, „ние трябва да се държим така както нашата международна репутация предполага, а именно да сме прагматични и надеждни.\"   ", "date": "2019.01.10", "title": "Британски министър: Brexit без сделка ще бъде катастрофален за страната"}
{"url": "https://www.actualno.com/analysis/zashto-imeto-republika-severna-makedonija-dalech-ne-e-garantirano-news_715371.html", "text": "  Вчера македонските депутати предложение за промяна на името на страната, за уреждане на десетилетия спор с Гърция и отваряне на пътя към членство в НАТО и ЕС. Преминаването към \"Република Северна Македония\" далеч не е гарантирано, тъй като включва четири конституционни изменения и изисква подкрепата на две трети от 120-членния парламент.     Управляващата коалиция, ръководена от социалдемократите, сама по себе си няма тези числа, но висш представител на партията заяви, че те са \"осигурили 80 или повече от гласовете\", необходими за одобряването на промяната на името.\r\n\"Очакваме, че гласуването ще се проведе в петък\", заяви Александър Кирачовски пред журналисти.\r\nАко промяната премине, Атина обеща да вдигне ветото си върху опитите на Скопие да се присъедини към НАТО и Европейския съюз.  Гърция блокира този път, откакто Македония се е отделила от бивша Югославия през 1991 г., тъй като, казва Атина, името Македония трябва да се прилага единствено към собствената ѝ северна провинция.\r\nЗа гърците Македония предизвиква национална гордост като люлка на древната империя на Александър Велики - наследство, което те ревниво пазят.\r\nОколо 200 македонски националисти, които се противопоставиха на промяната на името като предаване на гръцкия натиск, организираха мирен протест пред парламента, сформиран от националистическа група, наричаща себе си \"Твърдокорни\", т.е. \"Хардлайнери\".    Водещи фигури в опозиционната дясна партия ВМРО-ДПМНЕ, която беше на власт до 2017 г., се борят срещу промяната в парламента и на уличните митинги. Въпреки че през септември консултативният референдум в Македония подкрепи промяната на името с 90 процента от гласовете, критиците отхвърлиха резултатите като невалидни, тъй като гласуваха под една трета от избирателите.\r\n\"Сега е моментът депутатите да изразят своите възгледи, но аз вярвам, че ще има мнозинство от две трети, за да завършим процеса\", заяви в сряда премиерът Зоран Заев.   Заев не разполага с необходимото две трети парламентарно мнозинство дори с подкрепата на съюзниците си от етническите албански партии.   Те се нуждаят от някои депутати от ВМРО-ДПМНЕ да ги подкрепят, както се случи при парламентарните избори, започнали процеса през ноември. По този повод те освободиха трима националистически депутати, задържани заради ролята си в сблъсъка през април 2017 г. в парламента, когато няколко депутати, включително Заев, бяха нападнати.\r\nПрез декември правителството допълнително подслади сделката, като прие закон за амнистията за протестите. От 25-те души, които се възползваха от това досега, четирима са депутати от ВМРО-ДПМНЕ. Но дори ако Македония одобри промяната на името, тя трябва да бъде разрешена от гръцкия парламент. с гръцкия премиер Алексис Ципрас, но Ципрас също се радва на крехко парламентарно мнозинство със 153 депутати в 300-местния парламент.\r\nЗа да усложни още повече нещата, коалиционният партньор и министър на отбраната Панос Каменос, лидер на по-малка партия, се противопоставя на сделката и заплашва да подаде оставка.    Докато повечето депутати в македонската ВМРО-ДПМНЕ са твърдо против промяната на името, партията беше разтърсена от изневярата на някои от членовете си при гласуването през ноември.\r\nИ те все още се възстановяват от драматичното падане на бившия си лидер Никола Груевски, гласовит противник на споразумението на Заев с Гърция.\r\nБившият премиер Груевски избяга от Македония през ноември, за да не влезе за две години в затвор за злоупотреба с власт, получавайки убежище в Унгария.\r\nВМРО-ДПМНЕ заяви, че депутатите, които подкрепят промяната на името, ще бъдат изключени от партията. Лидерът на партията Християн Мицкоски заяви в сряда, че няма да вземат участие в дебата, защото не искат \"да му се даде легитимност\".   Той осъди \"изнудването и заплахите\", използвани от Заев, за да осигури подкрепата на някои от депутатите на неговата партия, имайки предвид амнистията, предложена на някои участници в насилието през април 2017 г. в парламента, сред които включително са няколко депутати от ВМРО-ДПМНЕ.\r\nДесният президент на Македония, Георге Иванов, е открит противник на предложената промяна на името и продължава да говори против нея. Но македонската конституция постановява, че ако мярката бъде приета с мнозинство от две трети, той няма друг избор, освен да го подпише като закон.\r\nВ призива си за протест в сряда \"Хардлайнери\"-те издадоха смразяващо проклятие срещу противниците си. \"Нека тази ...с македонска кръв, които не се присъединят към борбата за Македония, нямат потомци, нито момчета, нито момичета.\" Източник: Agence France Presse  Превод: БГНЕС ", "date": "2019.01.10", "title": "Защо името Република Северна Македония далеч не е гарантирано?"}
{"url": "https://www.actualno.com/plovdiv/prodyljavat-da-sybarjat-nezakonni-postrojki-vyv-vojvodinovo-news_715397.html", "text": "  И днес под полицейска охрана продължава разрушаването на незаконните постройки в с. Войводиново. Местната власт реши да заличи къщите, след като мъже от ромската махала пребиха военен и това стана повод за протести.     Вчера бяха съборени 5 постройки, на всички останали има поставени констативни протоколи. За масивните от тях – които са изградени от тухли, има 14-дневен срок за обжалване. Кметът Димитър Тосев коментира пред bTV, че никоя от сградите, вдигнати върху общинска земя, няма да бъде узаконена: „Когато общината даваше възможност на същите тези да дойдат да си подадат документите, никой не пожела”.   По думите му съборените до момента постройки са били опасни за живеене и с преплитане на много кабели. Той отбеляза, че всъщност кражба на ток не е имало, защото всички в махалата са били вързани към абонат, който си е плащал редовно сметки. На въпроса дали става дума за „частно енерго” Тосев отговори положително.\r\nНамерените печки, хладилници, велосипеди и мотопеди са откарани в полицията. Кметът лично ще храни домашните животни, докато не бъдат настанени в приюти.  Самата махала тази сутрин беше пуста. Според Тосев обитателите й са се пръснали при роднини от околните села.", "date": "2019.01.10", "title": "Продължават да събарят незаконни постройки във Войводиново"}
{"url": "https://www.actualno.com/plovdiv/symnenie-za-primesi-v-boba-sprja-razdavaneto-na-hrani-ot-bchk-v-plovdivsko-news_715386.html", "text": "  Съмнение за \"примеси в зрял боб\" преустанови раздаването на хранителни продукти от за социално слаби в цялата област Пловдив. В това число влиза и Асеновград.     Взети са проби за изследване на хранителния продукт, правят се изследвания и на складовото помещение, в което се съхраняват стоките. До няколко дни се очаква да бъдат изведени резултат и становище от Областната дирекция на Българска агенция по храните в Пловдив, обясни за директорът на Секретариата на Българския червен кръст за областта - Таня Георгиева.   Тя посочи, че проверката се осъществява, след подаден сигнал от граждани, като основната цел е превантивна. \"До края на седмицата ще се вземат мерки за безопасност. Или ще се подмени продуктът, или ще продължи раздаването, но хората няма да бъдат ощетени в никакъв случай. Длъжни сме да проверяваме всеки постъпил сигнал\", подчерта Георгиева. Тя не уточни какво се има предвид под термина \"примеси\" в храната.\r\nПо регламент, освен зрял боб, нуждаещите се ще получават още 15 вида продукти, а именно - спагети; говеждо в собствен сос; леща; захар; гювеч; зелен фасул; лютеница; грах; стерилизирани домати; говежди кюфтета в бял сос; риба; пиле фрикасе; конфитюр; ориз; олио. Хранителната помощ от Българския червен кръст в община Асеновград ще получат и над 2 300 души, по списък, изготвен от Агенцията за социално подпомагане.  ", "date": "2019.01.10", "title": "Съмнение за \"примеси\" в боба спря раздаването на храни от БЧК в Пловдивско"}
{"url": "https://www.actualno.com/health/6-situacii-v-koito-e-vredno-da-piete-voda-news_715240.html", "text": "  Винаги сме знаели, че водата е от изключително значение за правилното функциониране на тялото ни, но се оказва, че не всяко време е удачното време на пиене на вода. Лекарите съветват да се придържаме към препоръчителния минимум и да пием поне един литър чиста вода на ден.     Има ситуации, в които просто не бива да пиете вода, но много малко хора знаят за тях. Ето кои са те:    Препоръчително е да се пие преди това. Не че това застрашава вашето здраве, но може да доведе до нарушаване на храносмилателния процес, освен това стомаха се подува в този случай много бързо. За да избегнете подуване и неочаквани шумове, изпийте чаша вода приблизително половин час преди да започнете да ядете. Също така не пийте ледена вода.   Не е нужно да сте лекар, за да знаете, че ако изпиете голяма чаша вода точно преди лягане, след това може да отидете в тоалетната няколко пъти през нощта. Това ще намали ползите от съня, тъй като регенерацията на клетките ще бъде прекъсната. Освен това, през нощта, бъбреците няма да си почиват, а ще работят.        Най-добре е да се пие вода след тренировка, но не по време на самата тренировка. Не че е лошо за тялото ви, но може да ви спаси от главоболие и гадене. Разбира се, ако участвате в маратон, ще ви бъде изключително трудно да не пиете вода, затова тук има изключение. Много хора пият вода, за да премахнат усещането за парене, след като са хапнали лютa или много пикантна храна. Водата обаче няма да потуши пожара. Всъщност питейната вода само ще усили ефекта на паренето. В такива случаи е най-добре да пиете мляко или да хапнете хляб. Ако вашата урина е чиста като вода, това показва, че тя не се абсорбира и бъбреците ви работят напразно. Намалете количеството вода, което пиете, или се консултирайте с лекар, ако ситуацията не се промени.      Водата от обикновената чешма или от планински извор може да бъде опасна за здравето. Дори и да изглежда много чиста, тя може да бъде замърсена с животинска урина или други бактерии, невидими за човешкото око.", "date": "2019.01.10", "title": "6 ситуации, в които е вредно да пиете вода"}
{"url": "https://www.actualno.com/viewpoint/jivotyt-ni-mejdu-absurda-i-realnostta-news_715364.html", "text": "  Не знам дали е имало план да се стигне до тази жалка картина в милата ни родина или е случайност… Знам обаче, че за 30-те години на т.нар. преход нацията изпростя, опростачи се, маргинализира се и оскотя.     Всеки ден информационният поток ми поднася случки, за които не искам да повярвам, че се случват. В рамките САМО на два дни два случая ме разтърсиха от дъното на душата ми и объркаха нормалния ми жизнен ритъм.\r\n65-годишен мъж 40 години по-младата си жена и майка на осеммесечното им дете от ревност… Измамник, представящ се за полицейски служител на 11-годишно дете, и златни накити.\r\nСлучките ми звучат като произведения на абсурдизма, но са факти от живота в моя град Стара Загора. И ме карат да си задавам безброй въпроси, за които готови и еднозначни отговори няма.  Какво кара младо момиче да заживее от 15-годишна възраст с мъж, който може да ѝ е баща? Как родителите ѝ са допуснали това? Как е успяла да завърши средното си образование и след това да учи в университет, а не е разбрала житейския абсурд, в който е била главна героиня? Какво е предизвикало мъжа ѝ да лиши детето си от майка и жена си от живот, след като съседи не са чували скандали? Неговото бъдеще е ясно - от 10 до 20 години затвор. Може и да не успее да излезе жив от там, имайки предвид продължителността на живот. Но каква ще е съдбата на детето?\r\nЕдва ли измамата, на която е станало жертва 11-годишното момиче, е случайност. Вероятно в случая е намесен познат на семейството, останало без ценностите си. Защо иначе измамникът неколкократно ще подканя детето да търси пари и злато? Вероятно е знаел, че има такива в дома… От кого? Защо някой държи толкова пари в къщи? Недоверие към банките? Нужда, за която случайно е казано на някого? Защо не мислим какво говорим и пред кого? Защо не учим децата си да не се доверяват на случайни хора, да не дават информация за себе си и близките си, която може да застраши сигурността им? Защо измамниците вече нямат никакви спирачки? Заради безнаказаност? Заради неефективност на полиция, прокуратура и съд? Заради зависимости, които ги оставят без избор?\r\nНе мога да си отговоря на въпросите, не мога да стигна до адекватно обяснение за тези и подобни случки.       Както нямам обяснение за ежедневните скандали в уж държавата ни, които засягат всеки българин, но преминават край повечето от като далечни комети. Тресат ни всеки ден - електронни винетки, Войводиново, ромската интеграция, държавни мъже, които не знаят какво да говорят и как да се държат като са стигнали до високи позиции… какво от случващото се по света и у нас трябва да е първа новина… (това ме подсеща как се продават краставици на краставичар).\r\nСкандалите водят до много други въпроси, започващи със защо, как, докога? Защо се примиряваме с действителността около себе си? Как се стигна дотук? Докога ще се спасяваме поединично? Защо и кому е необходимо това…\r\nЕдинственият смислен отговор, до който стигам, е - допуснахме да ни лишат от ценности. Без ценности се губят ориентири за добро и зло. Без тях нацията става население, а държавата става територия.  Анжелина Велчева ", "date": "2019.01.10", "title": "Животът ни - между абсурда и реалността"}
{"url": "https://www.actualno.com/business/ananiev-zaradi-greshkite-na-api-s-vinetkite-dyrjavata-shte-zagubi-mejdu-10-i-30-mln-lv-news_715401.html", "text": "  Според Настимир Ананиев от Института по пътна безопасност решението да не се глобяват шофьори без винетки до 15 януари е противозаконно.     По думите му, финансовите загуби от това ще бъдат между 10 и 30 милиона лева:   \"И след като има такава загуба за държавата, а това значи и за бюджета за тази година, който е заложен, кой ще понесе наказателната отговорност?\r\nЩе се самосезира ли прокуратурата да търси наказателна отговорност за това нещо?\" , попита Ананиев пред БНР.  Според него Пътната агенция не е била готова за въвеждането на системата за електронни винетки. Той предположи, че преобразуването на хартиените винетки в електронни винетки е сринало системата:\r\n\"Защо не се направи вътрешноведомствено преобразуването на всяка една закупена винетка до момента, а се накараха стотици хиляди хора да преобразуват своите винетки и това срина системата, която не беше подготвена. Има проблеми и по изработката, и по цялата организация\", коментира експертът.   ", "date": "2019.01.10", "title": "Ананиев: Заради грешките на АПИ с винетките, държавата ще загуби между 10 и 30 млн. лв. "}
{"url": "https://www.actualno.com/politics/izpolzvali-li-sa-ruski-agenti-bylgarija-za-podgotovkata-na-prevrata-v-cherna-gora-news_715394.html", "text": "  Вицепрезидентът на Асоциация на Атлантическия договор на НАТО и бивш посланик на България в САЩ Елена Поптодорова призова заместник-главния прокурор Иван Гешев да коментира информацията, че руски агенти са използвали българската територия, за да доставят комуникационни системи в Черна гора, във връзка с неуспешния преврат срещу президента там.     \"Това е потвърдена информация, а  има едно дискретно мълчание. За мен това е по-важно, отколкото телефонът на в плодовия сок\", обясни Поптодорова пред bTV.   Припомняме, че през есента на 2016 година в Черна гора бе образувано наказателно дело за подготвянето на държавен преврат. Според следствието сръбски и черногорски националисти са искали да превземат сградата на парламента в деня на изборите, като извършат покушение срещу министър-председателя Мило Джуканович с цел да сменят властта и да попречат на Черна гора да се присъедини към НАТО. От черногорските служби за сигурност заявиха, че в опита да преврат са участвали руските спецслужби. \r\nЕдин от заподозрените в подготовката на атентата е Владимир Попов, който се представял с името Владимир Моисеев - сътрудник на ГРУ, съобщиха през ноември 2018 година изданията Bellingcat и The Insider.  По информация на руското издание Владимир Попов/Моисеев нееднократно е бил в България. По данни на медията От 2015 година Моисеев и семейството му живеят в московския район Черемушки в съседство с Александър Мишкин, известен още с името Александър Петров - един от заподозрените в отравянето на бившия руски шпионин .   ", "date": "2019.01.10", "title": "Използвали ли са руски агенти България за подготовката на преврата в Черна гора?"}
{"url": "https://www.actualno.com/society/jeljazkov-v-paketa-mobilnost-ima-antievropejski-dosieta-news_715395.html", "text": "  Протестът на българските превозвачи и колегите им от Полша, Литва, Унгария, който ще се състои в четвъртък в Брюксел, не е израз на евроскептицизъм.     Това каза пред Нова телевизия Росен Желязков, министър на транспорта, информационните технологии и съобщенията, в репортаж от Брюксел.   Той също е в белгийската столица, за да участва в заседанието на ресорната комисия, на което ще се обсъждат мерките от пакета „Мобилност”.\r\n„Този пакет радикално погазва принципите на ЕС за функционирането на свободния пазар, конкурентоспособността, правата за достъп, свободното движение на хора.  Докладчиците по тези антиевропейски досиета трябва да се срамуват от основателите на Съюза”, подчерта Желязков.\r\nТой обясни, че две от трите досиета, които ще се разглеждат от транспортната комисия в четвъртък, са против нашите национални интереси и тези на другите страни от групата на единомислещите.   „Може да се получат интересни решения, които да отидат в пленарна зала. Например докладът за връщането на камиона да бъде приет, а на съвет това нещо вече е отменено.    Тогава ще се отиде на трилози и комисията ще ни подкрепи”, каза още транспортният министър", "date": "2019.01.10", "title": "Желязков: В пакета „Мобилност“ има антиевропейски досиета "}
{"url": "https://www.actualno.com/actualno/deca-skachat-v-pluven-basejn-da-tyrsjat-krysta-da-jivee-bylgarija-news_715297.html", "text": "  Родители и директор на детска градина в Пловдив решиха да просветят от съвсем крехка възраст 5-6 годишни дечица и им устроиха Богоявление . Водата била 30 градуса, имало спасител и медицинско лице, въобще, нещата били под контрол, пък едно момченце дори скочило вътре с гипс, което го превърнало в хептен юнак. Това се наблюдава и от поп, който накрая тегли една молитва и всичко е супер. Всичките дечица, от най-обикновени сополонковци, моментално станали на юначета, българчета, геройчета, патриархалничковчета и традиционалистничковченца и чичковичервенотиквеничковченца.     Какви са плюсовете на този пърформанс? Повсеместни. Майките се гордеят, директорките се гордеят, децата се гордеят, носи се някакво магическо обаяние и радост от това, че още толкова невръстни, децата се обучават в българските традиции. Но някак си все пак ни се ще да попитаме: възможно ли е да измислите такава тъпотия? Може ли да бухнеш 5-годишно момченце с гипс в басейн докато звучи народна музика и да го караш да рови за кръст по дъното, в състезание с други 5-годишни момченца? Какво въобще общо може да има между толкова крехка възраст и баш юнаците, които всеки път на Йордановден влизат в ледените води? Изглежда обаче ние сме твърде закостонели; има някаква акселерация на народните обичаи и те трябва да се практикуват 1200-1500 дни след като въобще си се пръкнал на тоя свят. (в тая връзка преди няколко дни родители си от родилното под звуците на гайда, страхотна българщина)\r\nЕдинственото, което сега ни хрумва, е да предложим още няколко подобни идеи.\r\nНапример може на Гергьовден децата да участват в заколването на агнето; всяко да хване по едно краче и петотото да го пробожда мръснишки с ножа във вратлето, за да се свикват и да стават юнаци от малки. Агнешко, че за стана проблем.  Би могло също в детската градина да прескачат огньове на Сирни заговезни; някъде между пързалката и въртележката в пясъчника да се запали тъй хубавичко една едра клада като от тия в \"Игра на тронове\" и да се изпита силата на най-големите 4-годишни юнаци, които макар още трудно да артикулират думи без да се олигавят устата, ще се наложи с лъвски скок и риск от изгарания трета степен да се учат на мъжкарство от най-крехка възраст. А най-добрите от тях ще станат нестинари. \r\nТретото предложение е следното: пускаме четиригодишните да танцуват хоро във всяко от Седемте рилски езера. Нямат право да ползват лифта, трябва сами да се качат там, а после да слязат с челници и GPS и да си хванат стоп до Сапарева баня. Онези, които не се справят, ще бъдат изхвърлени в яма, като в древна Спарта, но някъде там, на дъното на ямата, ловко ще ги хване баба им, която въпреки всичко, ги обича.      Райко Байчев ", "date": "2019.01.10", "title": "Деца скачат в плувен басейн да търсят кръста: Да живее България! "}
{"url": "https://www.actualno.com/vidin/kmetyt-na-rujinci-otlepih-obshtinata-ot-dynoto-slujitelite-poluchavat-bonusi-a-20-ot-jitelite-bezplatno-hrana-news_715318.html", "text": "   Александър Александров е кмет на община Ружинци за първи мандат, от 2015 г. насам. Преди това е бил учител по история и цивилизация в село Дреновец. От 1999 до избирането му за кмет е бил общински съветник, бил е и председател на ОбС – Ружинци.       Задачи има много. В социалната сфера имаме желание от тази есен да започне да работи Център за настаняване от семеен тип за хора с деменция. За целта довършваме сградата. Имаме уверение от МТСП, че проектите ще бъдат субсидирани. От нас се иска да подготвим сградата.   Те са съобразени с нуждите на област Видин. Имаме информация от Агенцията по заетост, че са много хората, нуждаещи се от тази услуга. Бройките ще бъдат запълненине само от общината, а и от област Видин. Има празнота от точно такъв дом. Смело бих казал, че да. Убеден съм, че сме малко на по-високо ниво не само заради това, че успешно се борим с безработицата, която е най-голяма в България. Когато постъпих като кмет беше над 71%, сега е около 60%. На 1 декември назначихме 57 лица на работа при хора с увреждания на 8 часа. Тези дни с анекс удължаваме срока на личните и социалните асистенти и на домашните помощници. Това са 79 човека отново на работа. Те ще са назначени до 31-ви август. След това ще имаме и други социални ангажименти.     Проблемът не е как да обезпечим храненето, а как да се оправим с толкова много документация по този проект. Той е европейски и ние сме удължили изпълнението му до 31 декември 2019 г. 740 потребителя се хранят всеки работен ден. Администрацията работи на високи обороти и досега нямаме удържани средства. Потребностите на населението ни са задоволени на около 80% - максимално позволеното. Около 4000 души.    Ако броим гласоподавателите - около 2800 човека, излиза че на всеки 4 човека един се храни. Нуждаещите се деца получават храна или в училище, или в детските градини. За приготвяне ползваме кетеринг услуга. Подготовката на храната и разнасянето й е предоставено на частна фирма, която ползва под наем техниката и помещение на училището в село Дреновец. Има си база, отдадена под наем. Двама шофьори имат, 5-6 готвачи, миячи. Около десет човека работят. Досега не сме реализирали голям проект по Програмата за селските райони (ПРСР). Имаме одобрен проект за водоснабдяване на селата Бяло поле и Ружинци на стойност 4,9 млн. лв. Не ни беше одобрен проект за път от Черно поле до Е-79. Изпълнили сме обаче доста обекти с капиталови средства от бюджета и с помощта на държавата. Успяхме да асфалтираме около 3 км улици в селата. Близо 3 км още имаме асфалтирани от главния път към селата - Плешивец, Георгич и Бело поле. Всяка година асфалтираме по минимум 800 метра пътища, които водят до големите села. Пътят между Ружинци и Динково е 20 км и е асфалтиран по линия на АПИ, но той води и до общинския център. Той е свързващото звено между първокласния път Е-79 и третокласния път между Видин, Арчар и Монтана. Очаквам да бъде подписан скоро проект по ПРСР за асфалтиране на улици в селата на стойност около 1 млн. лв. Да, това означава. Аз встъпих като кмет в края на програмния период, в който бяха отчетени двата големи стадиона в село Ружинци и Дреновец. Аз поех отговорността за същинското им завършване. И времето беше лошо, и проектът беше изостанал. Други готови нямаше. Ние подготвихме през 2016 г. двата проекта за водопровода и за пътя. И чак през 2018-та получихме съгласие за единия и отказ за другия. През това време ние вече изработихме проект по линия на ТГС с Румъния за ремонтни дейности, който припокрива част от дейностите по отхвърления проект, дава и решения за други. Става въпрос за кръстовищата на Тополовец и Ружинци, изграждане на тротоари в населените места с необходимата инфраструктура, със скоростомери и камери за наблюдение. Планирани са и нови бордюри, защото асфалтът, който беше положен, на места е много по-висок от тротоара, понеже нямаше пари за бордюри. Цялата вода влиза по домовете на живеещи от двете страни на пътя. Надявам се до дни да стигнем до подписване на договорите за финансиране на стойност 3,2 млн. евро. Ние сме партньори с Велико Търново, която е водещ партньор с Румънската страна. Ремонтирали сме сградата на кметството и читалището в Ружинци, детската градина и дома за стари хора в село Дреновец, центъра за настаняване от семеен тип в село Плешивец. Започваме частично да ремонтираме пътя от Черно поле до Ружинци - около 7 км. С 500-те хиляди се надявам поне половината да го ремонтираме. Догодина километър по километър ще го правим, за да стане удобен за придвижване. С част от парите ще довършим детската градина в Бело поле. През 2016 г. е проектирана, м.г. започнахме изграждането й. Договорът е подписан до достигане на ниво покрив. Това лято с 500 000 лева ще я довършим и се надявам до края на годината да въведем децата в чисто нова детска градина. 200 000 лв. имаме за осветление на селата. 200 000 лв. са за изграждане на нов център за хора с деменция. Ще ползваме сградата на бившата болница. Сега там са настанени Бюро по труда, звеното към Агенция за социално подпомагане, дирекцията към ОС \"Земеделие и гори\" - Белоградчик. Има кабинети на лекари и зъболекари. Всички ще бъдат преместени в друга сграда - бивш пансион и старо кметство на село Ружинци. До края на 2019 г. ще кандидатстваме и за нов център от семеен тип, вече за село Ружинци. Имаме само един дом за стари хора в Дреновец и е необходимо да развива по-сериозна социална политика. Населението ни е предимно възрастно и трябва да положим повече усилия, за да ги предпазим от кражби, набези и битова престъпност. В същото време трябва да подсигурим достойни старини на тези самотни хора, които са и с различни заболявания. Това също е възможност за осигуряване на нови работни места, тъй като в нашата община нямаме никакво производство. На коректното отношение и професионализма на общинските служители. Създал съм, бих казал, нормална атмосфера на работа - физическа и психическа. Моите служители получават бонуси за Великден и Коледа, за работно облекло също. Кабинетите са им с ново обзавеждане и оборудване, за да се чувства всеки комфортно и да работи отдадено. Работим на високи обороти, за да отговорим на критериите, които съм поставил. Когато търсим начини, намираме възможности. Не сме купували скъпи и луксозни стоки. Около 10 хил. лв. ни струва цялото обзавеждане. С изключение на моя кабинет и този на зам.-кмета, всички други са обновени. И хората като влязат отвън, усещат промяната. Обстановката е различна, документите са подредени в папки, а не в кашони, нахвърлени един върху друг, все едно си на бит-пазар. Създадохме и услугата на едно гише, което много облекчава хората - да не се качват по етажите нагоре и да се лутат по коридорите. Имаме добра събираемост на данъците? Над 85% всяка година събираме данъци и такси. Средно за България е 70-75%. А ние събираме и стари задължения, отделно от новите. По никой от параграфите нямаме преразходи. Нещата се случват при стриктна финансова дисциплина. Ако ми бяхте задали този въпрос преди 3 години и няколко месеца, щях да кажа категорично: \"Да\". Аз съм от село Дреновец, там съм бил учител и допреди 7-8 години кметството беше второстепенен разпоредител с бюджетни средства. Имаше си касиер и счетоводител. Ясно е, че без да има средства кметът на селото не би могъл да направи каквото и да е. При оскъдния бюджет на общината обаче, не можем да си позволим средства за работни заплати в тези кметства. Там задължително трябва да има касиер и счетоводител, може да са половин щат, но без тях не може. А ние през годините сме направили много съкращения в общината. Направил съм така в общината, че всеки да отговаря за две-три неща, не само за длъжността, на която е назначен. Така покриваме всички нужди на общината и населението. Така, че това ще бъде много трудно изпълнимо. Ружинци ще има само две кметства - в Дреновец и Бяло поле. И дори това да се случи, няма да имам големи главоболия. Готов съм и за двата варианта, но за мен по-добре е така, както е в момента. Но един кмет би бил по-спокоен, ако разполага с определен бюджет. Откакто аз съм кмет обаче всяка година отделяме средства за населените места - за издръжка на кметството,  за осветяване, сметопочистване. Ние всичко им предоставяме при внесена докладна. Купили сме им храсторези, машини за рязане на дърва. Миналата година купихме снегорин, тествахме го дали върши работа и след време всяко кметство ще получи такава техника. Убеден съм, че кметствата в Ружинци не са изоставени, напротив - имат моята пълна подкрепа.", "date": "2019.01.10", "title": "Кметът на Ружинци: Отлепих общината от дъното, служителите получават бонуси, а 20% от жителите - безплатно храна"}
{"url": "https://www.actualno.com/sofia/fandykova-sankciite-za-nepochisteni-uchastyci-sa-mnogo-golemi-news_715403.html", "text": "  Санкциите за непочистени участъци са много големи, при над 5 % непочистен участък не се заплаща нищо на почистващите фирми, затова се надявам да си свършат добре работата днес. Това съобщи на брифинг Йорданка Фандъкова, кмет на София, предаде „Фокус”.     „През цялата нощ в много от районите на София валя сняг, общо 169 снегорина работеха на терен. В момента продължават в някои от районите, защото има обилен снеговалеж. Обстановката е различна в отделните от части на София. Очакваме през целия ден снеговалежът да продължи, така че обстановката ще бъде усложнена и работата на снегорините ще продължи през целия ден“, каза Фандъкова, като посочи, че вече е започнало почистването на спирки и входовете към подлези, като след това ще продължи и почистването на тротоари. „Надявам се и моля всички собственици на сгради да имат готовност и да почистят тротоарите към прилежащите сгради“, призова кметът на София.   „В кризисните центрове за бездомни хора нощуваха 162 души през изминалото денонощие“, каза столичният кмет, като призова отново гражданите на София, ако видят бездомни хора на улицата, да подадат сигнал.\r\n„Градският транспорт към момента се движи нормално по всички линии. Ще продължим да следим обстановката, като се надявам да нямаме проблеми, но все пак нека шофьорите да знаят, че обстановката ще бъде усложнена и зимна и да излизат добре подготвени“, каза Фандъкова, като допълни, че към момента няма конкретни опасни участъци.  ", "date": "2019.01.10", "title": "Фандъкова: Санкциите за непочистени участъци са много големи"}
{"url": "https://www.actualno.com/curious/tova-sa-naj-ranimite-zodii-news_715406.html", "text": "  Има много темпераментни зодии, които обичат да привличат вниманието.  Има обаче и такива, които искат точно обратното. Те не смеят да покажат  чувствата си пред останалите. Предпочитат да бъдат отбрани в действията и  думите си, за да не им се налага да обясняват какво им е. Тях не можете  да ги видите тъжни. Не защото винаги са щастливи, а тъй като по никакъв начин. За тях е по-добре да ги пазят в тайна.      Те са изключително емоционални и могат да бъдат наранени много лесно.  Рядко го показват, защото ги е страх да кажат или демонстрират колко  много ги боли. Могат да разкажат за чувствата си единствено и само на  най-близките си хора, пред които могат да се отпуснат напълно. Другите  дори не могат да забележат, че им има нещо. Рибите прикриват емоциите и  чувствата си много добре, дори понякога изглежда, че нямат такива. Mогат  да бъдат наранени най-лесно от човек, който им е бил близък.  Предателството е нещото, което не могат да преодолеят. Страдат дълго,  когато са наранени от приятел. В тях сякаш живеят две личности. Едната обаче е много ранима и  чувствителна.  Те също могат да бъдат наранени много лесно, но никога  няма да го покажат. Предпочитат да крият емоциите си, за да не изглеждат  слаби пред останалите. Ако има човек в живота им, на когото ,  те биха споделили, но единствено и само на него. Той трябва да им е  наистина много близък, за да споделят чувствата си. Предпочитат да  показват другата си страна – веселата, общителната, независимо какво се  случва в главата им и колко много страдат.   ", "date": "2019.01.10", "title": "Това са най-ранимите зодии"}
{"url": "https://www.actualno.com/haskovo/otkriha-uran-vyv-vodata-na-dve-haskovski-sela-news_715413.html", "text": "  Откриха уран във водата на две хасковски села, съобщиха от Регионалната здравна инспекция.     Направените проби в Свирково и Дряново са показали завишени стойности и от днес със заповед на здравната инспекция е наложена забрана за пиене и готвене с вода от чешмите.   От местното ВиК дружество трябва да осигурят водоноска или алтернативен водоизточник.\r\nДо момента в общо шест населени места в региона, сред които и Хасково, има забрана за ползване на чешмяна вода за пиене и готвене.  В началото на месеца завишени стойности на уран бяха открити в три села в Хасковска област.\r\nПреди години в Симеоновград имаше предприятие „Редки метали“ за добив на уран и качеството на водата в града е лошо от години, припомниха местни жители.   Още преди имаше завишени стойности на манган, а сега и уран откриха в симеоновградски села, коментираха местните пред Haskovo.net.    ", "date": "2019.01.10", "title": "Откриха уран във водата на две хасковски села"}
{"url": "https://www.actualno.com/politics/bivsh-nash-poslanik-v-rusija-mvnr-ne-moja-da-nakara-ruskoto-posolstvo-da-ne-obijda-bylgari-news_715422.html", "text": "  С много остър коментар в бившият български посланик в Русия Илиян Василев постави въпроса с официално публикувано на на руското посолство в България мнение, в което беше използвано следното изречение: \"По-големи олигофрени и малоумници от платените жълтопаветни русофоби няма\".      е всъщност на лидера на партия \"Възраждане\" и бивш общински съветник във Варна Костадин Костадинов. Той нашумя след сблъсъка си с лидера на партия \"Воля\" и сегашен зам.-председател на парламента Веселин Марешки, заради който Марешки - за причиняване на лека телесна повреда. Костадинов твърди, че Марешки го е ударил с юмрук заради скандал с отдаден под наем имот на трето лице (Асен Миланов) - за заведение.\r\nВ коментара си Костадинов засяга случилото се по Коледа с , която официално Москва подари на София за Нова година. Точно по коледните празници имаше протест срещу поставянето на елхата и опит тя да бъде украсена с малки корабчета с украинския флаг заради случилото се в и задържането на три украински военни кораба от руския флот. Заради това Костадинов определи протестиращите като \"олигофрени и малоумници\", като ги иронизира, че направили за пръв път в света протест срещу елха.\r\nСъответно сега Илиян Василев твърди, че вече са изминали над 10 дни, откакто външно министерство \"се провали\" чрез свой представител да накара руското посолство у нас да премахне коментара от официалната си Facebook страница. Ето какво още написа той:  \" Провали се в основната си задача, да изисква и налага стандартите на Виенската конвенция за дипломатическите отношения, които задължават дипломатическото представителство да се отнася с уважение към гражданите и институциите на приемната държавата. Това е тежък провал на ръководството на МВнР.     Темата не се подема от медиите, заглъхва, но от това не става по-малко значима. Защото става дума за базисно задължение на българската държава към нейните граждани. Свободата на словота важи за размяната на мнения и оценки между български граждани, както и от тяхната страна спрямо български институции. Чуждо посолство няма никакво право да се намесва в спорове между български граждани като взема страна, като споделя мнението на една от страните. Посланикът и дипломатите са акредитирани към държавата в нейната съвокупност, а не към симпатизиращите на съответната държава граждани.  Но знаете ли какво е най-трагично?! Че НИТО една от т.н. националистически или \"патриотични\" партии не сметна за нужно да защити честта и достойнството на своите сънародници. На фона на патоса с който се громят всякакви европейци и американци, колчем посегнат на \"българското\", това \"радиомълчание\" /включително на президента и премиера/ е символ само на едно - на предстоящия дълъг път и незавършената еманципация на българската нация и освобождение от комплекс за малоценност, който старателно се експлоатира и развива и за следващите поколения.        Силата на патриотизма не се мери само с дистанцията от поробителите, а от \"освободителите\". И всички \"преклонени\" глави се кълнат, че спазват заветите на Левски и Раковски?! Фалшиви \"герои\" .", "date": "2019.01.10", "title": "Бивш наш посланик в Русия: МВнР не можа да накара руското посолство да не обижда българи"}
{"url": "https://www.actualno.com/balkani/cipras-hlyzna-makedonija-vlizaneto-im-v-nato-zavisi-ot-samija-alians-news_715423.html", "text": "  Процесите на ратифициране на Договора от Преспа в Гърция ще започнат веднага след приключването на конституционните промени, а протоколът на НАТО ще бъде ратифициран по-късно по технически причини..     Това заяви в интервю пред телевизия Open TV гръцкият премиер Алексис Ципрас, като подробно описа последните стъпки, които правителството ще предприеме по споразумението с Македония, за да влезе то в сила.   Според неговите оценки депутатите в Гърция ще гласуват за ратификация този месец. Той изрази убеждението, че в парламента има мнозинство, както за споразумението на Преспа, така и за доверието към правителството, но и надеждата, че неговият коалиционен партньор няма да събори правителството.\r\nЦипрас изрази надежда, че коалиционният му партньор Панос Каменос няма да стане причина за падането на правителството заради Договора от Преспа. Но яснота ще получи след срещата си в с него, която ще се проведе в петък.  Ако не получи поддръжката на Каменос, Ципрас се готви сам да поиска от парламента вот на доверие към кабинета си.\r\n„Възнамерявам след като промените бъдат гласувани в парламента в Скопие и когато Министерството на външните работи бъде информирано, незабавно да предам резултата на президента на държавата, на председателя на парламента и на партиите.   Те ще имат представа какви промени са направени, дали рамката на споразумението, което сме подписали, е запазена и след това ще се договорим с председателя на парламента да започнат процесите“, обясни гръцкият премиер.    Според Ципрас на македонската страна няма да ѝ отнеме повече от седмица, за да информира Гърция.\r\nПо отношение на втория ангажимент на Гърция, протокола за членство в НАТО, Ципрас заяви, че всичко ще зависи от процесите в самия Алианс.\r\n„Това ще дойде по-късно, но не много по-късно, поради технически причини, защото, не можем да да ратифицираме интеграцията в НАТО, ако договорът не влезе в сила със съгласието на гръцкия парламент“, обясни гръцкият премиер в интервюто.   Що се отнася до предстоящата му днес среща с германския канцлер Ангела Меркел и нейната поддръжка за Договора от Преспа, Ципрас подчерта, че „всеки разумен човек в Европа ще подкрепи споразумението“", "date": "2019.01.10", "title": "Ципрас хлъзна Македония: Влизането им в НАТО зависи от самия Алианс"}
{"url": "https://www.actualno.com/tennis/tejyk-jrebij-za-grigor-dimitrov-na-australian-open-news_715418.html", "text": "        Това отреди тегленият днес жребий в Мелбърн. Гришо попадна в последната четвъртина на схемата, където най-високо поставен е Рафаел Надал. Испанецът не се намира в перфектно физическо състояние в момента и се отказа от участие на турнира в Бризбън поради травма, но се очаква да е готов за старта на .   До момента Димитров и Типсаревич имат общо пет мача по между си, но българинът има едва един успех. Той е през далечната вече 2013 година на турнира в Монте Карло. За последно пък играха през 2016 година в Куинс, когато Типсаревич печели с 1:2 сета.   ", "date": "2019.01.10", "title": "Тежък жребий за Григор Димитров на Australian Open"}
{"url": "https://www.actualno.com/europe/jilishtna-sgrada-plamna-v-tuluza-ima-raneni-news_715420.html", "text": "  Поне 22 души бяха ранени, два от тях сериозно, след като пожар обхвана жилищна сграда във френския град Тулуза, съобщиха от пожарната служба в града, предаде агенция France Press.     Част от четириетажната сграда се е срутила и гостите от намиращия се на близо хотел били евакуирани, съобщи подполковник Силван Жерго.\r\n\"Огънят се разпространи много бързо през асансьорната шахта\", каза той.\r\nДвама пожарникари са сред ранените.  ", "date": "2019.01.10", "title": "Жилищна сграда пламна в Тулуза, има ранени"}
{"url": "https://www.actualno.com/balkani/lideryt-na-bivshite-rumynski-komunisti-trygna-da-sydi-ek-zashtoto-e-obvinen-v-korupcija-news_715376.html", "text": "  Най-влиятелният румънски политик и лидер на румънските социалдемократи Ливиу Драгня съди Европейската комисия заради доклад срещу него, предаде БГНЕС.     Драгня е разследван от Националната дирекция за борба с корупцията в Румъния по подозрения, че е . Разследването е базирано на доклад на антикорупционната дирекция на Европейската комисия ОЛАФ.   Цялата история започва още от 2001 година, когато Драгня е председател на общинска структура на Румънската социалдемократическа партия. Тогава Драгня на практика приватизира строителната фирма Tel Drum – чрез подставен човек. Купена е и специална машина – за 30 млрд. румънски леи, която е задължително условие, за да участва компанията в обществени поръчки.\r\nВсъщност посредством Tel Drum са изпълнявани проекти и без никакви обществени поръчки, а с пряко възложение, твърдят от специализираното румънско обвинение. Един от проектите е на стойност 25 млн. евро, като 13,7 млн. евро са европейско финансиране. Само по този случай има щета от 5,5 млн. евро за държавния бюджет на Румъния, смятат от румънската прокуратура. А според разследващите, през 2009 година, с фалшиви документи Tel Drum печели проект за рехабилитация на 50 километра път на стойност 13,4 млн. евро, от които 6,9 млн. евро са европейско финансиране. Директната щета за румънския държавен бюджет от този случай е 1,2 млн. евро.  Лидерът на Социалдемократическата партия отрича обвиненията и изпълни заканата си, че ще съди Еврокомисията заради доклада, който той нарича клеветнически - защото ЕК е органът, надзираващ ОЛАФ. Делото идва само няколко дни след като Румъния пое ротационното председателство на Европейския съюз.", "date": "2019.01.10", "title": "Лидерът на бившите румънски комунисти тръгна да съди ЕК, защото е обвинен в корупция"}
{"url": "https://www.actualno.com/celebrate/sv-prepodobni-markian-news_715368.html", "text": "  Свети Маркиан бил доведен като юноша от Рим в Цариград, където неговите родители се преселили. Той бил единствено дете и наследник на огромното им богатство. Това станало през царуването на Пулхерия (414-453 г.) и Маркиан (450-457 г.).     От невръстни години преподобни Маркиан много обичал да ходи на богослужение и не пропущал да слуша прекрасните песнопения на службите в Юстиниановата \"Св. София\". Тогавашният патриарх, вероятно Анатолий (449-458 г.), възлюбил неговата младежка ревност и го причислил към своя клир. Макар и твърде млад, поради неговата разумност и чист живот той бил удостоен твърде скоро със свещенически сан и получил високата служба \"иконом на великата Цариградска църква\".   Когато родителите му починали и тяхното голямо богатство преминало в ръцете му, св. Маркиан се обрекъл на доброволна нищета и цялото родителско имане употребил за подпомагане на бедните и за строеж и обновяване на Божии храмове. С особено великолепие се отличавала построената с негови средства църква в чест на св. Анастасия Римлянка. Когато един от неговите приятели го попитал, защо пръска толкова злато за градежа и украсата на една църква, Маркиан му отговорил:\r\n- Ако ти имаше дъщеря и би пожелал да я дадеш за невеста на някой благородник, нима няма да прахосаш много злато, за да я украсиш с драгоценни камъни? А сега, когато съм се заел да построя църква за една прекрасна Христова невеста, сгодена за най-прекрасния от всички човешки синове Жених и проляла кръвта си за Него, да щадя ли своето имане и да допусна ли тя да не бъде достатъчно украсена?  Колкото разточителен бил св. Маркиан за благоукрасата на Божиите храмове, толкова безмилостен бил към самия себе си. Той се обличал в най-грубо и бедно облекло, но и тези жалки дрехи рядко оставали на гърба му.\r\nЕто какво се случило в деня, когато пренасяли върху колесница мощите на св. великомъченица Анастасия от старата и малка църква в построения от Маркиан величествен и благолепен храм. В тържествената процесия участвали императорът, патриархът, велможите и многохиляден народ. Маркиан вървял пред колесницата заедно с другите свещеници, всички облечени във фелони. Към него пристъпил един бедняк и го помолил за милостиня. Преподобният, който никога не бил връщал просител, нямал нищо в себе си и, както винаги, имал само една дреха на гърба си... Тогава той се измъкнал неусетно от шествието в едно притурно място, свалил единствената си дреха, дал я на просека и останал само в своя свещенически фелон. След това продължил да върви с процесията до новия храм, в който положили светите мощи и го осветили.   Патриархът заповядал на Маркиан да вземе участие с него и с останалите свещенослужители при отслужването на първата литургия в новия храм. Когато настанало времето свещениците да умият ръцете си, св. Маркиан се чудел как да се прикрие, за да не видят другите, че под фелона си е гол. Някои от служещите свещеници и дякони погледнали към него и видели, че той носи под фелона си блестяща златоукрасена дреха, каквато нямал дори самият император. Възмутили се, че един презвитер може така суетно да употребява за долна дреха такова разкошно одеяние и дори съобщили на самия патриарх за това. След свършване на светата служба, светейшият патриарх укорил смутения Маркиан, че е сложил дреха, която повече прилича на царя, отколкото на един свещеник. Напразно смутеният презвитер обяснявал, че той никога не е слагал на себе си скъпи и красиви дрехи. Патриархът, който и сам бил видял чудната дреха на преподобни Маркиан, сърдито му заповядал да надигне фелона си. Тогава всички видели, че под фелона си Маркиан е гол. Той бил принуден да разкаже за просяка и за единствената си дреха и всички прославили Бога, Който дарувал такава тайна благодат на тия, които Го обичат. В своята доброволна бедност свети Маркиан всякога помнел думите на св. апостол Павел: \"като имаме прехрана и облекло, нека с това бъдем доволни\" (1Тим. 6:8).    Заради многото добродетели на неговия подвижнически живот Бог удостоил Своя угодник Маркиан с даровете на чудотворството. Той изгонвал бесове, лекувал болни и възкресил една бременна жена и нейното още неродено детенце. С молитва спрял пожара, който застрашавал неговата църква \"Св. Анастасия\". Въздигнал и обновил храмове в чест на св. великомъченица Ирина, на св. Теодора и на св. Теодор. Прибирал нощно време намерени мъртъвци и ги погребвал по християнски обичай. Отвърнал от разпътство множество блудници и вършил всички богоугодни дела.\r\nПреподобни Маркиан починал преди да довърши новия храм на св. мъченица Ирина. Погребали го с голяма чест в Данииловия манастир \"Св. Йоан Предтеча\". Съпругата на Лъв Велики (457-474 г.) Верина довършила с голямо благолепие църквата \"Св. великомъченица Ирина\", като я преименувала в чест на самия преподобни Маркиан презвитер. © Жития на светиите. Синодално издателство, София, 1991 година, под редакцията на Партений, епископ Левкийски и архимандрит д-р Атанасий (Бончев).    ", "date": "2019.01.10", "title": "Св. преподобни Маркиан"}
{"url": "https://www.actualno.com/society/oranjev-kod-v-5-oblasti-snegovaleji-na-zapad-dyjd-na-iztok-news_715357.html", "text": "  Оранжев код е обявен за 5 области в Югоизточна България за четвъртък заради интензивни валежи, предимно от дъжд, предаде репортер на БГНЕС.     Валежите ще са най-обилни в областите Смолянска, Хасковска, Кърджалийска, Ямболска и Бургаска. Очакват се валежи между 35 и 50 л/кв. м.   В Западна България е обявен жълт код за силни снеговалежи, като снежната покривка ще бъде около 10-15 см. Жълтият код се отнася за 8 области – Видинска, Монтанска, Врачанска, София град, София област, Пернишка, Кюстендилска и Благоевградска.\r\nЖълт код за валежи от дъжд е обявен и за три области в Източна България – Сливенска, Варненска и Добричка. Там се очакват валежи от 25 до 35 л/кв. м. В Източна България ще духа силен южен вятър, а в западните райони ще духа слаб северозападен вятър.  ", "date": "2019.01.10", "title": "Оранжев код в 5 области: Снеговалежи на запад, дъжд на изток"}
{"url": "https://www.actualno.com/europe/salvini-tyrsi-shirok-populistki-syuz-v-evropa-news_715378.html", "text": "  Крайнодесният министър на вътрешните работи и вицепремиер на Италия Матео Салвини определи своята страна и Полша като двигатели на промяна в Европа, предаде Euronews, цитирана от БГНЕС.     \"Полша и Италия ще са част от новата пролет в Европа, от възраждането на европейските ценности. Европа, която ще видим от юни (бел. ред. - след изборите за Европейски парламент ) ще замени днешната, управлявана от бюрократи\", каза Салвини на пресконференция с вътрешния министър на Полша.   Предлаганият от италианския политик алианс включва обединение на евроскептичните партии в Европа преди изборите през май. Лидерът на управляващата в Полша партия \"Право и справедливост\" Ярослав Качински на няколко пъти влиза в конфронтация с Брюксел по редица въпроси. В негово лице Матео Салвини вижда съюзник.\r\nНо според преподавателя по политически науки във Варшавския университет Едит Згут, приликите между двамата са само на повърхността. Матео Салвини често заема прокремълски позиции, което е в разрез с настроенията в Полша. Освен това италианецът е противник на Европейските кохезионни фондове, а Полша получава значителни средства от тях и има ключов интерес в запазването им.  ", "date": "2019.01.10", "title": "Салвини търси широк популистки съюз в Европа"}
{"url": "https://www.actualno.com/society/prognoza-za-vremeto-10-januari-chetvyrtyk-news_715361.html", "text": "  Времето ще бъде облачно, с валежи – в северозападните райони и високите полета на Западна България - от сняг, в централните райони - от дъжд и сняг, а в Източна България и крайните югозападни райони - само от дъжд. В Родопската област ще има значителни валежи от дъжд, а в северозападните райони и високите полета на Западна България ще се образува нова снежна покривка до 10-15 см. Ще духа слаб северозападен, в Източна България силен южен вятър, който до обяд ще отслабне и в Североизточна България ще се ориентира от север-североизток. Минималните температури, в повечето райони, ще бъдат между минус 3° и 2°, максималните - между 0° и 5°, в Югоизточна България до 10°-11°. Атмосферното налягане през деня слабо ще се повиши, но ще остане значително по-ниско от средното за месеца. Това съобщи за Агенция „Фокус“ дежурният синоптик Христо Христов в Националния институт по метеорология и хидрология (НИМХ).         Над Черноморието ще бъде облачно с валежи от дъжд. Ще духа южен силен, който в следобедните часове по северното крайбрежие ще отслабне и ще се ориентира от север-североизток. Максимални температури между 8° и 11°. Температурата на морската вода е 5-6°. Вълнението на морето ще бъде 3 бала по южното крайбрежие и ще достига 4-5 бала по северното.\r\nВ планините ще бъде облачно с валежи от сняг, който през деня в ниските части ще премине в дъжд. Ще духа силен и бурен югозападен вятър. Максималната температура на височина 1200 метра ще е около 2°, на 2000 метра – около минус 3°.  През нощта срещу петък и в петък до обяд от запад на изток валежите ще спрат, облачността ще се разкъса и ще намалее. Вятърът навсякъде ще се ориентира от запад-северозапад и в Дунавската равнина, в Горнотрайкийската низина и в източните райони ще бъде умерен. Температурите ще се понижат. В събота ще остане ветровито, ще има и значителни разкъсвания и намаления на облачността. Минималните температури ще са още по-ниски, на места до минус 10°-минус 12°. В неделя вятърът ще отслабне. Облачността ще се увеличи, вероятността за валежи е малка.", "date": "2019.01.10", "title": "Прогноза за времето - 10 януари (четвъртък)"}
{"url": "https://www.actualno.com/europe/evrokomisar-shamarosa-ministyr-jeljazkov-za-paketa-mobilnost-news_715370.html", "text": "  Европейският комисар по въпросите на транспорта Виолета Булц се срещна с транспортните министри на , Унгария, Литва и Полша, с които обсъди законодателните реформи в сектора на автомобилния транспорт. След срещата комисар Булц заяви:     „Европа се нуждае от ясни правила в сектора на автомобилния транспорт. Запазването на статуквото е невъзможно. Ако не бъде намерено подходящо решение, ще бъдем изправени пред множество некоординирани национални изисквания. Това би довело до разпокъсване на вътрешния пазар, несигурност, по-високи разходи и понижаване на конкурентоспособността на ЕС\".   По думите на Булц за преодоляване на предизвикателствата в сектора Комисията под председателството на Жан-Клод Юнкер е представила през май 2017 г. няколко важни законодателни реформи в рамките на пакета за мобилността. \"Тези мерки ще донесат осезаеми ползи както за водачите, така и за операторите. Прилагането на ясни и общи правила във всички държави членки ще доведе до действителна равнопоставеност — с други думи, всички превозвачи ще действат при еднакви условия\", смята еврокомисарят.\r\nСпоред нея, в резултат на тези мерки ще се подобрят условията на труд на водачите и ще може да се потърси изход от проблема, свързан с недостига на водачи, който засяга цялата европейска промишленост. \"Прилагането на правилата за командироване ще гарантира справедливо заплащане при работа в други държави членки, като се отчита високата степен на мобилност на работниците в този сектор, пише \"Нова телевизия\". Това ще намали значително административната тежест за операторите\", каза тя.\"Политическото споразумение, постигнато от транспортните министри на 3 декември 2018 г., беше важна стъпка в този процес. Затова приканвам Европейския парламент и Съвета на ЕС да започнат работа по законодателните предложения във възможно най-кратък срок. Комисията е готова да съдейства при провеждането на дискусиите и за започване на междуинституционалните преговори“, посочи Виолета Булц.  В миналогодишната си реч за състоянието на Съюза и в своето Писмо за намеренията, изпратено през 2018 г. до Европейския парламент и Съвета, председателят на Европейската комисия Жан-Клод Юнкер отправи специален призив за своевременно приемане на предложенията от , свързани със социалното измерение на единния пазар.\r\n\"Основният проблем в предвидения пакет е връщането на водачите и камионите в страната на регистрация. Това означава, че нашите превозвачи трябва да се приберат до България, независимо че фирмата може да има бази в Европа\", коментира за БГНЕС изпълнителният директор на Камарата на автомобилните превозвачи в България Димитър Димитров.   Друг текст, срещу който протестират нашите фирми е \"равно заплащане за един и същи труд, на едно и също място\". Точно по този въпрос - за равно заплащане според стандарта на мястото, на което се работи, в Западна Европа са на обратното мнение и поискаха това да бъде прието, включително с протест. \"При средна ставка 10 евро на час, това означава, че шофьор трябва да получи от българския си работодател 7200 евро командировъчни. Никой шофьор - нито във френска, нито в немска фирма, не взима тези пари. Взимат между 2000 - 2400 евро, колкото и нашите шофьори\", обясни Димитров.    ", "date": "2019.01.10", "title": "Еврокомисар \"шамароса\" министър Желязков за пакета \"Мобилност\""}
{"url": "https://www.actualno.com/europe/lyje-li-deputat-ot-alternativa-za-germanija-che-e-bil-prebit-news_715377.html", "text": "  Депутатът от крайнодясната \"Алтернатива за Германия\" Франк Магниц не е дал точни показания какво се е случило при , съобщава БГНЕС, позовавайки се на Deutsche Welle.     Магниц твърдеше, че трима души са го ударили по главата с дъска и след като се озовал на земята са го ритали докато изпаднал в безсъзнание. Случаят предизвика голям обществен отзвук, а партията му нарече атаката \"опит за убийство\".   Според говорител на прокуратурата, видеозаписи показали друго. Само един от трима мъже, които притичали покрай Магниц, го атакувал. Той бутнал депутата в гръб, след което тримата избягали. Магниц паднал и според прокуратурата е ударил силно главата си при падането.\r\nСрещу депутата нямало нито удар с дървен предмет, нито ритане на земята, каза в телевизионно интервю Франк Пасаде от прокуратурата в град Бремен.  Говорител на \"Алтернатива за Германия\" коментира, че ако са знаели новата информация, вероятно са щели да излязат с по-различна официална позиция.", "date": "2019.01.10", "title": "Лъже ли депутат от \"Алтернатива за Германия\", че е бил пребит?"}
{"url": "https://www.actualno.com/travel/kolumbijskijat-hotel-na-prizracite-kojto-shte-vi-spre-dyha-snimki-news_427615.html", "text": "  Луксозният хотел отваря врати през 1928г. с цел да посреща богатите туристи, които са дошли да видят водопада. Със своето разположение на ръба на скалите, той предлага на гостите си незабравима гледка към Текендама и околността. През следващите десетилетия населението в района се увеличава с много бързи темпове и се изгражда голяма индустриална зона, което води до силното замърсяване на река Богота. Всичко това рефлектира върху туристите, които, заради мръсотията, губят интерес към Текендама и околностите.       Районът, около водопада, е едно от първите населени места на територията на Колумбия. Природата тук е много красива, а характерно за Текендама е, че пресъхва напълно през месец декември. Преди стотици години, сред местните хора Муиска (Чибча) се заражда легендата за произхода на водопада. Тази култура съществувала в периода XII – XV век, на територията на днешна Колумбия. Фактът, че са говорили “чибча” ги идентифицира като езикова група, която нарича себе си “муиски” т.е. хора. Те свързват водопада с почитаното от тях божество Бочика. Според легендите той им предоставил закони и ги научил на морал, както и на много занаяти, но имал за противник едно зло божество, което решило да наводни земите на муиските. Тогава Бочика използвал силата си и разполовил скалите, откъдето водата и до днес тече като водопад.   През 1923г. сградата, в която се помещавал “Хотел дел Салто” била построена по проект на архитекта Карлос Артуро Тапия. Той бил изпълнен в стил на имение, за да символизира елита на населението през 20-те години на миналия век. Екстериорът на “Имението при водопада Текендама” бил повлиян от френската архитектура, а дотам можело да се пътува с влак от Богота. През средата на миналия век то било подложено на реконструкция и добило визията на хотел, който затваря врати в началото на 90-те, поради отлива на туристи. С годините започнало да се говори, че сградата ще бъде реставрирана и превърната в някаква институция. Според мнозина, изоставеният хотел бил обитаван от духовете на хората, които решили да отнемат живота си скачайки от ръба на пропастта и на тези, които споделяли същата участ след пиянски свади.  През последните години голяма екоорганизация провежда кампании за почистване на река Богота и се бори за запазване на флората и фауната в района на водопад Текендама. Осъществява се и проект, според който изоставеният хотел се превръща в музей на екологията.    ", "date": "2019.01.10", "title": "Колумбийският хотел на призраците, който ще ви спре дъха (СНИМКИ)"}
{"url": "https://www.actualno.com/balkani/vse-poveche-turci-sa-ateisti-posochva-prouchvane-news_715407.html", "text": "  Проучване на общественото мнение в Турция сочи, че въпреки че все още мнозинството в страната определят себе си като мюсюлмани, най-бързо се увеличава групата на атеистите, съобщава Deutsche Welle.     В последните 10 години, броят на хората, които не вярват в Аллах се утроил. В същото време тези, които казват, че живеят според правилата на исляма, са намалели от 55 на 51 процента.   \"Хората се питат - това ли е истинският ислям?\", казва за ръководителите на Турция компютърния специалист Ахмет Байемез.\r\nДанните на агенция Konda се разминават значително с официалните. Според Diyanet - турската Дирекция по религиозните въпроси, 99 процента от населението са мюсюлмани.  Теологът Джемил Кълъч твърди, че и двете цифри са верни. Въпреки, че 99 процента от туците са мюсюлмани, много практикуват вярата само на културно ниво.\r\n\"Те са мюсюлмани от културна, а не от духовна гледна точка.\", казва Кълъч.   ", "date": "2019.01.10", "title": "Все повече турци са атеисти, посочва проучване"}
{"url": "https://www.actualno.com/europe/za-pryv-pyt-andalusija-shte-se-upravljava-i-ot-krajnodesni-news_715379.html", "text": "  Консервативната Народна партия и центристите от \"Сюдаданос\" сключиха споразумение, което слага край на десетилетно управление на левицата в емблематичната испанска провинция Андалусия, информира БГНЕС, позовавайки се на BBC.     Новото правителство на най-голямата автономна област в Испания ще бъде подкрепено и от антиимигрантската и крайна дясна партия \"Вокс\". Народната партия сключи сделка с \"Вокс\", които няма да се включат в кабинета, но ще им дадат 12-те си гласа в местния парламент.   Участието на \"Вокс\" предизвика бурна реакция на близо 100 феминистки организации, които подписаха манифест с искане за съпротива срещу вижданията на партията по въпросите за равенството между половете и насилието срещу жени.\r\nРезултатите от изборите и формирането на дясно правителство са тежък удар за Социалистическата партия. Тя се върна на власт в Испания след 7 години управление на Народната партия и в момента лидерът ѝ Педро Санчес води правителство на малцинството.  Андалусия е сред регионите в Испания с най-ниски доходи и висока безработица. Повечето имигранти от Африка пристигат на нейна територия. Въпреки бомбастичните предизборни обещания на \"Вокс\" за масова депортация на незаконните имигранти, в обявените планове на новото правителство не се предвиждат подобни мерки.", "date": "2019.01.10", "title": "За пръв път - Андалусия ще се управлява и от крайнодесни"}
{"url": "https://www.actualno.com/society/babh-razreshi-svobodno-dvijenie-na-drebnite-prejivni-jivotni-ot-3-oblasti-news_715414.html", "text": "  Българската агенция по безопасност на храните (БАБХ) надзор в областите Ямбол, Бургас и Хасково заради заболяването от чума по дребните преживни животни Срокът за прилагане на ограниченията, наложени от Европейската комисия, изтече в края на декември 2018 г., съобщиха от агенцията днес.     Ограниченията след проведени многократни срещи и дискусии между БАБХ и ЕК и след резултатите от извършвания надзор досега.   Дребните преживни животни от населените места на общините Болярово, Елхово, село Поляна от община Стралджа – област Ямбол, и населените места от общините Средец, Созопол, Приморско, Малко Търново и Царево – област Бургас, ще могат да бъдат придвижвани в рамките на цяла България след клиничен преглед, извършен 3 дни преди движението и с издадено ветеринарномедицинско свидетелство за движение от официален ветеринарен лекар.\r\nСъщата мярка се прилага и при движение на дребните преживни животни от останалите общини от областите Ямбол, Бургас и Хасково, в рамките на цяла България, с изключение на тези, предназначени за незабавно клане.  Няма ограничение за движение на дребните преживни животни за незабавно клане в рамките на цяла България.\r\nКлиничен преглед, серологично лабораторно изследване на проби с отрицателен резултат в рамките на 3 дни и ветеринарномедицинско свидетелство от официален ветеринарен лекар ще се изисква за всяко движението на дребните преживни животни от областите Ямбол, Бургас и Хасково, които са насочени за дестинации извън територията на България.   Продукти от дребните преживни животни от областите Ямбол, Бургас и Хасково ще се реализират свободно на територията на страната и ЕС, без ограничения и специална маркировка.    От БАБХ припомнят, че след констатиране на огнищата с чума по дребните преживни животни през юни и юли 2018 г., рестрикциите се отнасяха само до южните общини на областите Бургас и Ямбол.\r\nВъвеждането на по-строг надзор бе в резултат на решение на ЕК от октомври 2018 г. С него се разшири територията с наложените рестрикции в три области – Бургас, Ямбол и Хасково, след като в продължение на два месеца стопаните на ферма в Болярово възпрепятстваха ветеринарните власти да ликвидират огнището на чума в обекта и след като бяха констатирани серологично положителни дребни преживни животни в населените места от 20-километровите надзорни зони около констатираните огнища на чума.", "date": "2019.01.10", "title": "БАБХ разреши свободно движение на дребните преживни животни от 3 области"}
{"url": "https://www.actualno.com/healthy/sled-pochinalo-zadavilo-se-dete-ot-speshna-pomosht-objasniha-che-vyv-filialite-im-moje-da-njama-lekar-news_715387.html", "text": "  10-годишно момченце почина, след като се задави с фигурка от \"Не се сърди човече\". Трагедията се случила в столичния квартал \"Ботунец\", а близките и роднините са категорични – причината за случилото се е неадекватна реакция на Център за спешна медицинска помощ при 11-та поликлиника. Те са се събрали на протест – да се затвори центъра, за да знаят хората, че не могат да разчитат на \"Спешна помощ\".     Говорителят на \"Спешна помощ\" за София Катя Сунгарска коментира, че ,  стана ясно от думите на Сунгарска. Тя се учуди, че хората не са отишли в  поликлиниката, която е \"в съседния вход\". Сунгарска добави, че не може  да каже имало ли е лекари в поликлиниката, защото тя е отделно звено.   Близките са категорични – когато откарали детето в центъра, имало само една медицинска сестра. Тя се оправдала, че е нова, не знае какво да прави, а една жена дори заяви пред Нова телевизия, че сестрата я било гнус.\r\nСлучката обаче изглежда по-сложна, тъй като от \"Спешна помощ\" казват, че е имало обаждане за линейка, но след това е имало второ обаждане, с което е отказана линейката, защото тръгнали към болницата, а при трето обаждане пак е поискана линейка. Хората отричат, че изобщо са звънели да откажат линейка, но от \"Спешна помощ\" са категорични, че има отказ от линейка и има запис от телефон на 112 - малко след 14:00 часа жена, представяща се за леля на детето, заявила, че отказват линейката, защото отиват в болницата. Близките на починалото дете казват, че като отишли в местния филиал на \"Спешна помощ\" им казали, че не можело да откарат детето на друго място, защото в личната кола няма кислородна бутилка. А екип не е имало, защото бил отишъл в Нови Искър.  Стана ясно и, че в \"Ботунец\" имало два екипа на \"Спешна помощ\". Единият не е работел, защото лекарят е бил болен, а другият е бил на адрес и е хоспитализирал друго дете. А Сунгарска обясни, че медицинската сестра не е отишла до поликлиниката да търси лекар, защото детето било в изключително тежко състояние, храчело кръв и било посиняло. \"Логичното е да се влезе в ДКЦ-то, където има лекари\", подчерта Сунгарска.", "date": "2019.01.10", "title": "След починало задавило се дете - от \"Спешна помощ\" обясниха, че във филиалите им може да няма лекар"}
{"url": "https://www.actualno.com/chronicles/otkrita-e-pyrvata-linija-na-londonskoto-metro-pyrvoto-v-sveta-metro-news_715366.html", "text": "  Лондонски метрополитен (на английски: London Underground, наричан от лондончани също и Tube) е подземната железница, обслужваща Лондон и някои части на съседните графства Бъкингамшър, Есекс и Хартфордшър в Обединеното кралство.     Метрото има своя произход от Метрополитън Рейлуей, първата подземна железница в света. Отваря през 1863 и сега е част от линиите Съркъл, Хамърсмит и Сити и Метрополитен; първата линия, която изпълнява електрични влакове, Сити и Саут Лондон през 1890, по-късно е част от Северната линия. Мрежата е разширена до 11 линии и през 2016 – 17 обслужва 1.379 билиона пасажери, правейки Лондонското метро 11-та по натовареност система. Всичките 11 линии заедно обслужват около 4.8 милиона пасажери на ден.   Системата има 270 метростанции и 400-километрова писта. Въпреки името си, само 45% от системата е всъщност под земята в тунели, като по-голямата част от мрежата във външната среда на Лондон е на повърхността. Освен това, метрото не покрива най-южните части на Голям Лондон – по-малко от 10% от станциите се намират на юг от река Темза.", "date": "2019.01.10", "title": "Открита е първата линия на Лондонското метро – първото в света метро"}
{"url": "https://www.actualno.com/crime/majkata-na-ubitata-s-noj-ulijana-zagubi-vtoro-nerodeno-dete-news_715373.html", "text": "  Часове след като загуби дъщеря си, майката на в сърцето от съпруга си 25-годишна Юлияна загуби и бебето си. Докато подготвя погребението на убитото си дете, бременната в 6-ия месец Ирина Йорданова, която според в. \" \" е от ромски произход, катастрофира на магистрала \"Тракия\".     41-годишната жена пожелала да погребе Юлияна в Бургаско, макар да е родом от старозагорското Долно Ново село. Тя се връщала обратно от Стара Загора към Бургас с племенника си, който я докарал, когато станала катастрофата. Ирина е със счупени шийни прешлени и е била оперирана, но бебето не е оцеляло. То е щяло да бъде четвъртото ѝ дете.   Навръх Ивановден в апартамент в старозагорския краен квартал \"Железник\" 65-годишният Митко Симеонов уби с нож с 40 години по-младата си съпруга Юлияна. Според основната хипотеза на разследващите убийството е станало факт, защото Юлияна искала да го напусне и вече имала връзка с по-млад мъж.\r\nСимеонов е в ареста за 72 часа, а днес, 10 януари, предстои да бъде гледана мярката му за неотклонение. Като служебен защитник му е назначен старозагорският адвокат Станимир Ченалов, който сподели, че в ареста мъжът съжалявал за стореното и плачел за 8-месечната си дъщеричка Християна, която е при социалните. Той е обвинен за умишлено убийство по член 115 от Наказателния кодекс, по който, ако бъде признат за виновен, може да бъде осъден на затвор за срок между 10 и 20 години.  ", "date": "2019.01.10", "title": "Майката на убитата с нож Юлияна загуби второ, неродено дете"}
{"url": "https://www.actualno.com/america/trymp-poveche-njama-da-otgovarja-na-vyprosi-na-prokurora-za-ruskata-namesa-news_715374.html", "text": "  Американският президент Доналд Тръмп няма да отговаря на повече въпроси от страна на специалния прокурор Робърт Мълър, който разследва евентуалната руска намеса на американските президентски избори от 2016 година в полза на Тръмп. Това стана ясно от интервю за Reuters на адвоката на Тръмп - Руди Джулиани, бивш кмет на Ню Йорк.     Според Джулиани, още преди Коледа екипът на Мълър повдигнал въпроса за евентуални уточняващи питания, след като Тръмп изпрати писмени отговори на поставени въпроси от Мълър. Юридическият екип на Тръмп обаче казал \"не\".   Още през миналата година стана ясно, че Тръмп няма да отговаря на директен въпрос дали е опитал \"да попречи на правосъдието\" що се отнася до разследването, след като е станал президент - например като е уволнил бившия директор на ФБР .\r\nСамият Джулиани признава, че е възможно при това положение екипът на Мълър да изпрати призовка на Тръмп, но \"те знаят, че ние ще се борим до край срещу призоваване\". Джулиани е категоричен, че от гледна точка на президента \"доколкото това ни засяга, всичко е приключено\".  \"Не бяхме убедени, че те (подчинените на Мюлер) все още имат въпроси, на които не знаят отговорите\", каза адвокатът на държавния глава на САЩ.\r\nОт страна на офиса на Мълър засега няма официален коментар. Не е ясно и кога ще приключи разследването му. Но Джулиани вече публично предизвика Мълър най-после да излезе с окончателно официално становище за разследването!", "date": "2019.01.10", "title": "Тръмп повече няма да отговаря на въпроси на прокурора за руската намеса"}
{"url": "https://www.actualno.com/business/stajyt-za-pensija-poskypna-s-10-leva-news_715322.html", "text": "  Българите, на които не им достига стаж за пенсия, от началото на годината плащат повече, ако искат да си закупят осигурителен стаж. Това съобщиха от Националният осигурителен институт. Поскъпването е с .     Размерът на от 1 януари стана 110.88 лв., като през миналата година тя беше 100.98 лв.    Размерът на вноската се изчислява с процента, определен за за родените преди 1 януари 1960 г., които за 2018 г. и 2019 г. е 19.8% от минималната заплата.\r\n1241 нашенци са закупили стаж, за да излезнат в залужена почивка през първото полугодие на 2018 г., като през първите 3 месеца те са били едва 268. Това става ясно от данните на осигурителния институт.  Средно, за да се пенсионират, не са им достигали по 21 месеца, отбелязва още \"Монитор\". Освен пенсионерите, на които не им достигат години, студентите също могат да си закупят времето, през което са следвали. До юни 2018 г. от закупен стаж в осигурителния институт са постъпили 4 860 040 лв.", "date": "2019.01.10", "title": "Стажът за пенсия поскъпна с 10 лева"}
{"url": "https://www.actualno.com/society/novini-ili-novini-kartinata-na-pechata-za-10-januari-news_715360.html", "text": "  Приближава краят на седмицата, но краят на мъките още е далеч. Да видим какви точно мъки ни тиражират за днес вестниците.      Медията прави подробен разбор на финалните усилия на българските политици да се преборят срещу пакет \"Мобилност\". И те не изглеждат обещаващи  - еврокомисар Виолета Булц не изглежда да се е трогнала, а в транспортната комисия на Европейския парламент всички наши евродепутати опитват тепърва да осигуряват подкрепа против законодателството. Колкото и да е парадоксално, може би най-голям шанс за успех има Сергей Станишев като председател на ПЕС – да убеди колегите си да не подкрепят пакета в пленарна зала.   Централно място има Цветан Цветанов, който започна със заклинанията за евроизборите и как БСП ще се разпадне едва ли не, ако загуби и там. Е, те червените губят ли губят, но не умират – още едни избори, при това такива на 24 май, едва ли ще ги убият. Най-много Нинова да яхне нещо си на изпроводняк, но няма да е осмото чудо на света. На най-видната позиция на вестника, разбира се, е най-тотално незначителната новина – че известната с участието си в най-убиващите мозъчните клетки продукции поредна еднодневка била направила . На далеч по-скрито място е обърнато внимание как кметовете вече ще вземат заплати най-много като на министрите. А \"отличните\" чиновници ще получават 20% бонус, а тези, които са \"над изискванията\" – 15%.     Време си е пак да видим какво прави Лозан Панов. Ау, ужас – говорил си със създателя на гражданската организация „Боец” Георги Георгиев. И нали Георгиев не прощава на ченгетата, значи е лош, лош, лош. А лошите в тази държава помагат на Цветан Василев, ако не знаете. Е, поне от 2014 година насам – преди друго беше, нали, неуважаеми колеги?", "date": "2019.01.10", "title": "Новини или Novini - картината на печата за 10 януари"}
{"url": "https://www.actualno.com/showbusiness/pyrvi-othvyrlen-v-syda-isk-sreshtu-harvi-uajnstijn-news_715385.html", "text": "  Федерален съдия в Калифорния отхвърли иск на актрисата Ашли Джъд срещу скандалния продуцент , пише списание \"Варайъти\", цитирано от БГНЕС.     Джъд обвинява продуцента, че през 1998 година ѝ е отправил недвусмислени сексуални намеци. Актрисата твърди още, че след като отказала да прави секс с него, Харви Уайнстийн умишлено навредил на репутацията ѝ в Холивуд. Той убедил режисьора Питър Джаксън да не дава роля на Джъд в доходоносната филмова поредица \"Властелинът на пръстените.\"   Съдията каза в мотивите за решението си, че личните отношения между актриса и филмов продуцент не са обект на неговата юрисдикция.\r\nПрез месец май Харви Уайнстийн ще се изправи пред съд в Ню Йорк по 5 обвинения, сред които изнасилване. Той отрича да е извършил престъпление и твърди, че сексът е бил по взаимно съгласие.  ", "date": "2019.01.10", "title": "Първи отхвърлен в съда иск срещу Харви Уайнстийн"}
{"url": "https://www.actualno.com/business/paket-mobilnost-nishto-njama-da-byde-resheno-dnes-zakysnjahme-v-politicheskata-igra-news_715389.html", "text": "   . Така евродепутатът Ангел Джамбазки накратко изложи позицията си за . Припомняме, че по-късно днес предстои поредно гласуване в Европейския парламент по пакет.     Джамбазки подчерта, че освен всичко друго ще има проблем и със застраховката – защото като го няма шофьорът, полицата за товара става проблемна. Нашите лицемерни съюзници – Германия, Франция, Италия и Белгия, искат да откраднат бизнеса, категоричен беше зам.-председателят на ВМРО пред Нова телевизия. Според него може би за пръв път българите водят истинска битка в рамките на ЕС за каквото и да е. Това са техните принципи – конкуренция, европейски принципи, но когато днес нашите превозвачи доставят качествена услуга, те (бел. ред. – Западна Европа ) ни казват, че им вземаме хляба, настоя Джамбазки, според когото това е най-тежкото разделение на ЕС и днес няма да се реши нищо, а трябва „да се подготвим за дълго бягане”.   Евродепутатът Андрей Новаков пък каза, че при днешното заседание на транспортната комисия към Европейския парламент се надява на голям пробив поне по един от големите въпроси в пакет \"Мобилност\" (връщането на камиона, връщането на шофьора, спането в кабината или в хотел), за да може при следващите гласувания да се продължи успешно борбата. Не виждам време в този състав на ЕП да се гласува пакетът на второ четене, добави Новаков пред БНТ и изрази надежда това да не е началото на края на ЕС. Очаква се гласуването да приключи до около 12:00 часа българско време.\r\nИнтересен ракурс обаче даде друг наш евродепутат – Петър Курумбашев. Той предупреди, че може да се стигне до въвеждане на национално законодателство по такива щекотливи въпроси и тогава това ще е началото на края на Европейския съюз – щом националните държави си правят закони, вместо да има общоевропейско право.   Смятам, че можеше да направи повече, но . Това каза Екатерина Йорданова, председател на Съюза на транспортните синдикатите в България. Според нея – трябвало да има реакция преди това, но \"имаме слабости в диалога на европейско ниво\".   Йорданова изказа и друга интересна гледна точка – че синдикатите в сектора и превозвачите не успели навреме да спрат лоши практики в транспорта, но не уточни кои са тези практики. Политиците реагират по различен начин, когато ние, като страна, превозвачите, като страна, реагират, категорична беше синдикалната лидерка. За нея единството не е постигнато навреме.    Йорданова призна и друго – синдикатите искат \"достойни заплати\"! Точно това е един от спорните въпроси между \"периферията\" и \"центъра\" в ЕС – да се плащат в такъв размер, в какъвто е стандартният размер на заплатата в конкретната чужда държава, в която работи за времето на командировката шофьорът. Надявам се да намерим ефективен диалог сега, след като бизнесът свърши с усилията за отлагане на пакета. Много говорим за превозвачите, но малко за шофьорите, подчерта Йорданова и обяви, че . Функцията на командировъчните е да се осигури достоен престой на шофьорите, когато са извън България по работа.\r\nСъщевременно транспортният министър Росен Желязков не се съгласи, че не били използвани всички механизми за преговори по пакета. Той призна, че от три досиета на докладчици по проекта две са срещу българската позиция и едно я подкрепя - това на евродепутата Вим Ван де Камп. . Припомняме, че предстоят европейски избори - в края на май. .", "date": "2019.01.10", "title": "Пакет \"Мобилност\" - нищо няма да бъде решено днес, закъсняхме в политическата игра"}
{"url": "https://www.actualno.com/america/trymp-napravi-fason-na-demokratite-i-nabyrzo-napusna-sreshta-za-budjeta-na-sasht-news_715375.html", "text": "  Американският президент Доналд Тръмп ядосано напусна преговорите с демократите за държавния бюджет на САЩ, който зависи от финансирането на исканата от него стена по границата с Мексико, предаде БГНЕС.     \"Пълна загуба на време. Казах им довиждане, нищо друго не се получава\", написа Тръмп в Twitter.   Единият от двамата лидери на демократите в Конгреса потвърди провала на преговорите. \"Президентът просто стана и излезе\", каза Чък Шумър, лидер на демократите в Сената пред журналисти. Според Шумър, президентът \"ударил по масата\" преди да напусне залата.\r\n\"Отново видяхме проява на темперамент и гневни избухвания, защото нещата не се получават както той иска\", допълни демократът. В миналото той беше многократно атакуван от Тръмп точно по въпроса с мигрантите - защото бил един от създателите на програмата за зелена карта. Тръмп дори го за атентата в Манхатън преди две години по тази линия.  Другият лидер на демократите - председателят на Камарата на представителите в Конгреса Нанси Пелоси, всъщност е \"провокирала\" Тръмп, след като още в началото на разговора казала, че демократите не са съгласни да се дадат над 5 млрд. долара за ограда с Мексико. Тогава няма какво да говорим, бил отговорът на Тръмп, който след това напуснал срещата.\r\nМеждувременно най-големият син на Тръмп сравни мигрантите с опасни животни. \"Знаете ли защо можете да се радвате на ден в зоопарка? Защото стените работят\", написа Доналд Тръмп-младши в Instagram.   Постът на Тръмп-младши - който преди стана мишена на  недоволство, след като сравни сирийските бежанци с купа потенциално  смъртоносни бонбони на Skittles - предизвика критика в социалните медии.  Потребител написа в Twitter: \"Единственото животно в зоопарка е самият  Младши\".    Самият президент описва някои мигранти по подобен начин, като каза през май миналата година, че: \"Вие няма да повярвате колко лоши са тези хора, това не са хора, а животни\".", "date": "2019.01.10", "title": "Тръмп направи фасон на демократите и набързо напусна среща за бюджета на САЩ"}
{"url": "https://www.actualno.com/literature/otkys-ot-momiche-izmij-si-liceto-rejchyl-holis-news_715157.html", "text": "  Ей, момиче, здрасти!     Това са гръмките уводни думи към книгата ми – онази част, в която ти обяснявам какво се надявам да откриеш в нея. Тук ще изтъкна намеренията си и ако вече си се навила да продължиш с четенето, сега още повече ще разпаля нетърпението ти. Този увод е важен и за теб, която сега си застанала в книжарницата и се опитваш да решиш дали да купиш тази книга, или пък „Магията на подреждането“, и долните редове ще ти дадат отговора. Така де, това кратко въведение е натоварено с доста голяма отговорност, но да започваме.\r\nТази книга е посветена на няколко болезнени лъжи и една важна истина.\r\nИстината ли? В крайна сметка ти и само ти решаваш в какъв човек ще се превърнеш, както и за собственото си щастие. Това е посланието.  Не ме разбирай погрешно. Ще ти разкажа стотици забавни, шантави, смущаващи, тъжни или безумни истории, но всяка от тях се свежда до една истина, достойна за Пинтерест: животът ти зависи само от теб.\r\nНо никога няма да повярваш на тази истина, ако първо не разбереш лъжите, които ти пречат. Много е важно да си наясно, че сама избираш щастието си и имаш контрол над собствения си живот. В такива неща се вкопчваме здраво с две ръце и си слагаме на таблото със съобщения, за да ни подсещат... но има и друго, което трябва да проумееш.\r\nНеобходимо е да разпознаваш и методично да рушиш всяка лъжа, която цял живот си си повтаряла.    Защо?\r\nЗащото няма как да стигнеш някъде другаде, да се превърнеш в нов човек, ако първо не си дадеш сметка къде се намираш сега. Разгледаш ли непредубедено вече изградените ти възгледи за себе си, ще постигнеш безценно себепознание.\r\nВярвала ли си някога, че не си достатъчно добра? Че не си достатъчно слаба? Че не е възможно някой да те обича? Че си лоша майка? Вярвала ли си, че заслужаваш да се отнасят зле с теб? Че никога в нищо няма да успееш?\r\nВсичко това са лъжи.\r\nВсе лъжи, които се поддържат от обществото, от медиите, семейството, в което сме израсли, или наистина от самия Дявол, но може и да говоря така само защото съм последовател на петдесятничеството. Тези лъжи са опасни и имат опустошителен ефект върху действията и достойнството ни. Рядко чуваме лъжите, които сме си изградили за себе си, защото от дълги години звучат толкова силно в ушите ни, че са се превърнали в бял шум. Думи на омраза ни обстрелват ежедневно, а ние дори не си даваме сметка за съществуването им. Ключът към самоусъвършенстването е да разпознаем лъжите за себе си, които сме възприели. Ако успеем да открием корена на бремето си и същевременно си дадем сметка, че ние действително сме способни да ги надвием, тогава можем да сменим изцяло курса на живота си.   Именно това е целта на всичко, което правя. Затова поддържам сайт и обяснявам как да украсим масата, как да възпитаме добре децата си или как да заздравим брака си. Именно затова изнамерих трийсет различни начина да почистиш пералнята си, преди да науча и последователите си да го правят. Затова знам какво е идеалното съотношение между балсамов оцет и цитрусов сок за невероятно вкусно задушено месо. Естествено, покривам широк спектър от теми в интернет, но в крайна сметка всички те се обобщават в следното: това са различните страни от живота ми и аз искам да ги върша добре. Статиите показват как израствам и се уча и ми се иска да достигат до все повече жени и да ги насърчават. Предполагам, че ако бях запалена по домашното обучение на деца, плетенето, фотографията или макраме, щях да използвам тези занимания, за да се усъвършенствам и да вдъхновя и приятелките си. Но това не ме влече. Падам си по темите на лайфстайла, затова съм се заела да пиша статии в тази област.\r\nВ началото на кариерата ми обаче си дадох сметка, че много жени разглеждат лайфстайл снимки и ги вземат за образци, към които трябва да се стремят. Постигането на повечето е невъзможно – поредната лъжа, която ни пробутват, и затова си поставих за цел да съм честна още от самото начало. Заклех се да съм неподправена и искрена и за всяка фантастично изпипана снимка на кексче, която правехме, споделях своя снимка с изкривена физиономия. Ако отидех на някое шикозно събитие като „Оскарите“, гледах да компенсирам със статия за борбата ми да отслабна и своя снимка с двайсет килограма отгоре. Говоря за всичко: за проблемите на брака ми, за следродилната депресия, за ревността, страха, гнева и чувството, че съм грозна, че нищо не струвам и никой не ме обича. Опитвах се да съм напълно открита и да показвам коя съм и откъде идвам. Честно, най-голяма популярност ми донесе една снимка, която пуснах в интернет, със стриите по отпуснатия ми корем. И въпреки всичко...\r\nИ въпреки всичко все още получавам съобщения. Жени от целия свят продължават да ми пишат имейли и да ме питат как успявам да се справя с всичко, когато на тях им е толкова трудно. Усещам болката в писмата им. Чувам срама в думите, с които описват собствените си несгоди, и сърцето ме боли.\r\nЗатова им отговарям. На всяка казвам, че е красива и силна. Наричам ги воини, неустрашими, бойци. Казвам им да не се отказват. Струва ми се, че това са подходящи думи към една напълно непозната жена. Но не само това искам да кажа. Не това бих казала на сестра си, когато е наранена, или на най-добрата си приятелка. Не това бих искала да кажа на своето по-младо аз. Защото подкрепям и насърчавам най-близките си... но категорично отказвам да ги слушам как мрънкат.\r\nИстината е, че действително си силна, неустрашима и боец... и ти го казвам, защото искам сама да видиш тези качества у себе си. Искам да те хвана за раменете и да те разтреса, докато зъбите ти не започнат да тракат. Искам да се взирам в теб, докато не намериш куража да ме погледнеш в очите и да откриеш своя отговор. Искам да крещя с все сила, докато не разбереш тази едничка велика истина: ти контролираш собствения си живот. Полага ти се един-единствен живот и той минава край теб. Престани да се критикуваш и да му се не види, не оставяй и другите да го правят. Престани да се задоволяваш с по-малко от това, което заслужаваш. Престани да си купуваш неща, които не можеш да си позволиш, за да впечатлиш хора, които дори не харесваш. Престани да потискаш чувствата си с храна, вместо да се справяш с тях. Престани да купуваш любовта на децата си с храна, играчки или приятели, защото това е по-лесно, отколкото да ги възпитаваш. Престани да издевателстваш над тялото и ума си. Престани! Просто сложи край на всичко това. Животът ти трябва да е пътуване от едно неповторимо място до друго, а не въртележка, която те връща все на същото място.\r\nНе е нужно твоят живот да прилича на моя. Ей, богу, въобще не е необходимо да прилича на чийто и да е живот, но трябва да е твое собствено творение.   Дали ще е трудно? Несъмнено! Но именно по пътя на най-малкото съпротивление си се озовала на дивана с двайсет килограма в повече, докато животът ти минава край теб.\r\nДали промяната ще стане за една нощ? В никакъв случай! Това е работа за цял живот. Ще опиташ нови подходи и прийоми, някои ще са подходящи и може би един ще бъде точно попадение, а следващите трийсет и седем ще са пълен боклук. А утре ще се събудиш и ще започнеш отново. И на следващия ден. И на по-следващия.\r\nИ ще се проваляш.\r\nЩе се отклоняваш от пътя. Ще изядеш половин торта, когато никой не те гледа, или ще се разкрещиш на съпруга си, или цял месец ще пиеш твърде много вино. Ще влезеш в коловозите на рутината, защото това е животът и просто така се случва. Но разбереш ли, че ти си онази, която действително командва, ще се изправиш и ще опиташ отново. И няма да спираш, докато не усетиш, че е по-естествено ти да командваш, отколкото да те командват. Това ще се превърне в естествения ти начин на живот, а ти ще станеш жената, която трябва да бъдеш.\r\nСтрува си точно тук, в самото начало, да се запиташ къде е ролята на вярата в цялата работа. Като християнка, са ме възпитавали, че Бог командва, че Бог има план за живота ми, и до мозъка на костите си вярвам, че наистина е така. Вярвам, че Бог обича всички ни безусловно, но не мисля, че ние трябва да пропиляваме дарбите, които ни е дал, само защото вече сме задобрели. Гъсеницата е страхотна, но ако си спре дотам, ако реши, че щом е задобряла, това е достатъчно, всички ние ще изпуснем красивото създание, в което би се превърнала тя.   Ти си нещо повече от това, което вече си.\r\nТочно това искам да кажа на жените, които ми пишат с молба за съвет. Може и да не е лесно, но оттук произлиза една хубава истина: ти си нещо повече от това, което вече си, и имаш пълната свобода да действаш както сметнеш за добре с този факт.\r\nТака ми хрумна и една идея.\r\nКакво, ако напиша цяла книга за всички трудности, през които съм минала, а после да обясни стъпките, които ми помогнаха да се справя? Какво, ако разкажа за всичките си провали и смущаващи моменти? Какво, ако знаеше за най-големия ми срам, че понякога се ядосвам ужасно и крещя на децата си? Не просто повишавам тон, не просто се изнервям и ги мъмря строго, а викам толкова силно, че ми се гади, когато се сетя по-късно. Какво, ако разбереш, че навярно имам поне три кариеса в устата си, защото умирам от страх да отида на зъболекар? Какво, ако говоря за целулита си или странния израстък като трета гърда, който се настанява между ръката и нормалната ми гърда, когато нося потник? Споменах ли за мазнините по гърба? Или за космите, поникнали от брадавицата на лицето ми? Или за съмненията ми в мен? Какво, ако започна книгата си, като ти споделя, че като възрастна, като истински пораснал човек, съм се напикавала и нито е било за първи път, нито ще е за последен? И какво, ако ти кажа, че въпреки признанията си – били те смешни, срамни, болезнени или отвратителни, аз нямам проблем със себе си? Че обичам човека, който съм, дори когато правя неща, с които не се гордея? И че навярно е така, защото знам, че в крайна сметка аз съм отговорна за промяната? Аз решавам какъв човек ще стана. По Божията милост утре ще се събудя и ще се изправя пред поредната възможност да живея по-добре. По Божията милост трийсет и пет години съм полагала толкова усилия в някои сфери на живота си (като да правя ястия с много сирене), че съм станала спец. А в други сфери (като да контролирам тревожността си) постоянно полагам усилия и атакувам проблема от различни ъгли.\r\nТова пътуване продължава цял живот, но се успокоявам с факта, че всеки ден научавам по нещо и израствам, а това ми носи спокойствие.   С какво съм се борила? В какви лъжи за себе си съм вярвала дълги години?\r\nСписъкът е километричен. Всъщност е толкова дълъг, че реших да посветя по една глава на всяка лъжа. Всяка глава в тази книга започва с една лъжа, в която съм вярвала, и продължава с разказ за начина, по който тази лъжа ме е възпирала и наранявала, а в някои случаи ме е карала да наранявам други хора. Но след като осъзнах тези лъжи, те вече нямат сила над мен. Ще споделя с теб какви промени направих, за да преодолея трудностите – някои неща промених завинаги, а с други се полюлявам в безкраен танц между мен и неизменните ми съмнения в себе си.\r\nКакви са съмненията ми? Е, ето някои от най-големите и най-лошите в произволен ред. Надявам се да те окуражат. Надявам се идеите да са ти полезни. И повече от всичко се надявам, че ще възприемеш идеята, че можеш да станеш каквато и която си поискаш, скъпа моя приятелко. А в най-тежките дни ще си спомниш, че независимо дали изминаваш сантиметър, или километър, важно е единствено да вървиш напред.\r\nС обич,\r\nРейч", "date": "2019.01.10", "title": "Откъс от \"Момиче, измий си лицето\", Рейчъл Холис"}
{"url": "https://www.actualno.com/cite/ako-beshe-ruski-ili-amerikanski-korabyt-edva-li-tolkova-pyrgavo-shteshe-da-se-kachi-granichna-policija-news_715388.html", "text": "  Така бившият външен и бивш социален министър Ивайло Калфин коментира , заради който Либия ни обвини в пиратство.     Скандалът избухна, защото корабът е бил \"превзет\" от частен съдебен изпълнител с помощта на \"Гранична полиция\" и екипажът му е бил изгонен, а името - сменено, като подозрението е, че това е станало с фалшиви документи. Той вече не е в български териториални води.", "date": "2019.01.10", "title": "Ако беше руски или американски корабът, едва ли толкова пъргаво щеше да се качи \"Гранична полиция\""}
{"url": "https://www.actualno.com/america/nu-jork-moje-da-stane-pyrvijat-shtat-sys-zadyljitelen-platen-otpusk-news_715382.html", "text": "  Кметът на Ню Йорк Бил де Блазио обяви план да се въведе правило компаниите да осигуряват минимум 10 дни платен отпуск годишно на служителите си, предаде БГНЕС.     Ако предложението му се приеме, това ще е първото подобно изискване на общинско, щатско или федерално ниво. В САЩ само за публични компании има такова правило в някои случаи.   Де Блазио тепърва ще представи плана си на Общинския съвет на Ню Йорк. Ако там той бъде одобрен, новите правила ще станат задължителни за всички компании в Ню Йорк с петима или повече служители.\r\nСпоред Де Блазио, в Ню Йорк има около 500 хиляди служители, в чиито договори не е предвиден никакъв платен отпуск. 200 хиляди от тях работят в ресторантьорството и хотелиерството.  ", "date": "2019.01.10", "title": "Ню Йорк може да стане първият щат със задължителен платен отпуск"}
{"url": "https://www.actualno.com/politics/cvetelin-kynchev-namekna-che-prebitijat-vyv-vojvodinovo-komandos-e-bil-pijan-news_715391.html", "text": "  \"С се познаваме много добре. Решавали сме различни конфликти на трапеза, на маса. При вълненията в Красна поляна от 2007 година седнахме, почерпихме се и нещата се потушиха. Правя уникална ракия от горски малини, която прави чудеса, създава топлота у хората, предразполага ги да си подадат ръце.\" Това каза лидерът на партия \"Евророма\" Цветелин Кънчев във връзка със случая в с. и твърденията на бившия депутат от ДПС Александър Методиев (Бат Сали), че Кънчев и Каракачанов са обикаляли ромски махали да купуват гласове.     Кънчев заяви, че трябва да се публикуват пробите за алкохол и на двете страни, както и записите от видеокамерата, но без съкращения.   \"След това ще ви разкажа много интересни неща. Защото, . На записа се вижда как започва и как приключва всичко\", каза още Кънчев в интервю за bTV.\r\nПрипомняме, че 33-годишният Валентин Димов се връщал вкъщи, след като е ходил да скача за хвърлянето на кръста за Богоявление. на нападателите му е, че той ги бил напсувал.  Той попита защо когато командос от 68-ма бригада е убил полицай, не са се вдигнали всички. Кънчев уточни, че тогава командосът е бил в ареста 9 дни и е бил освободен с подписка, а колегите му от бригадата са ръкопляскали в съда. \"Командосът има ли право да убие полицай? Това е абсолютна ПР акция на местните власти на община Марица, те смятат, че така ще си подсигурят избирателите\", каза Кънчев.\r\nСтава въпрос за случай, при който сержантът от 68-ма бригада \"Специални сили\" Ангел Желязков намушква смъртоносно полицай Добромир Лазаров. Причината - скандал заради жена, дознателката Люба Алексова. Тя била гадже на Желязков, но когато станала дознателка в МВР в Карлово, се запознава с Лазаров и започва връзка и с него. Самият Лазаров също имал връзка с друга жена. В крайна сметка, след употреба на алкохол от страна на командоса, Лазаров и Желязков се срещат по инициатива на полицая, за да решат \"нещата по мъжки\" и въпреки че Желязков, по негови думи, първоначално не е искал. По показанията както на Желязков, така и на Алексова, която го закарва до мястото на срещата, Лазаров напада пръв и удря кроше на командоса, а след това той вади ножа.   По думите му по същия начин трябва да се разследват кой превозва кокаин с яхти и кой източва банките.    От своя страна ген. Шивиков разказа, че 33-годишният снайперист е бил нападнат в гръб, ударен в тила в момент, когато се е качвал в колата си, а ромите \"го нападнали, като животни\". По думите му по-голям процент от престъпленията се извършват от хора от ромски произход, но затова е виновен политическия елит.", "date": "2019.01.10", "title": "Цветелин Кънчев намекна, че пребитият във Войводиново командос е бил пиян"}
{"url": "https://www.actualno.com/balkani/merkel-shte-pomaga-na-cipras-za-dogovora-ot-prespa-toj-zaplashi-kamenos-s-vot-na-doverie-news_715380.html", "text": "  Германският канцлер Ангела Меркел пристига в Атина на двудневно посещение, предаде БГНЕС.     Меркел идва в гръцката столица за пръв път от 4 години. Основна тема на разговорите ще е предстоящата ратификация на Договора за името на Македония.   Днес Ангела Меркел ще се срещне с премиера Алексис Ципрас, а в петък ще я приеме президента Прокопис Павлопулос. Особен интерес предизвиква и планираната среща с лидера на опозиционната Нова демокрация Кириакос Мицотакис. Неговата партия е твърд противник на подписания край Преспанското езеро договор между Скопие и Атина в сегашния му вид.\r\nАнгела Меркел ще лобира за ратифицирането на договора. Германия приветства подписването му и го определи като решителна крачка към решаването на споровете между двете съседни страни и приемането на Македония в Европейския съюз и НАТО.  Междувременно гръцкият премиер Алексис Ципрас изрази увереност, че парламента на Гърция ще одобри Договора за името на Македония. В първото си телевизионно интервю за 2019 година министър-председателят каза, че въпреки твърденията на лидера на партия \"Независими гърци\" и военен министър Панос Каменос, че няма да подкрепят Договора от Преспа, когато дойде време за гласуване, той вярва, че СИРИЗА ще получат подкрепа от коалиционния партньор.\r\n\"Панос Каменос не иска да налива вода в мелницата на \"Нова демокрация\", добави Ципрас.   Все пак премиерът не изключва варианта Договорът от Преспа да не бъде ратифициран. \"Ако \"Незавсимите гърци\" не ни подкрепят, ще поискам вот на доверие в правителството\", каза Ципрас.    Парламентарните избори в Гърция са предвидени за октомври. Ако правителството не получи вот на доверие, обаче, е възможно да има предсрочни избори.", "date": "2019.01.10", "title": "Меркел ще помага на Ципрас за Договора от Преспа, той заплаши Каменос с вот на доверие"}
{"url": "https://www.actualno.com/varna/mazilka-v-klasna-staja-se-stovari-vyrhu-vtoroklasnik-ot-varna-news_715452.html", "text": "  Мазилка от тавана на класна стая в училище „Христо Ботев” в квартал \"Аспарухово” е паднала и е . Веднага след инцидента е подаден сигнал от Ангелина Денчева (зам.-директор) и сградата е проверена. Изготвени са количествено-стойностни сметки. От община Варна съобщиха, че предстои ремонт на училището. През последните години за учебното заведение са . за инфраструктурни дейности на покрива и на санитарни помещения, за подмяна на дограми и на котел. От общината, обаче, заявиха, че директорите на учебните заведения са разпоредители с делегирани бюджети, в рамките на които са длъжни да поддържат в изправност материално-техническата база. Ако е нужно и по тяхна преценка, директорите имат възможност да предлагат ремонтни дейности за включване в капиталовата програма на общината.      ", "date": "2019.01.10", "title": "Мазилка в класна стая се стовари върху второкласник от Варна"}
{"url": "https://www.actualno.com/curious/5-nachina-da-spasite-vryzkata-si-news_715453.html", "text": "  Ако не сте щастливи във връзката си или преживявате някакви проблеми в отношенията, не се притеснявайте. Първо, това се случва с повечето двойки ( връзките не винаги са плавни и спокойни). Второ, това лесно може да се промени. По-лесно от колкото предполагате.     Ако нещата помежду ви не вървят добре от много дълго време и не можете да намерите решение да се свържете отново като екип, отделете известно време, за да опитате тези лесни предложения за това как да имате здравословна връзка, за да видите дали има начин да възстановите връзката си по правилния път.    Едно от най-лошите неща, които можете да направите, е да излезете, без да общувате открито. Не искате да наранявате чувствата на някого и в същото време трябва да говорите честно защо връзката не работи за вас.   Бъдете мили и оформяйте ситуацията по чувствителен начин, така че партньорът ви да е отзивчив, а пространството да бъде безопасно за вас и него да се отворите и споделяте.   Ако нещата не работят или сте в коловоз, опитайте да донесете някои положителни настроения към връзката. Това може да ви се стори странно.  Защо бихте казали\" да \", когато  чувствате, че връзката ви може да свърши скоро? Бъдете \"да\" човек за себе си и за партньора си. Опитайте се да намерите отново вълнение и приключение и се опитайте да бъдете по-склонни да помогнете, когато е необходимо.        Направете пакт  да започнете с чисто начало, за да видите дали все още имате щастливо бъдеще.  Един от най-големите проблеми в края на една връзка е, че има толкова много негодувание, враждебност и общо неразположение, че отрицателните мисли изобилстват през целия ден. Ето защо, ако искате  да подобрите състоянието на връзката си, опитайте се да забравите негативното и да се фокусирате само върху позитивните отношения. Ако имате страхотен разговор, обсъждащ чувствата си, не очаквайте промени за една нощ. Бъдете търпеливи и ако нещата не се подобрят, можете отново да преосмислите връзката. След разговор с партньора ви за това, което не работи или какво ви кара да бъдете нещастни, трябва да бъдете търпеливи, за да дадете възможност на партньора си да направи промените. Да бъдеш търпелив, за да позволиш на партньора си да направи промени в поведението си, е това, което може да направи промяна във връзката. Променете рутината. Тя е едно от нещата, които са най-убийствени за една връзка. Ето защо трябва  да се постараете постоянно да вкарвате нещо ново и интересно в отношенията си. Изберете неща, които са забавни и за двамата и се постарайте  да ги изпълните, за  да внесете повече разнообразие и забавление в отношенията си.      ", "date": "2019.01.10", "title": "5 начина да спасите връзката си"}
{"url": "https://www.actualno.com/europe/zaradi-brexit-britanskoto-pravitelstvo-ne-se-zanimava-s-nishto-drugo-news_715383.html", "text": "  Политическата безизходица във Великобритания не е много по-различна от тази в САЩ, пише британският вестник The Guardian в своя коментарна статия, цитирана от Агенция \"Фокус\".     Акцентът на материала е, че британското правителство не работи по нищо друго, освен по Brexit. Кабинетът не се занимава сериозно дори с текущи въпроси, които трябва да бъдат решавани, за да може държавата да функционира нормално.   В САЩ една четвърт от федералното правителство не прави нищо заради липсата на бюджет, макар че служителите още получават заплати и формално са на работа. Доклад на Bloomberg под надслово \"Brexit е довел Великобритания до практически стоп\", категорично заключва, че \"Великобритания - като административна единица - на практика е спряла да работи\".\r\nЛидерите на местните власти и големите компании констатират същото и се оплакват, че не могат да вземат решения заради правителството, парализирано от Brexit. Както се каза в доклада на Bloomberg \"всичко, което не е свързано с Brexit, бива отложено за неопределено бъдеще. Дори ежедневната работа по управлението на страната страда. Министрите просто не разполагат с време да се грижат за нуждите и амбициите на обикновените граждани\". Затова Великобритания има собствено \"спиране\" на правителството: то е малко по-тихо и по-малко дръзко от американския му братовчед. Нещо повече, точно както в Америка, то също е причинено, макар и косвено заради миграцията.  Това, което се има предвид, е причината, поради която Великобритания е в тази конкретна бъркотия на Brexit. Защото коя е най-червената от всички червени линии на Тереза Мей? Това е премахването на свободното движение на хора. С други думи, да издържа мигрантите. Ако Мей беше по-гъвкава по този въпрос, можеше да има съвсем различен Brexit. Например Великобритания би могла да избере дали да остане както в митническия съюз, така и в единния пазар, като по този начин се избягва целия въпрос за твърда граница в Ирландия - въпросът, който обрече сделката на Тереза Мей. Но не, Мей нямаше да го одобри. За съжаление, същото важи и за лейбъристите: те също отхвърлят членството в единния пазар отчасти, защото това би довело до свободно движение. Това е една от причините, поради които лейбъристите се противопоставят на компромисисен вариант \"Норвегия плюс\". И двете основни партии заемат такива позиции по същата причина, поради която Тръмп иска своята стена: да блокира влизането на хора.", "date": "2019.01.10", "title": "Заради Brexit британското правителство не се занимава с нищо друго"}
{"url": "https://www.actualno.com/society/oskvernika-pametnika-na-jertvite-na-komunizma-vmesto-da-go-pochistjat-go-povrediha-poveche-news_715450.html", "text": "  Тези дни паметникът \"Жертвите на комунизма\" в София беше осквернен. Върху стената с имената на убитите от тоталитарния режим бяха изобразени свастики, а доказателствата в снимки бяха разпространени в интернет. Върху имената на загиналите може и ясно да се прочете известен антисемитски надпис - \"Чифути убийци\".     Властите у нас изглежда бързо са се заели да отстранят щетите, което е похвално, но големият проблем се оказа как точно са го направили. Бившият военен министър Николай Ненчев публикува на личния си профил във facebook снимки от \"почистването\" на мемориала, което за съжаление е приключило с нанасянето на нови щети. \"Така са почистили паметника на \"Жертвите на комунизма\", че са наранили мрамора и имената почти не се виждат!\", написа Ненчев и публикува снимки, на които си личи, че имената на жертвите наистина не се виждат върху мрамора. Дали това поредно недоразумение ще бъде поправено и кога, предстои да разберем.  ", "date": "2019.01.10", "title": "Оскверника паметника на жертвите на комунизма, вместо да го почистят, го повредиха повече"}
{"url": "https://www.actualno.com/burgas/pyrvata-mashina-za-chistene-na-knigi-shte-byde-kupena-za-burgaska-biblioteka-news_715436.html", "text": "  Регионалната библиотека \"П. К. Яворов\" е . Тя обаче отдавна е надхвърлила познатите на всички услуги и изпълнява функциите на . През изминалата година, най-старият културен институт в региона, отбеляза 130 години от създаването си.     За директорът на библиотеката Мария Бенчева заяви: “Хората все още не знаят какво е библиотеката в днешно време и какви са новите й функции. Освен всичко друго, тя е информационен и социален център. Тук идват хора, за да не са самотни, а имаме и читалня за социално слаби. В същото време много млади хора идват, за да получат нови знания.“ В библиотеката наистина се случват много интересни неща извън традиционните услуги.  „За по-големите навлизат новите технологии в библиотеката. Имаме интерактивна пясъчна кутия, която е единствена за библиотеките в България. Тя помага , когато се намеси човекът. Имаме 3D принтер и скенер, роботи за програмиране“, разказва Бенчева.\r\nС пълна сила функционира и занималнята за малките в детския отдел през летните месеци. Там, освен да четат, те участват в работилници и инициативи като „Нощ в библиотеката“, все начинания, които привличат най-младата аудитория.    Мария Бенчева добавя, че няма друга такава културна институция, която да обхваща - от най-малките до най-възрастните хора. Всеки си намира занимание и е добре дошъл. На разположение на читателите са .\r\n„В момента приключваме проект за нови книги към Министерството на културата. Стремим се да удовлетворим търсенията на читателите.“\r\nИ още нещо, с което библиотеката ще е първа. Това е грижата за старите книги.\r\n„В процес на преговори сме за купуване на . По този начин ще се погрижим за старите книги, ние не ги забравяме. “, казва директорът на библиотеката.\r\nЗа никой не са тайна проблемите на Регионална библиотека \"П. К. Яворов\". От години тя се помещава на четири различни места в Бургас. Само преди дни стана ясно, че в бюджета на общината е предвидено сградата на така нареченото , да се превърне в библиотека. Веднага след това започна и полемиката, повдигната от архитекти. Те настояват фасадата на постройката да се запази.   „Не съм архитект и не съм специалист. За нас е важно как ще бъдат ремонтирани помещенията и да има сигурност за книгите. Нищо повече не мога да кажа по темата. Нека професионалистите да решат“, споделя Мария Бенчева.\r\nДейностите на библиотеката продължават да бъдат нови и предизвикателни, но и с поглед към миналото. Рожденият ден на големия поет и патрон на библиотеката Яворов ще бъде почетен подобаващо. На 14 януари, заедно с ученици от училище \"П. К. Яворов\", ще бъдат поднесени цветя пред паметната плоча на поета, която се намира на входа на сградата на библиотеката на улица „Богориди“ в Бургас.", "date": "2019.01.10", "title": "Първата машина за чистене на книги ще бъде купена за бургаска библиотека"}
{"url": "https://www.actualno.com/pleven/sydjat-po-byrzata-procedura-shofior-hvanat-dva-pyti-v-edin-den-da-kara-pijan-news_715457.html", "text": "  Шофьор, хванат два пъти за един следобед да кара пиян, отива на съд по бързата процедура, съобщи днес Районната прокуратура в град Левски.     Обвиняемият С.А. продължил новогодишното черпене и на 2 януари. Въпреки обърнатите чашки, той седнал във „Фолксваген Пасат“ и го подкарал. Около 15,00 ч. в този ден пътни полицаи го спрели за проверка в село Градище. Дрегерът отчел 2,12 промила алкохол в кръвта му. Униформените съставили акт, отнели всички шофьорски документи на нарушителя, прибрали регистрационните табели на автомобила и образували бързо производство.\r\nПо-малко от два часа по-късно С.А. бил засечен от пътни полицаи отново да кара автомобил – този път в село Асеновци. Пробата с дрегер показала 1,7 промила алкохол в кръвта му.  ", "date": "2019.01.10", "title": "Съдят по бързата процедура шофьор, хванат два пъти в един ден да кара пиян"}
{"url": "https://www.actualno.com/society/bylgarskata-stopanska-kamara-e-protiv-otlaganeto-na-zakona-za-gorivata-news_715460.html", "text": "  Българската стопанска камара се противопоставя категорично на предлаганото от Министерския съвет отлагане с 6 месеца на влизането в сила на Закона за административното регулиране на икономическите дейности, свързани с нефт и продукти от нефтен произход (ЗАРИДНПНП). Това пишат в отворено писмо до медиите от организацията.     Припомняме, че вчера министърът на икономиката Емил , че ще внесе предложение в кабинета за отлагане действието на промените в Закона за горивата с 6 месеца.   Подобно действие би било пореден удар върху законността и прилагането на ефективни мерки за борба със сивата икономика и контрабандата... С изключително притеснение отбелязваме, че през последните години се наложи практиката на приемане, отмяна или отложено действие на закони под уличен или лобистки натиск. Аналогичен подход като този по ЗАРИДНПНП беше приложен и по отношение влизането в сила на определянето на такса „битови отпадъци“ на база количество, а не съобразно стойността на имотите или активите, се посочва в позицията на камарата.\r\nДруга притеснителна практика е Народното събрание в парламентарната ни по Конституция република да оперира като подчинена структура на изпълнителната власт, а изцяло нови закони или промяна на действащи норми да става в стахановски стил, без необходимата експертна обосновка и обществена дискусия.... Настояваме Министерският съвет да оттегли предложението си за 6-месечно отлагане на срока за влизане в сила на ЗАРИДНПНП и принципно да преосмисли цялостното си поведение в сферата на нормотворчеството, като съсредоточи усилията си върху собствените си правомощия и остави законодателната дейност в ръцете на Народното събрание, както повелява Основният закон на Република България, завършва отвореното писмо.  ", "date": "2019.01.10", "title": "Българската стопанска камара е против отлагането на Закона за горивата"}
{"url": "https://www.actualno.com/vraza/8-snegorina-i-150-tona-sol-chistjat-ulicite-na-vraca-news_715446.html", "text": "  Снежната покривка във Враца е 20 см, в момента продължава да вали.     Четвъртокласната пътна мрежа е , а в населените места от общината няма проблеми с осъществяването на обществения транспорт, електрозахранването и водоснабдяването.\r\nПрез последното денонощие пътищата в града са обработени от специализирана техника на БКС със 150 тона сол. 2За почистването на артериите на градския транспорт и пътните отсечки в кварталите са използвани 8 снегорини.\r\nПоради значителните валежи от сняг, от Националния институт по метеорология и хидрология, е обявен жълт код за област Враца.  ", "date": "2019.01.10", "title": "8 снегорина и 150 тона сол чистят улиците на Враца"}
{"url": "https://www.actualno.com/varna/vijte-koi-shte-sa-naj-vajnite-sportni-sybitija-koito-shte-se-provedat-vyv-varna-news_715455.html", "text": "  Тази година морската ни столица получи една много престижна титла - Европейски град на спорт 2019г. Във Варна ще се проведат сериозен брой спортни събития, като част от тях вече са известни.     Още в края на този месец започват предквалификации за световно първенство по футзал в ДКС. Те ще се проведат от 29 януари до 2 февруари. От 30 януари започва Европейска отборна купа по тенис на корт в зала „Владислав”. Събитието ще продължи до 2 февруари.   През тази година ще се проведе и Международент лекоатлетически маратон \"Варна 2019\", с участие на елитни състезатели от цял свят.\r\nЗа първи път град Варна ще е домакин на Национална универсиада през май. Почитателите на спорта ще могат да наблюдават още срещите от Волейболната лига на нациите, както и Европейска купа по ветроходство клас „Лазер“.  Морската ни столица ще е домакин на още важни събития, като 27-мо издание на международен турнир по художествена гимнастиката за \"Приза на Н.В. Царица Маргарита Българска\", Европейско първенство по хандбал за девойки до 19 години, Международна регата „Кор Кароли“,Световна купа по спортна гимнастика, Международен турнир по тенис на корт, 50-о юбилейно издание на Автомобилно рали „България“ както и престижната международна регата „Тол шипс“.", "date": "2019.01.10", "title": "Вижте кои ще са най-важните спортни събития, които ще се проведат във Варна"}
{"url": "https://www.actualno.com/crime/katja-mateva-bylgarski-evrodeputati-iskat-smyrtta-mi-zaradi-razkritijata-s-pasportite-news_715475.html", "text": "  Скандалът с продажби на български паспорти на чужденци продължава да е тема на европейски медии. също се спира на темата, разказвайки за действията на Катя Матева, блокирала досиетата на около 7000 мераклии за наши документи, тъй като не отговаряли на основното изискване, че подалите ги хора да могат да докажат българския си произход.     Матева направи в разговора с Eureporter щокиращо разкритие, че български евродепутати искат физическото й отстраняване. Тя признава, че не се чувства в безопасност.   “ Докато бях наскоро в болница властите ми спряха социалното осигуряване.“\r\nВ България имаме клиентелистка държава, имаме имитация на демокрация; това не прави хората щастливи и не им позволява да водят достоен живот. Ето защо някои хора изпитват носталгия по комунизма, когато имаше относително чувство за сигурност и нещо като спокойствие”, твърди Матева.  Тя започва работа в министерство на правосъдието през 2005 г. През 2012 г. става директор на Съвета за гражданство. Тогава има смяна на кабинета в България. Новият парламент решава да се проведе разследване как през последните десет години е било давано българско гражданство – период, който съвпада с двата мандата на предишния президент, отбелязва Eureporter.\r\nРазследването на Матева разкрива През 2016 г. Матева блокира досиетата на около 7000 желаещи да станат български граждани, тъй като те не могат да изпълнят основното условие – да могат да докажат българското си потекло. За това тя беше уволнена и открито критикувана от вицепремиера Красимир Каракачанов.\r\nНакрая Матева е оправдана с ареста на Петър Харалампиев и продължава да се бори с несправедливото уволнение. На 29 октомври 2018 г. българските прокурори съобщиха, че са разкрили измамна схема, ръководена от държавни служители, която е позволила на хиляди чужденци да получат български паспорти срещу подкупи до 5 000 евро. Петър Харалампиев, ръководител на Държавната агенция за българите в чужбина, който е бил тясно свързан с партията на ВМРО-БНД, беше арестуван заедно с други служители и заподозрени посредници. Намерени са и големи количества скрити пари.       Арестите идват около пет години след първоначалното разследване на Матева. Тя каза на българските прокурори, че за всеки македонец, получил български паспорт. Каракачанов е висш член на правителството и правоприлагащите органи на страната са му подчинени.\r\nМатева разказва, как започнали да се трупат в нея един след друг въпроси без отговори, когато през 2012 г. започнала одит на системата за даване на гражданство. Например как така желаещите (те трябва да представят български адрес) – около десет от адресите непрекъснато се повтарят. „Един от адресите, използван от посредниците, е улица \"Пиротска\" 5 [в София], адресът на централата на ВМРО-БНД, друг адрес, ул. \"Искър 6\" [в София], който е използван в заявленията, е собственост на фондация на ВМРО-БНД. Друг е в село Бело поле, област Благоевград, където кмет на ВМРО-БНД се радва на три мандата. На тези адреси бяха регистрирани хиляди хора“, казва Матева пред изданието.\r\nМатева обяснява, че според нея разкритията, направени от нея, са били обществена тайна. Но по онова време новият парламент имал за политическа цел да дискредитира бившия президент [Георги Първанов], “въпреки че корупцията вероятно е била на по-ниски нива“.\r\nСлед това репортерът пита Матева за това как и защо е била уволнена, след като блокира подозрителните молби за гражданство.\r\n„Имаше документ от седем страници, в който се обясняваше, че административните ми недостатъци са довели до забавяне на процедурите. Закъсненията бяха, защото блокирах досиетата, където бях загрижен за липсата на доказателства за българско потекло. Каракачанов се хвалеше с уволнението ми и публично заяви, че трябва да бъда арестувана и че това трябва да се излъчва на живо. Каракачанов обича да се представя за защитник на българите в Западните Балкани. Той ме описва като български предател, който работи за сръбската и турската тайни служби срещу българските национални интереси. Той каза, че като патриот ме изритва, така че вече няма да бъда проблем и България ще увеличи населението си.“      На въпрос има ли някакъв контрол на европейско равнище по скандала с въпросите, Матева отговаря:“ Не аз съм човекът, който да каже това, сигнализирах на национално ниво. Но министрите в България не се тревожат за ниските си оценки, докато премиерът ги приема.“\r\nКатя Матева също така категорично отсича, че ако зависи от нея никога не би приела България в Шенген , докато в нейната страна има такова безотговорно правителство. Тя допълни, че е , които „бяха загрижени от последствията и опасността за обществения ред в ЕС от издаването на паспорти срещу подкупи“.", "date": "2019.01.10", "title": "Катя Матева: Български евродепутати искат смъртта ми заради разкритията с паспортите"}
{"url": "https://www.actualno.com/burgas/lekari-ot-burgas-s-vajni-syveti-otnosno-gripa-news_715480.html", "text": "  „Не се поддавайте на слухове, а се доверявайте на специалистите. Това се отнася, както за , така и за лечението на инфекцията“, каза за д-р Величка Григорова от Регионална здравна инспекция в Бургас.     Какъв е новият грип, определя специализираната лаборатория в София. Според вирусолозите, той се нарича „Мичиган“. Засяга младите хора, бременните жени - активната част от населението.\r\n„В първите дни от тази седмица случаите в Бургас бяха повече, но днес се свързахме с личните лекари, от които получаваме инфирмация и разбрахме, че болните са доста намалели. Продължаваме да следим заболеваемостта“, обяснява д-р Григорова.\r\nПо повод епидемиологичната обстановката в Бургаски регион д-р Григорова добавя: „Тук, в лабораториите, се определя дали грипът е тип „А“ или „Б“. Тази година е завишен броят на грип „А“. Той протича по-тежко и много пъти с усложнения“.  В момента има нарастване на случаите на остри респираторни заболявания и грип, но в рамките на нормално за сезона. Това е така наречения предепидемичен период. Все още няма достатъчен брой регистрирани случаи, за да бъде обявена грипна епидемия. Д-р Григорова напомня, че не е задължително всяка година непременно да се стигне до обявяване на епидемия. , трябва да се използват антивирусни препарати, предписани от личния лекар. Когато не се реагира навреме, към вирусната инфекция може да се прибави и бактериална. Тогава вече, се налага да се приемат и антибиотици. Самолечението не е желателно, особено при хората с хронични заболявания, съветват специалистите.    ", "date": "2019.01.10", "title": "Лекари от Бургас с важни съвети относно грипа"}
{"url": "https://www.actualno.com/america/sasht-iztegljame-se-ot-sirija-nezavisimo-ot-kritikite-news_715497.html", "text": "  Държавният секретар Майк Помпео обяви, че пълното изтегляне на американски военни от Сирия ще се случи, независимо от критиките.     \"Президентът Тръмп реши да изтегли войниците ни и ние ще направим това\", каза Помпео пред журналисти по време на съвместна пресконференция в Кайро с египетския външен министър Самех Шоукрю.   Ръководителят на американската дипломация е на дипломатическо турне в Близкия изток, което трябва да приключи на 15 януари.", "date": "2019.01.10", "title": "САЩ: Изтегляме се от Сирия, независимо от критиките"}
{"url": "https://www.actualno.com/starazagora/dva-shahmatni-turnira-za-kupa-trajana-prez-uikenda-v-stara-zagora-news_715470.html", "text": "  Пети международен детски турнир по класически шахмат е Първи международен открит турнир по ускорен ще се проведат на 12 и 13 януари в Стара Загора. Организатор на състезанията е старозагорският шахматен клуб „Траяна 2011“.     Състезателите, ще са разделени в три групи, в които ще играят в седем кръга. Децата ще са в две групи - до 10 и до 14 години с международно ЕЛО до 1599. Третата ще е опен и за възрастни. Всички групи ще важат за ЕЛО точки в световната ранглиста - за класически и за ускорен шахмат.", "date": "2019.01.10", "title": "Два шахматни турнира за купа “Траяна” през уикенда в Стара Загора"}
{"url": "https://www.actualno.com/analysis/chavushoglu-atakuvame-sirijskite-kurdi-ako-sasht-zabavjat-iztegljaneto-si-news_715466.html", "text": "  Турция ще предприеме офанзива срещу сирийските кюрди ако Съединените щати отложат изтеглянето на войските си от Сирия, заяви външният министър Мевлют Чавушоглу.     \"Ако (изтеглянето) бъде отложено с нелепи оправдания като това, че турците убиват кюрдите, които не отразяват реалността, ние ще приложим това решение\", каза Мевлют Чавушоглу пред телевизия NTV.   Турция и Съединените щати не могат да се разберат за бъдещето на сирийските кюрдски сили, след като американският президент Доналд Тръмп направи изненадващо изявление миналия месец, че ще изтегли 2000 свои войници от Сирия.\r\nПреди това решение на Тръмп турският президент Реджеп Тайип Ердоган заплаши да започне операция в Сирия, насочена срещу подкрепяната от САЩ сирийска кюрдска милиция, която Турция счита за терористична група.  Турските официални представители проведоха напрегната среща тази седмица със съветника по националната сигурност на Тръмп Джон Болтън в Анкара, насочена към координиране на процеса на изтегляне.\r\nЕрдоган, който приветства плана за изтегляне, обвини Болтън в \"сериозна грешка\" заради искането му към Анкара да даде уверения за безопасността на кюрдските бойци, преди Вашингтон да изтегли войските си.\r\nДържавният секретар на САЩ Майк Помпео, който е на регионално турне, също заяви в сряда, че Турция е поела ангажимент да защити кюрдските съюзници на Вашингтон, които се борят срещу „Ислямска държава“ (ИД) в Сирия.       Американските войски работеха в тясно сътрудничество с Отредите за защита на народа (ОЗН) на сирийските кюрди.\r\nЧавушоглу каза още, че Турция ще продължи с плана си за нахлуване.\r\n\"Ние сме твърдо решени да действаме и не ни трябва разрешение от никого.\"\r\nТой каза още, че някои служители в американската администрация са се опитвали да възпрат Тръмп от плана за изтегляне и да създадат \"извинения\" като това, че Турция убива кюрдите, имайки предвид коментарите на Помпео.\r\nЧавушоглу заяви, че Анкара ще се бори с ОЗН, независимо дали САЩ се оттеглят от Сирия.      Той също така каза, че възнамерява да проведе телефонен разговор с Помпео днес.", "date": "2019.01.10", "title": "Чавушоглу: Атакуваме сирийските кюрди, ако САЩ забавят изтеглянето си "}
{"url": "https://www.actualno.com/politics/rumen-petkov-poiska-otgovornost-ot-kmeta-na-vojvodinovo-i-porica-karakachanov-news_715454.html", "text": "  Събарянето на незаконните постройки във Войводиново за съжаление е в резултат      Събитието, което се случи там, е израз на агресия, непоносимост и неспособност на определени граждани да живеят в нормите, които правовата държава предполага. За случая във Войводиново отговорност трябва да се търси от всички.    Това заяви в ефира на Bulgaria ON AIR председателят на АБВ Румен Петков, съобщиха от пресцентъра на партията.\r\n„Кметът на Войводиново даде в ефир няколко аргумента да му бъдe повдигнато обвинение за бездействие. Много е важно да се знае чия е политическата отговорност за случилото се. Сега всички говорим, че съдът трябва да бъде максимално строг и това трябва да е така, защото когато няма крайни и осъдителни присъди срещу такъв тип арогантни и нагли лица, няма как да обясним на хората, без значение етническия им произход, че законът е един и същ за всички.  По същество голямата част от тези незаконни постройки са ромски. Кметът на общината носи отговорност за това, и то наказателна. Тук има и много ясна политическа отговорност на ВМРО и изобщо на патриотите.\r\nПредходният кмет на това населено място е от НФСБ, а сега той е общински съветник там. Сегашният кмет е с категоричната подкрепа на ВМРО. Затова настоявам господин Каракачанов да бъде малко по-обран в поведението си, защото да имаш голяма политическа власт в това село и да си търпял тези незаконни постройки, а сега да ходиш и да се правиш на изразител на народното недоволство е арогантно“, посочи той.   В страни от темата Румен Петков отговори и на въпрос, свързан с подготовката на партията за предстоящите евроизбори.    „АБВ се готви много активно за участие в европейските избори. Неслучайно младежите на партията започнаха кампанията от Брюксел с лозунг: „Не на двойните стандарти“. Днес чуваме, че и превозвачите възприемат този призив, а преди няколко седмици и Сергей Станишев се присъедини към тази идея. Ние искаме една Европа на мира и за мира. Защото напрежението, което се насажда около нас, добива драматични размери. Проблемът в Косово вече става международен, защото не може НАТО да казва, че е неприемливо да бъде създавана косовска армия, а САЩ да въоръжават Косово“.\r\n„Никак не ние чужда идеята да се явим самостоятелно на изборите. Имаме самочувствието, че в нашите редици има хора, които са с изключителен принос за това България да стане член на ЕС. Като примери ще посоча Ивайло Калфин, президента Георги Първанов. В редиците ни има представители на академичната общност, имаме и сериозни структури.\r\nПо отношение за възможността за коалиции ще заявя, че АБВ не може да бъде в нечия листа. АБВ може да бъде единствено равноправен партньор с всички, които искат да се промени начинът на работа на европейските институции. Защото в тези институции има позорящи явления. Не може например да имаш начело на ЕС човек като Юнкер и да считаш, че това е нормално и на никой евродепутат да не му правят впечатление не комичните, а трагичните ситуации, в които изпада тази персона, която е нелошо платена от всички нас - гражданите на този съюз“, посочи Петков.   ", "date": "2019.01.10", "title": "Румен Петков поиска отговорност от кмета на Войводиново и порица Каракачанов"}
{"url": "https://www.actualno.com/vraza/podmenjat-oborudvaneto-na-elektrostancija-elisejna-vyv-vraca-news_715441.html", "text": "  В Министерството на енергетиката дискутираха честите прекъсвания по електропреносната мрежа в населените места, захранвани от възлова станция \"Елисейна\", съобщиха от пресцентъра на Областна администрация Враца. Заместник областният управител Мирослав Комитски се срещна със заместник-министъра на енергетиката Красимир Първанов.     От дискусията стана ясно, че предстои цялостна модернизация на станцията, включваща подмяна на енергийното оборудване и въвеждане на система за дистанционно управление. Това е и една от основните мерки в Инвестиционната програма на \"ЧЕЗ Разпределение България\" АД за територията на Искърското дефиле, която бе представена в Министерството на енергетиката пред кметове на няколко населени места от района. Чрез модернизирането на възловата станция \"Елисейна\"  ще се намали броят на засегнатите клиенти при нарушения в електрозахранването, поясни пред кметовете от региона Виктор Станчев, член на Управителния съвет на Дружеството. Предвидено е до средата на годината проектът да бъде завършен.\r\nЗа подобряване на електроснабдяването в региона ще бъдат монтирани и пет нови дистанционно управляеми комутационни апарати, чрез които се открива конкретното място на повреда в електропровода. По този начин при авария се избягва изключване на големи участъци с много клиенти.\r\nНа срещата стана ясно,че последните изключвания на тока са предизвикани от падане на дървета. За ограничаването на подобни инциденти е наложително да се търси съдействието на държавните горски стопанства, да бъдат маркирани и отсечени дървета, предизвикващи подобни аварии.  За по-добра комуникация между представителите на \"ЧЕЗ Разпределение България\" АД и кметовете на населените места призова заместник-министър Първанов и настоя за бързо информиране на населението за всякакви действия, свързани с електроснабдяването в региона.", "date": "2019.01.10", "title": "Подменят оборудването на електростанция \"Елисейна\" във Враца"}
{"url": "https://www.actualno.com/crime/majkata-na-banev-s-obvinenie-za-prichinena-ot-neja-katastrofa-news_715507.html", "text": "  Районна прокуратура-Харманли обвини Мария Банева (майката на арестувания бизнесмен ) заради катастрофа, която тя направи през юли. Това става ясно от съобщение на прокуратурата.     Според прокуратурата, на 2 юли тя е шофирала лек автомобил \"Ауди\". Нарушила е правилата за движение и който е бил със средна телесна повреда. Имал е затруднено движение на врата и счупен шиен прешлен.   По досъдебното производство са извършени множество процесуално-следствени действия - разпити на свидетели, на пострадалото лице, изготвени са автотехническа и съдебно-медицинска експертизи, като след представяне на заключенията им на разследващия орган, .\r\nСпрямо нея е взета мярка за неотклонение „подписка“. Предстои предявяване на материалите на страните по делото и внасяне в съда.  Припомняме, че Мария Банева получи и обвинение за участие в организирана престъпна група, ръководена от сина ѝ. Тя бе пусната под гаранция от 10 000 лева.", "date": "2019.01.10", "title": "Майката на Банев с обвинение за причинена от нея катастрофа "}
{"url": "https://www.actualno.com/business/petrolnata-asociacija-izleze-ot-krib-news_715504.html", "text": "  Заради вече прословутия нов , една от най-знаковите работодателски асоциации в България - Българската петролна и газова асоциация (БПГА), взе решение да излезе от КРИБ. Причината - подкрепата на КРИБ законът да бъде отложен.     Спорните промени трябваше да влязат в сила от 28 януари. Малките търговци на горива заплашиха, че ще облекат жълти жилетки и ще излязат на протест. Те твърдят, че новите изисквания за уставен капитал и банкови гаранции (например 20 000 лева на бензиностанция) ще ги изхвърлят от пазара.\r\nПозицията на БПГА обаче е съвсем различна. Ето и какво казват от асоциацията:\r\n\" По повод решение на Министерския съвет от 09.01.2019 г. да внесе в Народното събрание законопроект за отлагане с 6 месеца на влизането в сила на Закона за административното регулиране на икономическите дейности, свързани с нефт и продукти от нефтен произход, Българската петролна и газова асоциация (БПГА) заявява:      Членовете на БПГА изразяват категоричното си несъгласие с опита да се протака влизането в сила на закон, вече приет от българския парламент. Това на практика означава продължаване на живота на сивата икономика в структуроопределящ сектор за България, какъвто е производството и търговията с течни горива.     Членовете на БПГА изразяват и възмущението си от това, че се предлага отлагане без никаква дискусия и консултации със засегнатия бранш. Нещо повече - смятаме, че се прави целенасочен опит реалната дискусия за ограничаване на контрабандата, ДДС-измамите и други незаконни схеми в сектора, да се измести от спекулации за противопоставяне на големи и малки фирми в бранша и за ограничаване на свободната конкуренция. Заявяваме, че това никога не е било цел на компаниите, членуващи в БПГА.      Нееднократно публично сме изразявали мнението си, че в условията на пазарна икономика, трябва да има равнопоставеност между участниците на пазара, която може да се осигури чрез ясни законови правила в сектора. Българската петролна и газова асоциация настоява за среща с министър-председателя по темата, за да представи своята позиция.  БПГА изразява дълбокото си разочарование от действията на Конфедерацията на работодателите и индустриалците в България, на която е лоялен член. Въпреки това КРИБ изпрати до министъра на икономиката Емил Караниколов писмо, с което се иска отлагане на влизането в сила на закона и в което се правят предложения за промени в текстовете му. Подобно писмо нито е съгласувано с БПГА като член на КРИБ, нито дори сме били информирани за съществуването му. Още повече, преди да се приеме от парламента, законът е минал през период на обсъждане. Тогава е било времето, в което КРИБ е могла да даде свои предложения за изменение на текстовете.  В чл. 13, т.1.6 от устава на КРИБ е записано, че всеки от членовете ѝ има право: „да получава информация за дейността на Конфедерацията и на управителните и контролните ѝ органи”. Вземайки предвид нарушаването на това правило, на извънредно заседание на Управителния съвет на БПГА, провело се на 09.01.2019 г., бе решено да бъде прекратено колективното членство на сдружение „Българска петролна и газова асоциация“ в КРИБ \".", "date": "2019.01.10", "title": "Петролната асоциация излезе от КРИБ"}
{"url": "https://www.actualno.com/curious/horata-nad-65-g-sa-po-sklonni-da-spodeljat-falshivi-novini-news_715536.html", "text": "  Ново проучване в САЩ потвърди нещо, което се подозира от доста дълго време, а именно, че хората над 65 г. е по-вероятно да споделят фалшиви новини във Facebook от хората на всички останали възрасти. Възрастта е най-добрият показател, по който може да се предвиди споделянето на фалшиви новини. Оказва се, че надминава в пъти останалите фактори като пол, раса, доходи, използване на социални мрежи и дори политически пристрастия, съобщава американският сайт за технологии и наука \"Гизмодо\", цитиран от БГНЕС.     Изследване, публикувано в списание Сайънс Адванс наблюдава държанието на facebook потребителите преди и след изборите от 2016 г.   В началото на 2016 учените започват да работят с компанията за изследвания Ю Гов, за да наблюдават 3 500 човека, доброволци, разделени в две групи – използващи facebook и такива, които не го използват. На 16 ноември 2016 г. те молят facebook потребителите да си изтеглят приложение, което да позволява да се виждат данните ми, включително публичен профил, религиозни и политически възгледи, техни постове и страниците, които следват. Потребителите е можело са променят кои от тези данни са видими за екипа, както и той е нямал достъп до съдържанието, което приятелите на потребителите споделят.\r\nОказва се, че всъщност много малко хора споделят фалшиви новини. От наблюдаваните потребители само 8.5% са споделили един или повече линкове към сайтове с фалшиви новини. Изглежда хората с по-консервативни възгледи са по-склонни да споделят такъв тип новини. 18% от републиканците участващи в изследването са споделили такъв тип линк, докато при демократите процентите са 4.  Но най-голямо влияние всъщност има възрастта, твърдят учените. 11% от хората над 65 години, участващи в проучването са споделили фалшиви новини, докато във възрастовата група 18 – 29 са само 3%. Потребителите на 65 години или повече споделят повече от два пъти повече фалшиви новини от съседната възрастова група 45 – 65 и почти седем пъти повече от най-младата възрастова група (18-29).\r\n„Когато излязохме с това откритие за възрастта, много хора казаха „о, да, това е очевидно””, заяви Андрей Гес, един от авторите на изследването и учен от Университета в Принстън.   „За мен е учудващо, че този модел издържа дори когато се добави партийна принадлежност и идеология. Фактът, че това не зависи от другите характеристики е доста изненадващ за мен. И не е продиктувано от това, че възрастните хора са по-консервативни”, каза той.    Изследването не е проучило защо възрастните хора са по-уязвими към заблуждения в интернет, но е възможно това да е заради липсата на дигитални знания. Учените планират да проверят тази хипотеза в бъдещите си изследвания.\r\nПо-възрастните гласоподаватели, освен, че са по-уязвими към фалшиви новини са и по-консервативни. Освен това те са доста по-склонни да гласуват. Така че дори и споделянето на фалшиви новини да е рядко явление, но отражението, което то дава върху хората, които са най-склонни да гласуват, е сериозна причина за безпокойство.", "date": "2019.01.10", "title": "Хората над 65 г. са по-склонни да споделят фалшиви новини"}
{"url": "https://www.actualno.com/varna/myj-se-hvyrli-ot-asparuhovija-most-news_715498.html", "text": "  Тази сутрин е подаден сигнал за инцидент, при който 41-годишен мъж е скочил от Аспаруховия мост във Варна. Това съобщи говорителят на Областната дирекция на МВР Ивана Милева. Мъжът е загинал на място.     Детайлите по случая все още се изяснява. Засега няма данни за извършено престъпление.\r\nОт обласната дирекция на МВР съобщиха още, че от моста във Варна скачат между 60 и 80 души годишно. В повечето случаи, тези които скачат над водата, оцеляват.", "date": "2019.01.10", "title": "Мъж се хвърли от Аспаруховия мост"}
{"url": "https://www.actualno.com/europe/orban-gotov-sym-da-se-borja-s-makron-sporazumenieto-mejdu-polsha-i-italija-e-mnogo-vajno-news_715529.html", "text": "  Министър-председателят на Унгария Виктор Орбан обяви, че смята френския президент Еманюел Макрон за лидер на \"европейските сили, подкрепящи имиграцията\" и затова имал дълг да му се противопостави, цитира го Reuters.     \"Не може да се отрече, че Еманюел Макрон е важна фигура, нещо повече, лидерът на силите, подкрепящи имиграцията\", изтъкна Орбан по време на пресконференция.   \"Това не е нищо лично, а въпрос на бъдещето на нашите страни. Ако това, което той иска по отношение на имиграцията, се случи в Европа, това би било лошо за Унгария, затова трябва да се боря с него\", настоя унгарският премиер.\r\nМакрон и Орбан от месеци водят политическа война на думи на фона на заплахите на френския президент да бъдат наложени санкции на страните членки на Европейския съюз, които не приемат мигранти и твърдолинейната позиция на унгарския премиер по въпроса за мигрантите.  Орбан също така коментира, че ще приветства партиите, които са против имиграцията, да спечелят мнозинство на предстоящите избори за Европейски парламент през май.\r\nСпоред унгарския премиер победа на антиимиграционните сили на изборите за Европейски парламент може да доведе до промени в Европейската комисия. По-късно националните избори в отделни страни членки на ЕС биха могли да променят състава на Европейския съвет, което ще доведе до промяна на целия континент по въпроса за миграцията.   Коментирайки споразумението между Полша и Италия за укрепване на външните граници на ЕС, Орбан отбеляза, че това е \"едно от най-големите събития, с които тази година би могла да започне\"    Унгарският премиер също така обвини Германия, че не уважава позицията на унгарците по въпроса за миграцията, като подчерта, че чувства постоянен натиск от Берлин да приема мигранти в страната.\r\n\"Германската политика не уважава решението на унгарците да не се превръщат в страна на имигранти\", настоя Орбан, добавяйки: \"Това се вижда особено отчетливо в германските медии, понякога по много груб начин, те оказват натиск върху нас да ги следваме по пътя им (на приемане на мигранти), а ние не желаем да го правим.\"\r\nТой подчерта, че нямало надежда за постигане на компромис по въпроса\".   ", "date": "2019.01.10", "title": "Орбан: Готов съм да се боря с Макрон, споразумението между Полша и Италия е много важно"}
{"url": "https://www.actualno.com/europe/lice-na-jyltite-jiletki-objavi-plan-za-falirane-na-bankovata-sistema-na-francija-news_715381.html", "text": "  Едно от лицата на протестите на \"жълтите жилетки\" във Франция обяви план за атака срещу банковата система, предаде БГНЕС.     Чрез популярен сред \"жълтите жилетки\" профил в социалните мрежи Максим Никол, който е известен в интернет като Fly Rider, призова всички протестиращи едновременно да изтеглят спестяванията си от банките. Идеята е, че по този начин банковата система ще бъде срутена, защото никоя банка не е способна да предаде едновременно депозитите на всичките си вложители - обикновено чистите пари, които държат финансовите институции в трезор, са около 10% от общия им капитал - всичко друго е вложено в различни инструменти.   Според проверка на вестник \"Les Еchos\" подобен случай за последно е имало през 2007 година, макар да не е бил свързан с организирано, протестно движение.\r\nЕксперти оценяват риска от практическо осъществяване на плана на Никол като много нисък.  ", "date": "2019.01.10", "title": "Лице на \"жълтите жилетки\" обяви план за фалиране на банковата система на Франция"}
{"url": "https://www.actualno.com/america/donald-trymp-otmeni-oficialno-uchastieto-si-v-davos-news_715568.html", "text": "  Държавният глава на САЩ Доналд Тръмп отмени официално планираното си участие на международния икономически форум в Давос, като аргументира решението си с продължаващия спор за финансирането на граничната стена с Мексико, предава AFP.     „Уважително отменям много важното си пътуване до Давос, Швейцария, за Световния икономически форум\", обяви Тръмп в съобщение в социалната мрежа „Туитър“.   Тръмп обвини „непреклонността\" на опозиционните демократи пред искането му за 5.7 млрд. долара за удължаване на граничната стена с Мексико за пропускането на участието в Давос. Като страничен ефект от спора 800 хил. федерални служители ще останат без заплата този месец.\r\nЕжегодният форум в Давос, на който Тръмп трябваше да участва, ще се проведе в периода 21-25 януари.  ", "date": "2019.01.10", "title": "Доналд Тръмп отмени официално участието си в Давос"}
{"url": "https://www.actualno.com/america/tojota-izteglja-13-mln-avtomobila-v-sasht-zaradi-vyzdushnite-vyzglavnici-news_715533.html", "text": "  Японският автомобилен производител „Тойота“ изтегля 1,3 милиона автомобила в САЩ, за да замени въздушните възглавници, произведени от японската компания „Таката“, съобщи БГНЕС, позовавайки се на Ен Би Си.     Компанията планирала да изтегли 1,7 милиона автомобила в Северна Америка. Въздушните възглавници, произведени от „Таката“ при инцидент можели да се отворят с много голяма сила и да изстрлят пластмаса и метал към водача и пътниците. Според Ен Би Си, поради подобни инциденти по целия свят, 23 души са убити, а стотици са ранени, предаде агенция БГНЕС.", "date": "2019.01.10", "title": "„Тойота“ изтегля 1,3 млн. автомобила в САЩ заради въздушните възглавници"}
{"url": "https://www.actualno.com/plovdiv/na-pyrva-instancija-kmetyt-na-karlovo-s-uslovna-prisyda-i-lishen-ot-post-za-4-godini-news_715534.html", "text": "  Районен съд- Пловдив издаде днес на кмета на Карлово Емил Кабаиванов и  .     Кабаиванов бе признат за виновен в това, че в периода . в гр.Карлово, при условията на продължавано престъпление, в качеството си на длъжностно лице – кмет на Община Карлово, е ., собственост на Община Карлово, получени от нея по сключен между Министерство на околната среда и водите и Община Карлово договор за безвъзмездна финансова помощ по оперативна програма „Околна среда 2007-2013г.“, съфинансирана от Европейския фонд за регионално развитие и от Кохезионния фонд  за „Доизграждане и модернизация на ГПСОВ и канализационна мрежа в гр.Карлово“, връчени му в това му качество и поверени му да ги пази и управлява, като присвоените средства са предоставени на българската държава от Европейския съюз.\r\nПрипомняме, че делото продължи около 2 години и се гледа на закрити врати. Съдебният процес започна първо в карловския съд, но съдиите там си дадоха отвод и делото беше преместено в Пловдив. При това положение съдебното следствие ще трябва да започне отначало и да бъдат изслушани отново всички свидетели и да се назначат нови експертизи.\r\nПрисъдата подлежи на обжалване и протест в 15-дневен срок пред Окръжен съд – Пловдив.  Преди дни, името на Кабаиванов нашумя покрай Румен Стоянов, че отпуснатите 300 000 лева за ремонт на мемориалния комплекс на Христо Ботев са откраднати. След сигнал на калоферския кмет и по заповед на премиера Борисов Агенцията за държавен финансов надзор е започнала проверка в Община Карлово за това как са изразходвани отпуснатите от държавата 300 хил. лева.\r\nОт своя страна, Кабаиванов и наказателното дело ще бъде гледано на 21 януари в Пазарджик.", "date": "2019.01.10", "title": "На първа инстанция: Кметът на Карлово с условна присъда и лишен от пост за 4 години"}
{"url": "https://www.actualno.com/politics/bakyrdjiev-sds-beshe-reshen-da-ne-dopuska-poveche-bylgarija-v-blatoto-news_715572.html", "text": "  СДС знаеше, очакваше и беше решен да не допуска повече България да потъва в блатото. Това каза за \"Фокус\" Евгени Бакърджиев, ръководител на Националния щаб на протестите и Националната стачка на Обединените демократични сили за сваляне правителството на Жан Виденов и БСП от власт, по повод 22 години от протестите на 10 януари 1997 против формиране на ново правителство на левицата.     По думите му още през декември месец на 1996 година е имало протест против формирането на такова. Тогава опозицията се обедини в декларация за национално спасение, обясни Бакърджиев. На 27 декември 1996 се проведе заседание на ръководството на СДС, припомни той. „Бяха взети следните решения – първи протестен поход и митинг да се направи на 3-ти януари. Тогава се събрахме всички пред НДК, тръгнахме по бул. „Витоша“, отидохме пред сградата на БСП и на площада, който е по-надолу, направихме първия митинг. Защо пред „Позитано“ - тогава имаше заседание на Висшия съвет на БСП, който обсъждаше как да продължат да управляват. След това имахме нов поход и митинг на 8 януари, който мина по същия маршрут и завърши на пл. „Македония“. На 9-ти януари вечерта се направи шествие и митинг пред самото НС. Там имаше десетки хиляди хора“, обясни бившият вицепремиер.   Според Евгени Бакърджиев е трудното младото поколение да си представи липсата на хляб и гориво, блокадата на градове, блокирането на граници, както и окупацията на кръстовища, пристанища, жп гари и други. Тези, които са участвали в събитията, си дават сметка за тяхната важност, за да може България да тръгне по верния път. Въпреки всичките грешки и недостатъци – пътят е този, обобщи Бакърджиев.", "date": "2019.01.10", "title": "Бакърджиев: СДС беше решен да не допуска повече България в блатото"}
{"url": "https://www.actualno.com/society/protestite-vyv-vojvodinovo-prodyljavat-news_715570.html", "text": "  Ден пореден на протести във Войводиново. Събарянето на незаконните къщи в ромската махала продължава. Но продължава и недоволството на хората. Те твърдят, че вина за ситуацията носи местната власт, защото именно със знанието на общината е създадено гетото, в което сега влизат багери, съобщава      250 души по регистър живеят в ромската махала на Войводиново. Неофициално обаче обитателите са двойно повече. Техният брой нараснал през последните 20 години, когато къщите в квартала започнали да никнат като гъби, разказват жителите на селото и обвиняват за това местната власт.   „Това е пак работа на общината. Няма на кой друг. Те ги виждат постоянно, че навлизат на хората в местата”, коментира Рангел Дамянов, жител на с. Войводиново.\r\n„Нямаше кой да ги спре”, допълва го Васил Дечев.  Махалата е на площ от 2 декара, върху които са построени 20 къщи. Само 4 от тях за законни. \r\n„Още по-лошото е, че в случая, по наша информация, става дума за гето, което е изградено от лидера, от местния лидер на ВМРО с цел - подкрепа циганите да гласуват”, заяви Веселин Марешки, председател на ВОЛЯ. „Заселвал ги е там. Той е избран, този общински съветник, с тези гласове”, заяви още Марешки.   „Не съм дал на никой парцел. Напротив. Аз през цялото време съм им говорил, че е време те да напуснат това гето и да започнат да живеят като нормални български граждани. Няма как някой да ме обвинява. Това са нелепици”, отговори Георги Какалов, лидер на ВМРО във Войводиново.    „Токът им се дава от първата ромска къща. Той разпределя с проводници до последната къща. Като всеки един от тях плаща по 30 лева”, обясни кметът Димитър Тосев.\r\nСутринта в махалата се появиха някои от обитателите, за да изнесат покъщнината си. Част от намерените вещи в къщите се оказаха крадени и полицията ги конфискува.", "date": "2019.01.10", "title": "Протестите във Войводиново продължават"}
{"url": "https://www.actualno.com/politics/sociolog-gerb-veche-vodi-sys-syvsem-malko-na-bsp-news_715576.html", "text": "  Наблюдаваме крехко преимущество на ГЕРБ пред БСП за предстоящите евроизбори. Това каза за „Фокус“ социологът от \"Алфа Рисърч\" Боряна Димитрова.     Обществената критичност ескалира изключително бързо, обясни тя. Силното противопоставяне между президентската институция и тази на изпълнителната власт не носи дивиденти на никого и не влияе добре на общественото мнение. България има 17 евродепутата, но не е ясно в каква конфигурация ще е явят политическите партии. „Наблюдаваме крехко преимущество на ГЕБР пред БСП - около 16% от всички българи имащи право на глас заявяват желание да подкрепят партията на предстоящите евроизбори. Делът на желаещите да участват в евроизборите е доста нисък. На второ място БСП с 14,9 на сто, което прави около 30-31% от реалният вот в урните. На трето място е ДПС. Това е и третата политическа сила със сигурни евродепутати. Интересна е ситуацията на ОП, които са в низходящ ред“, коментира тя. Според Боряна Димитрова Евроизборите ще са тест за изпълнителната власт. Ако спечели ГЕРБ, то партията ще имат основание уверено да върви към местните избори, но ако първото място бъде оспорено, това ще предизвика политически сътресения.   За сега обаче няма силна политическа алтернатива. Това не означава, че такава не може да се появи, каза още тя. Критична маса от избиратели, които не се чувстват представени в парламента има и те са предпоставка за създаване на нова политическа сила. Това очакване не е гаранция, че такава ще се появи, поясни Димитрова. Нашите политици трябва да си дадат сметка, че българското общество има по-високи очаквания от тях за професионализъм, компетентност и публично поведение. Евровотът е съдбовен за българският парламент, обобщи тя.", "date": "2019.01.10", "title": "Социолог: ГЕРБ вече води със съвсем малко на БСП"}
{"url": "https://www.actualno.com/asia/stokooborotyt-mejdu-rusija-i-kitaj-premina-100-miliarda-dolara-news_715541.html", "text": "  В средата на декември м.г. стокооборотът между Русия и Китай е преминал 100 милиарда долара, заяви официалният представител на Министерството на търговията на Китай Гао Фен, предава РИА Новости, цитирана от \"Фокус\". По неговите думи, тази цифра представлява „исторически рекорд“. Окончателните данни ще бъдат публикувани по-късно.     Гао Фен подчерта, че Русия заема първо място сред основните търговски партньори на Китай по динамика на ръста на стокооборота. Пекин продължава да е най-големият търговски партньор на Москва, а на своя ред Русия заема десето място по този показател сред партньорите на Китай.   Представителят на министерството отбеляза, че Пекин е готов и в бъдеще да прилага усилия за развитието на китайско-руските отношения.\r\nПо данни от главното митническо управление на Китай, стокооборотът между страните през януари-ноември 2018 година е нараснал с 27,8% спрямо аналогичния период на 2017 година и е съставил 97,23 милиарда долара. Китайският експорт в Русия е нараснал с 12%, до 43,45 млрд. долара, а износът от Русия – с 44,3%, до 53,78 млрд. долара.  ", "date": "2019.01.10", "title": "Стокооборотът между Русия и Китай премина 100 милиарда долара"}
{"url": "https://www.actualno.com/bgfootball/levski-zamina-na-lager-i-se-razbra-koi-sa-nenujnite-futbolisti-news_715543.html", "text": "  Тимът на “Левски\" замина на лагер в Кипър, а с определянето на групата треньорът на Левски Славиша Стоянович на практика обяви имената на ненужните играчи.     Отборът ще проведе подготовка в Кипър до 9 февруари, като през този период ще изиграе 6 контролни срещи.\r\nЕто и съперниците за предвидените контроли:\r\n19.01 срещу УФА (Русия)  25.01 срещу Хенан (Китай)\r\n30.01 срещу Висла Плоцк (Полша)   02.02 срещу Урал (Русия)    05.02 срещу Судува (Литва)\r\n08.02 срещу Чукарички (Сърбия). ", "date": "2019.01.10", "title": "\"Левски\" замина на лагер и се разбра кои са ненужните футболисти"}
