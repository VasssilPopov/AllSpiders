{"url": "https://www.actualno.com/interview/lubomir-dacov-moje-da-ni-pokanjat-v-ermii-skoro-no-shte-byde-po-skoro-politika-news_1390417.html", "text": "              -\tСпоред мен зависи от амбициите на правителството, но в края на краищата и естествено и от хората, които ни оценяват в Европейската комисия. Много трудно е да се каже, след като вече отмина периодът, в който можеше да ни приемат при старата ЕК, е очевидно, че ще бъдем оценявани при новия състав на Еврокомисията. Тъй като е трудно да се каже каква точно ще им бъде политиката, има много неизвестни и да се твърди едно или друго ще бъде само игра на думи. Освен това и в Европейската централна банка (ЕЦБ), която е по-важния играч за влизане в Банковия съюз и присъединяване на лева във Валутно-курсовия механизъм II (ERMII), известен като чакалнята за еврото, отколкото ЕК, също ще има ново ръководство след Нова година. Макар че г-жа Лагард да е позната за нас в известна степен, може да се очакват определени неща от нея, защото тя има изявени позиции в тази посока, аз мисля, че специално за България, това, че Лагард ще оглави ЕЦБ, е нещо положително. Споменахте, че финансовият министър Владислав Горанов е индикирал някаква дата за следващата година…   -\tТова е твърде възможно. Според мен ще бъде достатъчно добра новина. Дотогава има достатъчно време и всички неща, които сме поели като ангажимент в плана, който беше одобрен за извършване на определени промени в законодателството и в практиките, които се прилагат в българския финансов сектор и в публичния сектор, надявам се, че повечето от тези неща дотогава да са реализирани. Струва ми се, че и ЕК, и ЕЦБ първо да промени действително законодателството и да видят всъщност това законодателство как се прилага. -\tАз виждам, че това, преведено от брюкселски език, той казва \"браво от една страна, вие имате голям напредък\" и после почва с \"но\", като има няколко неща, които са изброени. Общо взето те не са по-различни от  тези, които са казвани преди това, че и проблема с \"Гражданска отговорност\", и покритието при нея, и с така наречените активи, които не се търгуват на борси, как те се оценяват. Между другото, това не е толкова проблем нито на банките, нито на небанковите финансови институции и застрахователните институции, защото липсва такава практика в България. В повечето стари страни членки статистиката има утвърдени методологии и практика, по които такива активи, които не се търгуват публично и оценката им се получава само на базата на частни оценители. Мисля, че не сме само ние, които имаме такъв проблем, това е тясно експертен въпрос, въпрос на трупане на информация и изисква време. Вече обективността на системите за управление и оценка на риска на инвестициите, това са вече основни въпроси.    От друга страна не мисля, че би трябвало големите компании, след толкова години и при положение, че повечето от тях са всъщност собственост на западни инвеститори и на западни компании, да имат проблеми със системите на управление и оценка на риска на инвестициите. Фактът, че такова нещо се наблюдава, си е вътрешен проблем. Друг е въпросът, че това нещо изисква не само законодателни промени, много от тези неща са въпрос на вътрешни правила, на капацитет на тези компании и трябва да бъдат извършени от тях. Но това също изисква време да бъде оценено и да бъде прието. От друга страна може да се окаже, че този срок не е толкова дълъг. -\tПо принцип да, ако щете, предвидимост. -\tТова, което се случва във финансовия сектор, ако трябва да го обясним с други думи, да има увереност, че той добре се управлява, да има увереност, че не се лъже и че нещата са такива, каквито се декларират в официалните данни, т.е. тук има и чисто статистически и счетоводен аспект на нещата, че има капацитет всичко това да бъде оценявано по европейски правила и с други думи трябва да има доверие в сектора. Или като отидеш и попаднеш в една обстановка по-международна с хора от сектора, да не те гледат, образно казано, като бяла врана.   -\tВижте, да оставим това. Ние по принцип имаме добре регулиран и добре управляван банков сектор. Естествено, че може повече, но нашите банки не са по-лоши от западните банки. Да оставим това, че ние се движим доста бързо напред. Нашата банкова система по традиция се опитва да бъде модерна. Не знам колко е добре това, защото при банките обикновено консервативността е добавена стойност, както се казва. В банкирането открай време когато си консервативен, моят опит показва, че това е добре. -\tПознаваме Лагард от Международния валутен фонд (МВФ) и тезите, които е застъпвала като директор там или като финансов министър във Франция. Каква ще бъде в ЕЦБ - не означава, че ще поддържа същата политика, защото вече просто като неин ръководител ще има други ангажименти. Известно за Лагард е, че тя отразява мнението и се ръководи много силно от позицията на експертите в самата институция, която ръководи. Много неизвестни има все още, но това, че се доверява силно на екипите от професионалисти в самата институция, е ясно. Тя . Всъщност някои са доволни от това нейно поведение, други я критикуват, като казват, че тя няма собствени идеи и се доверява на идеите на администрацията си. Но според мен всеки един ръководител в такава институция, която е силно експертна, като ЕЦБ, МВФ или ЕК, макар че те правят много политика, все пак, когато поставяш еспертното начало и слушаш хората вътре в институцията, си достатъчно успешен и нещата се получават.\r\nОттук-нататък не бих се ангажирал да кажа колко е голямо доверието на експертите в ЕЦБ в България, тъй като по-скоро досега това доверие не беше чак толкова високо. От една страна Лагард смяташе досега, че повече страни трябва да се присъединят към еврото, че трябва да бъде даден шанс на страните членки като България. Но сега пък следва по-твърдо вътрешната политика на  институцията, не знам дали това би било положително. Спекулираме в момента, защото това са много неизвестни. Ще видим след няколко месеца каква посока ще вземе тя, но знаете ли, повечето от тези неща са политически решения. Не зная доколко финансовият министър се е изразил уверено и се е ангажирал с този срок за април месец, но обикновено е прието, че когато финансовите министри бъдат подкрепени от управителя на ЕЦБ се ангажират с някакви срокове, това се случва. Те трябва да имат политическите сондажи и политическата подкрепа, за да се случи такова нещо. Факт е, че досега нямаше такива уверения. Тук-таме някой подмяташе, включително и министър-председателя, и финансовия министър, но винаги с добавката евентуално или уклончиво. Сега обаче звучи по-твърдо. Надявам се сега, нищо че закъсняваме и излизаме от доста срокове, които бяха като очакване и обещания от управляващите, това да се случи. -\tАз затова казвам, че е политическо решение. Политическото решение означава това, че всъщност страните членки по принцип могат да преодолеят всяко едно решение на ЕЦБ и ЕК, доколкото това е органът, който взима крайните решения. Първо, Съветът на финансовите министри, след това и Европейският съвет. Така че всичко е въпрос на политическа сделка, на увереност, че нещата трябва да се случат. Мисля, че няма, колкото неизвестни да има и с новата Европейска комисия, и с нов мениджмънт на Европейската централна банка, поне в международен план нещо да ни препъне. Казвам това за международния план, защото когато направихме първия опит за присъединяване към ERMII през 2008 г., например една от основните причини, която ни препъна, беше войната и политиката на ЕЦБ с фиксираните курсове на китайците. И всъщност колкото и да е далече това нещо, тъй като България беше с фиксиран курс заради валутния борд, даде отражение. Тъй като ЕЦБ тогава твърдеше, че това не е устойчива ситуация, тя го пренесе върху нас. Друг е въпросът, че времето показа, че това е било политическа спекулация и всъщност валутният борд и фиксираните курсове, ако конструкцията е добре направена, чудесно си вършат работата.  ", "date": "2019.10.31", "title": "Любомир Дацов: Може да ни поканят в ERMII скоро, но ще бъде по-скоро политика"}
{"url": "https://www.actualno.com/vidin/164-mln-lv-dylg-na-obshtina-vidin-stopi-ognjan-cenkov-za-4-godini-news_1390522.html", "text": "      Дълг на обща стойност 16,4 млн. лв. стопи досегашният кмет на община Видин Огнян Ценков. Това значи, че са заделяни по 4,1 млн. лв. на година за плащане на стари задължения, вместо те да се инвестират в инфраструктурата на града. Това става ясно от отчета на Ценков.      Припомняме, че в края на 2015 г. Видин и . Чак през 2018 г. общината беше извадена от списъка на общините с финансова задлъжнялост. На практика мандатът на Ценков приключва с бюджет от 44 млн. лв. и общински дълг от 4,6 млн. лв. Просрочените задължения са 660 000 лв., като за част от тях се водят съдебни дела.   \"Удовлетворен съм, че през тези 4 години, с подкрепата на държавната власт извървяхме един не лек, но успешен път и стъпихме върху здрава основа, за да надграждаме постигнатото. През мандата обърнахме сериозно внимание на подобряване на жизнената среда. Извършени бяха ремонти на улици, които не са били ремонтирани повече от 30-40 години, на училища, читалища и кметства.\r\nОбърнахме специално внимание на социалните дейности. Неслучайно през 2016 г. община Видин получи награда за активно и ефективно партньорство с неправителствения сектор\", заяви той.  В сферата на културата гордост на Ценков който има вече три издания.\r\n\"През тези 4 години работихме заедно за развитието на спорта, а десетките медали и отличия, спечелени от нашите спортисти, са показател, че добре сме си свършили работата. Общината изпълни на 100% ангажимента си за изплащането на субсидията за спортните клубове. За пръв път от 10 г. ние реално изплащахме на клубовете гласуваната в бюджета сума за спорт.   Спортните клубове използват напълно безплатно общинската спортна база, като общината поема и разходите за ток, вода и други консумативи. Въпреки тежката финансова криза, в която бяхме, откупихме онази част от Гребната база, която бе частна собственост и направихме ремонт на това уникално съоръжение, какъвто не беше правен от 50 г.\", отбеляза Цанков.    Наскоро излезе решението на Арбитражният съд в полза на община Видин по делото, касаещо прекратения договор с предишните изпълнители на пречиствателната станция.\r\n\"Като кмет на Видин, носещ отговорност за интересите на Общината, взех решение и прекратих договора с фирмата, изпълняваща проекта за пречиствателната станция. Категорично и многократно заявявах, че това беше правилното решение. Окончателното решение показа, че съм бил абсолютно прав\", подчерта Огнян Ценков. \r\n\"С постоянство и упоритост развивахме Видин през тези години. Но с постоянство и упоритост в работата, не в хленченето. В този мандат направихме много неща, за които дълги години само се говореше. Разкрихме филиал на висше учебно заведение, започваме възстановяването на Синагогата, върнахме милиони задължения, придобихме собствеността на Гребната база, извършваме основен ремонт на сградата на общинския театър, успешно изпълняваме мащабни проекти\", заяви още Ценков. ", "date": "2019.10.31", "title": "16,4 млн. лв. дълг на община Видин стопи Огнян Ценков за 4 години "}
{"url": "https://www.actualno.com/burgas/policaite-shte-bydat-bezkompromisni-kym-vodachite-po-vreme-na-akcija-zima-news_1390516.html", "text": "      И тази година институциите в Бургас се обединиха, за да осигурят добри условия на шофьорите по време на зимния период.      Акция „Зима” започва утре на територията на цялата страна.\r\nПрез месец ноември ще се извършват мероприятия насочени към три основни групи. Първите са водачите на МПС, втората пешеходците и третата велосипедистите. По време на акцията ще са в ход кампаниите „Пешеходци и водачи за толерантност на пътя”, „С безопасно пътно превозно средство през зимата” и „Безопасно шофиране през зимата”.\r\nНачалникът на отдел „Охранителна полиция и КАТ” към ОДМВР - Бургас комисар Неделчо Рачев разясни пред медиите значимостта на мерките, които трябва да се вземат за да не стига до пътни инциденти.  В брифинга участваха директорът на СБА - Бургас Васил Михалев, директорът на БЧК - Бургас Виолета Радева, автомобилният състезател Стоян Апостолов и представителят на SOS ПТП Манол Тодоров. Комисар Рачев напомни какви са задълженията на водачите през зимния сезон. Те трябва да подготвят автомобила си за трудните метеорологичните условия.\r\nОт 1-и до 11-и ноември органите на реда излизат на пътя за да извършват проверки дали грайферите на автомобилите отговарят на законовите изисквания. Дълбочината им трябва да е четири мм. Съюзът на българските автомобилисти и тази година ще предоставя безплатни прегледи на всички водачи, с цел подпомагане на тяхната готовността за шофиране зимни условия.\r\nВтората част на акция „Зима” включва превантивни действия насочени към пешеходците. Тя ще продължи от 11-и 20-и ноември. Основната наблюдавана група ще бъдат децата. Комисар Неделчо Рачев заяви, че благодарение на предприетите мерки в близост до детските градини и училищата не са регистрирани инциденти.    Третата част на акция „Зима” е ориентирана към безопасното шофиране през целия зимния сезон. Тя ще продължи от 20-ти ноември до края на месеца, като основната цел е контрол на техническата изправност на автомобилите. Това включва осветителни системи на колите, поведението водачите и пешеходците на пътя. По този повод легендата в автомобилния спорт Стоян Апостолов сподели: „За да са готови автомобилите за зимните условия, е важно да си обърнете внимание на геометрията на колата, да не се подценяват гумите. Ако се налага е по-добре да се купят нови китайски гуми, отколкото втора употреба, които вече са загубили своите качества. При мокра настилка сцеплението е в пъти по-малко при зимни условия, отколкото в летния условия, именно затова спирачките и газта трябва да се натискат плавно”.\r\nМанол Тодоров от SOS ПТП призова шофьорите да бъдат по-внимателни на пътя, да не забравят, че през зимата пешеходците са с по-тъмни дрехи и трудно се забелязват.\r\nСпоред статистиката след 17 часа е най-опасното време, тогава стават най-много катастрофи. Петък се явява денят на ПТП-та, защото тогава трафикът е най-интензивен, добави началникът на сектор „Пътна полиция” към ОДМВР – Бургас - главен инспектор Димитър Дачев. Той предупреди, че през зимните дни полицаите ще бъдат безкомпромисни и ще глобяват водачите, които шофират без включени светлини и през светлата част на деня. ", "date": "2019.10.31", "title": "Полицаите ще бъдат безкомпромисни към водачите по време на акция „Зима”"}
{"url": "https://www.actualno.com/society/vylchev-dyrjavata-dava-610-mln-poveche-za-obrazovanie-prez-2020-g-news_1390517.html", "text": "      Средствата за образование, планирани в държавния бюджет за 2020 г., са 610 млн. лв. повече спрямо 2019 г. Ръстът е безпрецедентен. 520 млн. от тях са , където са планирани 90 млн. повече за сметка на средствата от европейските структурни фондове, тъй като догодина се очаква да има по-голямо усвояване. Това каза министърът на образованието и науката Красимир Вълчев, който присъства на представяне на резултатите от проведено качествено проучване от Асоциация Родители, чиято цел е първоначалното картографиране на социалната среда в училище и взаимоотношенията между училище и родители, предаде репортер на БГНЕС.      „Дори и да говорим за 520 млн. лв., това е огромен ръст. Те никога не са били толкова много“, подчерта Вълчев.   Той каза още, че ще бъде увеличен бюджетът на съществуващите Национални програми, както и че те ще бъдат надградени. Стана ясно още, че се предвижда да бъдат създадени и нови Национални програми.\r\n„Най-голяма като ресурс е политиката за увеличение на възнагражденията. Политиката е да има мотивирани учители, да мотивираме повече добри ученици да се включат в педагогичекото образование и професия в бъдеще. 360 млн. е ръстът за възнагражденията на учителите.  За четиригодишен период ще бъдат предоставени 1 380 000 000 лв. повече спрямо 2017 г. за достигане на двойното увеличение на заплатите. Минималната заплата догодина за младши учител  и учител вероятно ще бъде 1080-1085 лв. Ръстът на възнагражденията ще бъде минимум 17-18%”, посочи министърът и увери, че са предвидени средства за увеличение на заплатите на непедагогическия персонал с 10% .  Има близо 50 млн. ръст на средствата за държавните висши училища като от бюджета те са около 41 млн. лв. , а близо 10 млн. лв. са за Национални програми в системата на висшето образование, които ще имат за цел да стимулират ВУ да изпълняват определени политики.\r\n„Най-вероятно ще имаме Национална програма, която да бъде насочена към професионалните направления, които се завършват с придобиване на педагогическа квалификация”, обяви той и добави, че министерството ще работи за ефективното въвеждане на компетентностния подход, както и преподавателите да променят методите си на обучение, което ще направи обучението по-ефективно.\r\n„Това ще се опитаме да го направим със средствата, които имаме за обновяване на кабинетите. Те са 20 млн. лв. Към тях ще добавим и 4 млн., които са определени за насърчаване на иновациите. Ще имаме средства за модернизация, която обаче е свързана с иновации, води до промяна в методите на обучение и увеличаване на интереса за учене”, заяви Вълчев.       Акцент догодина ще е професионалното образование и припомни, че в последните години са направили преструктуриране на приема, с който се опитват да отговорят на нуждите на пазара на труда.\r\n„3 млн. лв. са предвидени за ремонт на общежития. Те са важни, защото те могат да привлекат деца от повече общини и области. Повечето професионални гимназии имат регионално значение, не само общинско. Разширяваме и правото на транспорт на учениците. Досега беше само до най-близкото училище, което обучава в професионална подготовка. Догодина ще може да не е най-близкото, ако обучава в специалност, която е с очакван бъдещ недостиг на пазара на труда”, обясни министърът и уточни, че за тази дейност ще бъдат отделени с 4 млн. лв. повече.\r\nВълчев обяви още, че догодина ще разполагат с 40 млн. лв. за Национални програми, но част от тях ще отидат за изплащане на обезщетения за извършени услуги.\r\n„Ще надградим Националната програма за модернизиране на професионалното образование. Сигурно ще включим и неспециализираните училища.  Ще надградим и Националната програма за иновации. Много ми се иска да направим програма за насърчаване на добрите училищни политики за взаимодействие с родителите”, съобщи той и добави, че тепърва ще изяснят дали стимулът да е финансов или друг вид.\r\nПо думите на министъра данните от проучването, възложено от МОН на Асоциация „Родители”, показва, че  две трети от родителите са с нагласата да подкрепят учителите и училищата.      „Фактът е, че има проблеми с дисциплината, агресията. Факт е това, че родители и учители са склонни да се обвиняват взаимно, било то за възпитанието на детето, за взаимодействието. Другото което чухме от доклада, че училищата контактуват с родителите чрез проблеми. Това е реактивната политика, която натоварва с негативни емоции”, коментира той и призова да се заложи на проактивната политика, която е повод за изграждането на позитивна платформа от отношения, върху която да стъпят училищата. ", "date": "2019.10.31", "title": "Вълчев: Държавата дава 610 млн. повече за образование през 2020 г."}
{"url": "https://www.actualno.com/asia/isljamska-dyrjava-objavi-novija-si-lider-news_1390532.html", "text": "      Джихадистката групировка „ “ посочи за свой нов лидер Аби Ибрахим ал-Хашими ал-Кураши, предава БГНЕС.      Това се случва след вследствие на нападение на САЩ, предаде Reuters, цитиран от AFP и Спутник, позовавайки се на информационната агенция на групировката.   На 27 октомври американският президент Доналд Тръмп обяви, че лидерът на „Даеш“ Абу Бакър ал-Багдади е бил убит при нападение, извършено от американските сили за специални операции в сирийската провинция Идлиб. ", "date": "2019.10.31", "title": "„Ислямска държава“ обяви новия си лидер "}
{"url": "https://www.actualno.com/politics/lipsa-na-kvorum-provali-izslushvane-na-sem-i-krs-v-parlamenta-po-skandala-v-bnr-news_1390496.html", "text": "      Липса на кворум провали изслушването на ръководствата на СЕМ и на КРС във Временната парламентарна комисия за проучване на фактите и обстоятелствата, свързани с прекъсване на излъчването на програма \"Хоризонт\" на Българското национално радио, както и на твърденията за политически натиск върху ръководството и журналисти от БНР.      След 15 минутно изчакване на липсващите в залата депутати, председателят й Тома Биков отмени насроченото за днес изслушване. Според него то би могло да се проведе следващата или по-следващата седмица.    Независимо от проваленото заседание, председателят на СЕМ София Владимирова взе думата и предложи да предостави на парламентарната комисия становището на СЕМ и цялата постъпила и изготвена от СЕМ документация по времето на възникналата скандална ситуация в БНР. За да има равнопоставеност, Биков предложи същия подход да бъде приложен и към КРС и отбеляза, че предоставянето на писмени становища и материали не означава отмяна на изслушването.  В дебелата пакта, която донесе София Владимирова са, както обясни пред журналисти тя, „всички материали, становища, жалби, искания и позиции, постъпили в СЕМ за цялото време на казуса с БНР, за да може депутатите от комисията да добият ясна представа за позициите „за“ и „против“, искането за оставка на директора на БНР Светослав Костов, искането да бъде оставен на поста, визията на всички, работещи в БНР, също протоколите от изслушванията в СЕМ“.\r\nВъв връзка със старта на процедурата за избор на нов директор на БНР и факта, че освободеният обжалва решението за неговото освобождаване, Владимирова заяви, че не е притеснена. „Това са нормални демократични права. Всички решения на СЕМ подлежат на съдебен контрол, което считам за правилно. Предстои да видим какво ще е решението на съда“.   Владимирова съобщи още, че СЕМ ще представи мониторинг за плурализъм за периода от юли, когато освободеният директор встъпва в длъжност до 26 септември, когато започва предизборната кампания. Тя каза, че обикновено такъв мониторинг се прави веднъж годишно, но БНР и БНТ задължително са в ежеседмичния график за мониторинг. „такъв мониторинг, така или иначе, щеше да се случи през тази година, но поради форсмажорни обстоятелства и  в другия обществен доставчик, се случва сега“, добави тя.     ", "date": "2019.10.31", "title": "Липса на кворум провали изслушване на СЕМ и КРС в парламента по скандала в БНР"}
{"url": "https://www.actualno.com/plovdiv/pijan-shofior-bez-knijka-se-obyrna-po-tavan-v-plovdiv-news_1390531.html", "text": "      Пиян шофьор без книжка се обърна по таван в Пловдив, съобщават от полицията.      Пътният инцидент е станал около 1.30 часа снощи на кръстовище между бул. \"Освобождение\" и ул. \"Шипка\" в града.   19-годишният водач изгубил управлението над автомобила си, излязъл от пътното платно, блъснал се в дърво и се преобърнал.\r\nТой е под лекарско наблюдение. Тестът с дрегер отчел наличие на 0,89 промила алкохол.  По случая е взето административно отношение от служители на сектор \"Пътна полиция\". ", "date": "2019.10.31", "title": "Пиян шофьор без книжка се обърна по таван в Пловдив"}
{"url": "https://www.actualno.com/asia/irak-se-izpravja-pred-smjana-na-premier-i-predsrochni-izbori-news_1390524.html", "text": "      Президентът на Ирак Бархам Салих обяви, че премиерът на страната Адил Абдул-Махди се е съгласил да подаде оставка след исканията на протестиращите. Това ще стане, при условие че партиите на страната се споразумеят за неговия наследник, за да се избегне вакуум във властта.      Иракският държавен глава заяви също, че се е съгласил да проведе предсрочни избори в страната, ако бъде прието ново изборно законодателство и бъде съставена нова избирателна комисия, предаде AFP, цитирана от БГНЕС.   Телевизионното обръщение на Салех е в отговор на месец  продължилите протести в Багдад и на юг на страната, изискващи задълбочени реформи и преразглеждане на политическата система.\r\nПрез октомври в Ирак избухнаха протести, които поискаха оставката на настоящия кабинет, провеждането на икономически реформи, подобряване на условията на живот и изкореняване на корупцията в страната. Митингите бързо се превърнаха в жестоки сблъсъци с полицията, оставяйки, според иракската независима Върховна комисия за правата на човека, над 100 убити и повече от 5 500 ранени.   ", "date": "2019.10.31", "title": "Ирак се изправя пред смяна на премиер и предсрочни избори "}
{"url": "https://www.actualno.com/prasspress/britanija-i-es-dve-zakleshteni-kucheta-news_1390552.html", "text": "      Докато едни се мъчат преко сили да влязат в Обетования ЕС, Великобритания пък  още по-усилено и безрезултатно се опитва да излезе от същия свещен Съюз.      Повече от три години след референдума на Острова, с който се реши британците да се изхлузят от ЕС, те са все така заклещени вътре - подобно на две кучета преживели интимното неудобство на “заклещването”.\r\nМоже би не всички наши читатели са наблюдавали този феномен при любовта на най-добрия приятел на човека с най-добрата му приятелка - кучката.\r\nПри полово сношение между заради особеностите на мъжката анатомия при кучетата се получава т.нар. заклещване, което съвсем не е най-приятната част от интимната близост.  Според специализираната литература често пъти заклещването продължава много по-дълго от самия акт на полово съчетаване и съвсем не предизвиква поетични трепети за химни във възхвала на природата. По-точно казано - грозна гледка е.\r\nКинолозите също съветват, докато кучетата са заклещени, в никакъв случай да не се разделят насила, защото това може да предизвика ужасни травми.\r\nВиди се - излизането от Съюза без сделка би било също тъй болезнено и травматично, затова Лондон и Брюксел се въздържат от резки движения.    Засега няма изгледи да се отклещят скоро - последната “сигурна дата”, след която щеше окончателно да се излиза от ЕС със сделкa или без, беше  31 октомври.\r\nКато се има предвид, че активното членство на Великобритания в ЕС и Европейската икономическа общност датира от 1973 - не ми се мисли колко дълго още могат да останат заклещени!\r\nСлед 31 октомври стратегическите разговори за отклещване продължават все така съсредоточено, само “екипът на ЕК за преговори по Брекзит” се трансформира в “работна група за отношения с Обединеното кралство” - пак оглавена от Мишел Барние.\r\nНо пък докато Брюксел и Лондон са съсредоточени в сложното си отклещване, току-виж Бойко Борисов успял в залисията да ни мушне в Шенген!\r\nСамо някак трябва да се отклони вниманието на Холандия, която хич не ще да кандиса и все ни пердаши с шенгенската бариера през устата.     ,  ", "date": "2019.10.31", "title": "Британия и ЕС - две заклещени кучета"}
{"url": "https://www.actualno.com/europe/ekspert-turcija-iznasja-na-iztok-religiozen-fanatizym-a-na-zapad-bejanski-problem-news_1390579.html", "text": "      Турция изнася на изток религиозен фанатизъм, а на запад – бежански проблем. Това каза за  „Фокус“ Георги Димов, бивш генерален консул на България в Одрин във връзка със сблъсъците между сирийската и турската армия в северната част на Сирия.      Той добави, че Турция е затънала в блатото Сирия с трите военни операции, както и че на турска територия има близо 5 милиона сирийци, които, в по-голямата си част, нямат намерение за връщане обратно.   По този начин проблемите на Близкия изток са изнесени на европейските граници, каза още той, като обърна внимание на твърдения от обкръжението на турския президент Ердоган, че Турция приютява близо 7 милиона и половина сирийци. „Казахме, че са 5 милиона, а въпросителната е: къде са останалите 2.5 милиона. Те са в района, западно от р. Ефрат, където присъства Русия и сирийската армия, и където ще се проведе най-голямата операция срещу джихадистите - там е тяхната последна крепост.\r\nОще от сега Анкара си прави сметките да привлече точно тези 2.5 милиона сирийци и това да им бъде контрапункт срещу сегашното население на Сирия, което, по някои данни, е 11 милиона. Това доказва и показва изначалния замисъл на Анкара да смени сегашния режим в Дамаск и на негово място да бъде монтиран марионетен режим на „Мюсюлманското братство“, обясни бившият консул.  Георги Димов поясни, че ролята на Русия е да възпира все по-агресивното поведение на Анкара срещу властта в Дамаск, както и сблъсъка между двете армии. След трите военни турски операции, на 10 хил. кв. км. сирийска земя е стъпил турският ботуш и е трудно да си представим, че сирийската и турската армия ще си козируват заедно, обобщи той. ", "date": "2019.10.31", "title": "Експерт: Турция изнася на изток религиозен фанатизъм, а на запад - бежански проблем"}
{"url": "https://www.actualno.com/analysis/der-standard-razshirjavaneto-na-es-e-myrtvo-news_1390268.html", "text": "      Реформите не са възнаградени, независимо от  близостта до мощната Европейска народна партия. Сърбия и Черна гора са .      Сякаш коминочистачът би счупил собствената си четка и след това просто няма да има  никакви инструменти, с които да изчисти саждите от камината. Никой повече няма да го пусне в къщата си, защото е станал безполезен като занаятчия. Малко преди началото на работата на  новата комисия ЕС освободи ръцете си от  най-важния и досега най-ефективен външнополитически инструмент: перспектива на надеждата за кандидатите за ЕС в замяна на трансформация към либерална пазарна икономика и отворено общество.\r\nТъй като Франция наскоро отказа започването на преговори с ЕС със страната , а именно в Северна Македония, въпреки че беше обещано друго, никой в Югоизточна Европа не вярва, че каквото и да било обещание от Брюксел може да бъде взето насериозно. е мъртво. \"Ние се грижим за себе си\"      Последиците вече са видими. Сърбия, която води преговори с ЕС от 2014 г., но не направи значителни реформи през последните две години, вече промени посоката. В последното си интервю за „Der Standard“ президентът Александър Вучич заяви: „Хората тук искат да живеем по-добре и искат да въведем европейски правила, но преди всичко за тях е важен техният жизнен стандарт. Отказването на преговорите с ЕС ще доведе Сърбия до това, че  ЕС ще стане още по-непопулярен и към него ще има по-малко доверие\".  И  добави: \"Ние се грижим за себе си. И  имаме също добри отношения с Китай, Русия и Турция.\" Търговско споразумение Миналата седмица сръбското правителство вече сключи споразумение за свободна търговия с Евразийския съюз, въпреки че това не е съвместимо с възможно присъединяване към ЕС и Брюксел предупреди  за това.    Сърбия все повече се обръща към алтернативните сили, защото ЕС се отдръпва. В Сърбия, Черна гора и босненската  Република Сръбска политическото влияние на режима на Владимир Путин вече е огромно. Поради решението на Франция ЕС тласка тези правителства на Балканите още повече в обятията на авторитарния владетел в Москва. Това е просто контрапродуктивно за интересите на ЕС. Чрез кредити, отпускани  от Сбербанк, Москва отдавна е стъпила с един крак в членката на ЕС Хърватия. Пренебрежение и невежество във     Със сигурност голяма част от стратегията за разширяване на ЕС би могла да бъде подобрена. Освен в и в по-малка степен в Албания, Брюксел не успя да направи така, че да бъдат решени ключови проблеми: непотизъм и корупция в съдебната система. Може да се твърди, че преговорите със Сърбия и Черна гора трябва да бъдат отложени. В това отношение можете да разберете опасенията от Париж.\r\nНо още повече човек ще трябва да възнагради тази страна - а именно Северна Македония - която налага непопулярни мерки, болезнено стигна до ново име на държавата,  помири се със съседите си, но също така се противопоставя на злоупотребата със служебното положение и национализъм. Но френското правителство сега унищожава усилията на Европейската комисия да продължи по този път, което е смесица от пренебрежение и невежество. И Франция по този начин косвено подкрепя настоящата опозиционна партия ВМРО-ДПМНЕ, която от години привлича  привлича особено внимание с корупция, злоупотреба с власт и авторитарно управление. Партийно-политически сметки    Сега старите корумпирани мрежи биха могли да се върнат. Националистически-консервативната  ВМРО има и друго предимство: Тя е част от семейството на Европейската народна партия (ЕНП). Тази близост до мощната консервативна фракция в ЕС очевидно е ключов критерий за вземане на решения. Например, Сърбия - където близката до ЕНП Прогресивна партия е на власт – е обгрижвана от ЕНП, въпреки потъпкването от страна на правителството на свободата на медиите и демократичните и конституционни принципи. От друга страна, правителствата на и Албания намират по-малка чуваемост в Брюксел, защото се ръководят от прогресивни сили, т.е. те не са част от ЕНП.\r\nТези чисто партийно-политически сметки, които не отчитат реалната ситуация, са особено безсмислени, когато става въпрос за решението на Европейската комисия за премахване на механизма за контрол и наблюдение за България, но не и за Румъния. Румъния направи много реформи за върховенството на закона от 2007 г. и се противопостави остро на корупцията, докато в повечето случаи изостава. Социалдемократите в Букурещ отмениха постигнатия през последните години напредък. Въпреки това румънската правова държава е много по-развита в сравнение с българската. Но българското правителство принадлежи към семейството на ЕНП, а последното румънско - не.    Нелибералерен фланг на изток и югоизток Също и препоръката, че скоро може да се присъедини към Шенгенското пространство, вероятно има много повече общо с  фракционна принадлежност на правителството и с това, че германците или австрийците обичат да ходят без гранични проверки на ваканция, както и с представянето на полицията на място - там човек трябва само да прочете многобройните информации за брутално насилие на хърватските служители срещу мигранти.\r\nЕС не само се отърва от  единствения си инструмент за въздействие в непосредствена близост, но също така се е отдалечил от принципите си. Затова не бива да се изненадваме, ако нелибералният фланг в източната и югоизточната част на Европа стане все по-силен.\r\n \r\n*автор: Аделхайд Вьолфл, в. „Des Standard“, превод:БГНЕС. ", "date": "2019.10.31", "title": "\"Der Standard\": Разширяването на ЕС е мъртво "}
{"url": "https://www.actualno.com/showbusiness/slavi-publikuva-programata-na-televizija-78-news_1390476.html", "text": "       Oт утре (първи ноември) сигналът на „7/8 ТВ“ ще бъде достъпен в ефира на всички кабелни и сателитни разпространители в цялата страна. Това означава, че от утре до реалния ѝ старт, по „7/8 ТВ“ ще се излъчва информационно-развлекателен блок. Той ще може да бъде гледан от зрителите в цялата страна на 78-и канал за всички кабелни и сателитни оператори, а за абонатите на „Булсатком“ - на 178-и канал. Това пише в своята Facebook страница Слави Трифонов по повод стартирането на новата телевизия.      А ето и програмата на „7/8 ТВ“, която започва следващия понеделник (04.11.) в 19:00 часа: (начало)  19:00 – 19:30 TV DIGEST (I част) - развлекателно-информативен блок\r\n19:30 – 20:25 „Студио Хъ“ – коментарно-публицистично предаване\r\n20:25 – 20:30 „Времето с Иван Атанасов“ – метеорологична прогноза    20:30 – 21:25 „Вечерта на актьорите“ - забавно-хумористично предаване\r\n21:25 – 21:30 „Времето с Иван Атанасов“ – метеорологична прогноза\r\n21:30 – 22:00 „Шоуто на сценаристите“ (I част) – информационно-сатирично предаване\r\n22:00 – 22:55 „Вечерното шоу на Слави Трифонов“ – токшоу\r\n22:55 – 23:00 „Времето с Иван Атанасов“ – метеорологична прогноза   23:00 – 23:30 „Шоуто на сценаристите“ (II част) - информационно-сатирично предаване\r\n23:30 – 00:00 TV DIGEST (II част) - развлекателно-информативен блок (сутрешна програма)\r\n07:00 – 07:30 TV DIGEST (I част, повторение) - развлекателно-информативен блок\r\n07:30 – 08:30 „Студио Хъ“ (повторение) – коментарно-публицистично предаване\r\n08:30 – 09:30 „Вечерта на актьорите“ (повторение) - забавно-хумористично предаване\r\n09:30 – 10:00 „Шоуто на сценаристите“ (I част, повторение) – информационно-сатирично предаване\r\n10:00 – 11:00 „Вечерното шоу на Слави Трифонов“ (повторение) – токшоу\r\n11:00 – 11:30 „Шоуто на сценаристите“ (II част, повторение) - информационно-сатирично предаване\r\n11:30 – 12:00 TV DIGEST (II част, повторение) - развлекателно-информативен блок\r\n(вечерна програма)\r\n19:00 – 19:30 TV DIGEST (I част) - развлекателно-информативен блок\r\n19:30 – 20:25 „Студио Хъ“ – коментарно-публицистично предаване\r\n20:25 – 20:30 „Времето с Иван Атанасов“ – метеорологична прогноза\r\n20:30 – 21:25 „Вечерта на Иван Кулеков“ - журналистическо предаване\r\n21:25 – 21:30 „Времето с Иван Атанасов“ – метеорологична прогноза\r\n21:30 – 22:00 „Шоуто на сценаристите“ (I част) – информационно-сатирично предаване\r\n22:00 – 22:55 „Вечерното шоу на Слави Трифонов“ – токшоу\r\n22:55 – 23:00 „Времето с Иван Атанасов“ – метеорологична прогноза\r\n23:00 – 23:30 „Шоуто на сценаристите“ (II част) - информационно-сатирично предаване\r\n23:30 – 00:00 TV DIGEST (II част) - развлекателно-информативен блок (сутрешна програма)\r\n07:00 – 07:30 TV DIGEST (I част, повторение) - развлекателно-информативен блок\r\n07:30 – 08:30 „Студио Хъ“ (повторение) – коментарно-публицистично предаване\r\n08:30 – 09:30 „Вечерта на Иван Кулеков“ (повторение) - журналистическо предаване\r\n09:30 – 10:00 „Шоуто на сценаристите“ (I част, повторение) – информационно-сатирично предаване\r\n10:00 – 11:00 „Вечерното шоу на Слави Трифонов“ (повторение) – токшоу\r\n11:00 – 11:30 „Шоуто на сценаристите“ (II част, повторение) - информационно-сатирично предаване\r\n11:30 – 12:00 TV DIGEST (II част, повторение) - развлекателно-информативен блок\r\n(вечерна програма)\r\n19:00 – 19:30 TV DIGEST (I част) - развлекателно-информативен блок\r\n19:30 – 20:25 „Студио Хъ“ – коментарно-публицистично предаване\r\n20:25 – 20:30 „Времето с Иван Атанасов“ – метеорологична прогноза\r\n20:30 – 21:25 „Вечерта на „Ку-Ку Бенд“ - музикално предаване с водещ Камен Водничаров\r\n21:25 – 21:30 „Времето с Иван Атанасов“ – метеорологична прогноза\r\n21:30 – 22:00 „Шоуто на сценаристите“ (I част) – информационно-сатирично предаване\r\n22:00 – 22:55 „Вечерното шоу на Слави Трифонов“ – токшоу\r\n22:55 – 23:00 „Времето с Иван Атанасов“ – метеорологична прогноза\r\n23:00 – 23:30 „Шоуто на сценаристите“ (II част) - информационно-сатирично предаване\r\n23:30 – 00:00 TV DIGEST (II част) - развлекателно-информативен блок (сутрешна програма)\r\n07:00 – 07:30 TV DIGEST (I част, повторение) - развлекателно-информативен блок\r\n07:30 – 08:30 „Студио Хъ“ (повторение) – коментарно-публицистично предаване\r\n08:30 – 09:30 „Вечерта на „Ку-Ку Бенд“ (повторение) - музикално предаване с водещ Камен Водничаров\r\n09:30 – 10:00 „Шоуто на сценаристите“ (I част, повторение) – информационно-сатирично предаване\r\n10:00 – 11:00 „Вечерното шоу на Слави Трифонов“ (повторение) – токшоу\r\n11:00 – 11:30 „Шоуто на сценаристите“ (II част, повторение) - информационно-сатирично предаване\r\n11:30 – 12:00 TV DIGEST (II част, повторение) - развлекателно-информативен блок\r\n(вечерна програма)\r\n19:00 – 19:30 TV DIGEST (I част) - развлекателно-информативен блок\r\n19:30 – 20:25 „Студио Хъ“ – коментарно-публицистично предаване\r\n20:25 – 20:30 „Времето с Иван Атанасов“ – метеорологична прогноза\r\n20:30 – 21:25 „Вечерта на...“ - водещият Камен Воденичаров, чрез пряка връзка в ефир, ще дава възможност на зрителите да говорят и задават въпроси на специалния гост в студиото (първи гост - Мария Илиева)\r\n21:25 – 21:30 „Времето с Иван Атанасов“ – метеорологична прогноза\r\n21:30 – 22:00 „Шоуто на сценаристите“ (I част) – информационно-сатирично предаване\r\n22:00 – 22:55 „Вечерното шоу на Слави Трифонов“ – токшоу\r\n22:55 – 23:00 „Времето с Иван Атанасов“ – метеорологична прогноза\r\n23:00 – 23:30 „Шоуто на сценаристите“ (II част) - информационно-сатирично предаване\r\n23:30 – 00:00 TV DIGEST (II част) - развлекателно-информативен блок (сутрешна програма)\r\n07:00 – 07:30 TV DIGEST (I част повторение) - развлекателно-информативен блок\r\n07:30 – 08:30 „Студио Хъ“ (повторение) – коментарно-публицистично предаване\r\n08:30 – 09:30 Вечерта на...“ (повторение, гост - Мария Илиева) - водещ Камен Воденичаров\r\n09:30 – 10:00 „Шоуто на сценаристите“ (I част, повторение) – информационно-сатирично предаване\r\n10:00 – 11:00 „Вечерното шоу на Слави Трифонов“ (повторение) – токшоу\r\n11:00 – 11:30 „Шоуто на сценаристите“ (II част, повторение) - информационно-сатирично предаване\r\n11:30 – 12:00 TV DIGEST (II част, повторение) - развлекателно-информативен блок\r\n(вечерна програма)\r\n19:00 – 19:30 TV DIGEST (I част) - развлекателно-информативен блок\r\n19:30 – 20:25 „Студио Хъ“ – коментарно-публицистично предаване\r\n20:25 – 20:30 „Времето с Иван Атанасов“ – метеорологична прогноза\r\n20:30 – 21:25 „Вечерта на Северозапада“ – забавно предаване\r\n21:25 – 21:30 „Времето с Иван Атанасов“ – метеорологична прогноза\r\n21:30 – 22:00 „Шоуто на сценаристите“ (I част) – информационно-сатирично предаване\r\n22:00 – 22:55 „Вечерното шоу на Слави Трифонов“ – токшоу\r\n22:55 – 23:00 „Времето с Иван Атанасов“ – метеорологична прогноза\r\n23:00 – 23:30 „Шоуто на сценаристите“ (II част) - информационно-сатирично предаване\r\n23:30 – 00:00 TV DIGEST (II част) - развлекателно-информативен блок  ", "date": "2019.10.31", "title": "Слави публикува програмата на телевизия 7/8"}
{"url": "https://www.actualno.com/europe/belgijskata-policija-izdirva-jokera-peniuajz-i-fredi-kruger-news_1390481.html", "text": "       , белгийската федерална полиция \"издирва\" известни злодеи, между които Фреди Крюгер, , Ханибал Лектър и куклата Чъки, както и мнозина други известни в целия свят злодеи.      \"Ако днес видите тези бегълци, това е нормално. Те със сигурност ще искат бонбони и да ви изплашат. Издирваните са признати за виновни за най-добрия костюм послучай Хелоуин\", се казва в съобщение на полицейския официален акаунт в Twitter.    на клоуна-демон Пениуайз, маниака Ханибал Лектър, героя от филмите на ужасите Фреди Крюгер, маниака-убиец Джейсън, куклата Чъки, суперзлодея Жокер, вампира Дракула, лорд Волдеморт, маниака „Коженото лице“ от известния хорър „Тексакското клане“, изброява РИА Новости.\r\nВ същото съобщение полицията публикува линк към списъка с най-опасните издирвани престъпници. „За да познаете бегълците, запомнете добре техните лица“, призовава тя.  Хелоуин - навечерието на католическия ден на Вси светии - се отбелязва всяка година на 31 октомври в САЩ, Канада и Европа. Според традицията, на този празник хората се обличат в карнавални костюми. ", "date": "2019.10.31", "title": " Белгийската полиция издирва Жокера, Пениуайз и Фреди Крюгер "}
{"url": "https://www.actualno.com/crime/kupuvach-na-glasove-v-pleven-se-prizna-za-vinoven-news_1390473.html", "text": "      42-годишният плевенчанин В.И. се е признал за виновен по повдигнато му обвинение за купуване на гласове на местните избори миналата неделя. Той е сключил споразумение с Районната прокуратура в Плевен, според което ще получи наказание от 10 месеца затвор условно, глоба от 5000 лева и лишаване от право да заема определена държавна или обществена длъжност за срок от три години. Споразумението е внесено за одобрение в Плевенския районен съд, съобщиха от държавното обвинение.      В Районната прокуратура е образувано още едно досъдебно производство за купуване на гласове на отминалите местни избори. По него към наказателна отговорност е привлечен 37-годишният Н.В. Той е в ареста с постоянна мярка за неотклонение „задържане под стража“.   От събраните доказателства по двете наказателни производства става ясно, че двамата обвиняеми са предлагали на избиратели, които живеят в района около автогарата в Плевен, по 30 лв., за да гласуват в полза на определен кандидат, твърдят от прокуратурата. ", "date": "2019.10.31", "title": "Купувач на гласове в Плевен се призна за виновен"}
{"url": "https://www.actualno.com/europe/roboti-shte-izchistjat-plastmasata-ot-1000-reki-do-5-godini-news_1390559.html", "text": "      Холандската организация с нестопанска цел „Ocean Cleanu“ пусна робот, който ще почисти 80% от световните реки в рамките на 5 години, съобщава Евронюз, цитирани от БГНЕС.      След проекта си за премахване на пластмасата от океаните, организацията „Ocean Cleanup“ излезе с друга идея за справяне с пластмасата, която се влива в морето. Технологията: плаващо устройство със слънчево захранване, което събира пластмасови отпадъци по повърхността на водата и ги насочва по конвейерна лента към кошче за рециклиране.   Въпреки че технологията току-що беше оповестена в Холандия, името „Interceptor“ вече спечели страхотна репутация на защитник на околната среда. На ден изхвърля 30 тона боклук от река Кланг в Малайзия, където един от първите плавателни съдове работи от два месеца.\r\nСчита се, че около 5 трилиона парчета пластмасови отломки плават в океаните в момента, съобщава National Geographic.  Основателят на организацията “The Ocean Cleanup“ Боян Слат смята, че 1000 реки по света са отговорни за около 80% от изливането на пластмаса в нашите океани. Оттук и целта му: да почисти всички тях през следващите 5 години. Той призовава за подкрепа от правителствата, както и от бизнеса, за финансиране на някои от операциите - покриващи част от разходите за машините, които струват 700 000 евро всяка.\r\n25-годишният Боян Слат основава НПО със седалище в Холандия през 2014 г. Тя се фокусира върху инженерството, с цел да се използва за нуждите на околната среда.   Слат е загрижен за замърсяването с пластмаса още от гимназията и това го кара в крайна сметка да се откаже от своите изследвания в областта на аерокосмическото инженерство в Техническия университет в Делфт и да работи по разработването на модерни технологии, за да почисти световните океани. Първият му прототип за почистване на океаните се сблъска с технически проблеми и след дълги месеци тестове, организацията съобщи през октомври, че тяхната технология работи успешно върху големия тихоокеански боклук, разположен между Хаваите и Калифорния.     ", "date": "2019.10.31", "title": "Роботи ще изчистят пластмасата от 1000 реки до 5 години "}
{"url": "https://www.actualno.com/society/s-20-poskypvat-njakoi-uslugi-na-bylgarski-poshti-news_1390573.html", "text": "      \"Български пощи\" вдигат с до 20% цените на някои от услугите си от утре. Промяната обхваща цените на кореспондентските пратки, печатни произведения и малки пакети \"със и без предимство\" за страната. Това е услугата, според която пратките се доставят по възможно най-бързия начин. Увеличение ще има и за кореспондентски пратки, печатни произведения и малки пакети \"със и без предимство\" за чужбина, както и допълнителната универсална пощенска услуга \"препоръка\" отново за чужбина. Това съобщиха от \"Български пощи\" за в. \"Сега\".      Основание за увеличението на цените на международните пратки е промяна в стойностите за доставка на международни писмовни пратки (крайни такси) на чуждите пощенски администрации. Има увеличение на разходите за материали, разходите за амортизации и тези за възнаграждения. Минималната работна заплата през 2019 г. е увеличена от 510 лв. на 560 лв., мотивират се от \"Български пощи\".   Оттам изтъкват, че няма промяна в цените на най-масово използваните услуги като непрепоръчана кореспондентска пратка \"без предимство\" до 50 грама, изпращане на пощенска картичка \"без предимство\" и препоръчаните писмовни пратки \"с предимство\" над 1 кг за чужбина. Същите остават цените и за вътрешните и международните колетни пратки, цената на услугата \"препоръка\" за страната и др. Средното изменение при международните пратки - писма, малки пакети и печатни произведения \"без предимство\", е около 15%, като цените при пратките над 1 кг остават без промяна.\r\nЗа препоръчаните обемни пратки за чужбина, които са пратки \"с предимство\", изменението на цената е между 7 и 20%. Променя се цената на допълнителната услуга \"препоръка\" от 4 лв. на 4.90 лв., показват новите тарифи на \"Български пощи\". В страната средното повишение при писмата, малките пакети и печатните произведения \"без предимство\" e 6.9%. Увеличават се цените на писмовните пратки \"с предимство\" в различните формати, като нарастването е с 15%.  Новите тарифи са съгласувани с Комисията за регулиране на съобщенията, уверяват от дружеството. Информацията за новите цени идва дни след като според решение на Министерския съвет на пощите бе разпоредено да поемат и разпространението на печатните издания - дейност, която досега те извършваха само за абонамент. ", "date": "2019.10.31", "title": "С 20% поскъпват някои услуги на „Български пощи“ "}
{"url": "https://www.actualno.com/asia/sblysyci-mejdu-policija-i-maskirani-demonstranti-na-heloun-v-honkong-news_1390547.html", "text": "      Вечерта на Хелоуин в Хонконг бе белязана от сблъсъци между полицията и маскирани демонстранти, предаде Франс прес.      Стотина маскирани се събраха в парка Виктория. В квартал Принц Едуард полицията използва сълзотворен газ срещу демонстрантите.   Британският външен министър Доминик Рааб призова участниците в протестите в Хонконг да не прибягват до насилие, предаде ТАСС.\r\nДемонстрантите трябва да прекратят употребата на насилие. Отговорът на полицията трябва да е пропорционален и да гарантира правото на мирни демонстрации, изтъква Рааб в доклад на британското външно министерство за ситуацията в Хонконг.   ", "date": "2019.10.31", "title": "Сблъсъци между полиция и маскирани демонстранти на Хелоун в Хонконг"}
{"url": "https://www.actualno.com/europe/tri-dyrjavi-chlenki-na-es-ne-izpylnjavat-zadyljenijata-za-prerazpredeljane-na-bejancite-news_1390557.html", "text": "      Според генералния адвокат на Европейския съд, Полша, Унгария и Чехия не са изпълнили задълженията си, като са отказали да приемат бежанци като част от решението за преразпределение на ЕС за притока на мигранти през 2015 г., съобщи МИА, цитирани от БГНЕС.      Заключенията на генералния адвокат на Съда на Европейския съюз не са обвързващи за базирания в Люксембург съд, но съдиите често ги следват.   Генералният прокурор Елинор Шарпстън очерта три \"важни аспекта\".\r\n„Неспазването на тези задължения, защото в някои случаи те са нежелани или непопулярни, е опасна първа стъпка към разпадането на подредено и структурирано общество, управлявано от върховенството на закона“, каза Шарпстън.  Тя също така посочи \"принципа на лоялното сътрудничество\" между държавите-членки и \"принципа на солидарност\", който \"понякога предполага необходимостта от приемане и споделяне на тежестта\".\r\nДействията на държави бяха внесени в Съда от Европейската комисия, която ги обвини, че не участват във временни програми за презаселване вследствие на мигрантската криза.   Тези две решения, които потенциално обхващат между 40 000 и 120 000 кандидати за международна закрила, бяха приети от лидерите на ЕС и бяха предоставени квоти за приемането им от държавите-членки като помощ на Италия и Гърция, намиращи се на първа линия на пристигане на мигрантите.    Шарпстън заяви, че други държави са поискали и получили временно прекратяване на задълженията за справяне с определени трудности.\r\nЕК заяви, че \"взема предвид\" заключенията и сега очаква окончателно решение. Според данните на Комисията, чрез тези две програми 12 706 лица са преместени от Италия, а 21 199 от Гърция в други държави-членки, т.е. „почти всички, които отговарят на критериите.“ И двете програми в момента са затворени. ", "date": "2019.10.31", "title": "Три държави-членки на ЕС не изпълняват задълженията за преразпределяне на бежанците "}
{"url": "https://www.actualno.com/america/procedura-po-impijchmynt-na-donald-trymp-shte-ima-toj-tova-e-lov-na-veshtici-news_1390537.html", "text": "      Водената от демократите Камара на представителите на САЩ гласува с мнозинство за одобрението на набор от основни правила за разследването на срещу президента Доналд Тръмп.      Мнозинството от депутатите одобриха резолюцията, но гласуването все още продължава.   Общо 232 депутати гласуваха за резолюцията, докато 196 се обявиха против.\r\nРазследването трябва да провери дали Доналд Тръмп е оказал натиск върху Украйна, за да я накара да злепостави бившия вицепрезидент Джо Байдън - фаворит на демократите за негов съперник на изборите през 2020 г. Всичко започна със съобщение на \"Washington post\" за блокирани 400 милиона долара за Украйна. Според анонимен сигнал, в телефонен разговор между Тръмп и Володимир Зеленски, американският президент е използвал парите, като разменна монета срещу начало на разследване в Украйна срещу сина на Джо Байдън. \"Действията на Тръмп разкриха позорния факт, че президентът се е отметнал от своята клетва, предал е и е предал целостта на нашите избори\", заяви във вторник Пелоси в телевизионно обръщение.  Тръмп реагира почти мигновено след вота на Камара на представителите, с който се дава зелена светлина на разследването за импийчмънт. Той нарече хода \"Най-големият лов на вещици в американската история!\"\r\nПрессекретарят на Белия дом Стефани Гришам обвини опозиционните демократи, че имат \"побъркана фикс-идея за този незаконен импийчмънт\".   \"Демократите гласуваха всеки ден да губят ценно време за срамния импийчмънт – нелеп пристрастен опит за унищожаване на президента\", каза тя, цитирана от АФП.    Преди повече от седмица Тръмп също заяви, че импийчмънтът е  ", "date": "2019.10.31", "title": "Процедура по импийчмънт на Доналд Тръмп ще има. Той: Това е лов на вещици"}
{"url": "https://www.actualno.com/europe/cheshka-laboratorija-otglejda-gorchica-za-mars-news_1390562.html", "text": "      Чешки учени откриха лаборатория за експериментиране с отглеждането на храна за среда с екстремни условия и липса на вода като Марс, предава Евронюз, цитирани от БГНЕС.      Експериментът „Марсонавт“ на 29-годишния учен Ян Лукачевич и неговия екип от Пражкия университет по природни науки е базиран на аеропоника - отглеждане на растения във въздуха, без почва и с използване на минимално количество вода.   Растенията израстват хоризонтално от вертикална единица и се подреждат едно над друго, за да се намали пространството. Изследователите експериментират с промените в светлината и температурата, каза Лукачевич.\r\nЕкипът вече е успял да отгледа растението синап за горчица, салата, репички и билки като босилек и мента.  Учените изядоха първата си реколта миналата седмица.\r\n„Те имат прекрасен вкус, защото растат в контролирана среда и ние им предоставяме необходимите хранителни вещества“, каза Лукачевич.   Ягодите са следващата планирана култура.    Основното предимство на метода на отглеждане е, че той използва 95% по-малко вода от нормалното отглеждане на растения и освен това спестява пространство. Което от своя страна може да увеличи земеделските добиви в райони, засегнати от урбанизация и изменение на климата. ", "date": "2019.10.31", "title": "Чешка лаборатория отглежда горчица за Марс "}
{"url": "https://www.actualno.com/politics/komisijata-za-zashtita-na-potrebitelite-s-poveche-pravomoshtija-news_1390478.html", "text": "      Правителството прие Решение за одобряване на проекта на Закон за изменение и допълнение на Закона за защита на потребителите (ЗИД на ЗЗП).      Чрез проекта се създава правна рамка за прилагане на разпоредбите на Регламент (ЕС) 2017/2394 и съдържа някои от следните характеристики: определя компетентните органи за прилагане на законодателството за защита на потребителите, а Комисията за защита на потребителите (КЗП) е натоварена с функциите на единна служба за връзка и координатор между тях. Освен това КЗП ще има правомощията да издава решения за премахване на съдържание или ограничаване на достъп до онлайн интерфейс на търговци, които нарушават законодателството, свързани със защитата на потребителите. Предвижда също глоби и имуществени санкции при неизпълнение на разпоредбите на закона.   Проектът имат за цел още да гарантира, че потребителите на преносими услуги за онлайн съдържание, които се предоставят на територията на Република България по законосъобразен начин, имат право на достъп до тези услуги и могат да ги използват, когато временно се намират в друга държава-членка от ЕС.\r\nНе на последно място този акт ще доведе до намаляване на административната тежест чрез премахване на изискването за предоставяне на хартиен носител на документи, които могат да бъдат проверени в Търговския регистър и в регистъра на юридическите лица с нестопанска цел.   ", "date": "2019.10.31", "title": "Комисията за защита на потребителите - с повече правомощия"}
{"url": "https://www.actualno.com/america/vissh-ukrainski-prokuror-e-kluchova-figura-v-skandala-za-impijchmynt-na-trymp-news_1390487.html", "text": "      Украински магистрат, който наскоро бе обявен за един от най-добрите прокурори на страната, тайно е действал като ключов играч в кампанията на Рудолф Джулиани за издирване на информация в страната, която може да навреди на политическите конкуренти на президента на САЩ Доналд Тръмп, пише украйнският сайт „ . Припомняме, че Джулиани е адвокат на Тръмп и беше кмет на Ню Йорк преди години.      Гюндуз Мамедов е назначен за заместник главен прокурор в петък 18 октомври, според изявление на генералната прокуратура на Украйна. Работейки през последните години като главен прокурор в окупираната от Русия област Крим, Мамедов до голяма степен се скри от общественото внимание заради участието си в украинските разследвания на Джулиани.   Но документи и интервюта показват, че Мамедов всъщност е бил ключов участник в организирането на поне две срещи, които сега са в центъра на .\r\nРазкритото предоставя повече подробности за това как влиза в контакт с настоящи и бивши висши украински прокурори, които твърдят, че притежават вредна за съперниците на Тръмп информация.  Участието на Мамедов е в ролята на посредник между бившия главен прокурор Юрий Луценко и двама сътрудници във Флорида на Джулиани, Лев Парнас и Игор Фруман, които бяха обвинени в незаконно финансиране на американски политически кампании с чужди пари. Разследване през юли на OCCRP и BuzzFeed News установи, че Парнас и Фруман са ключови посредници между Джулиани и украинските прокурори.\r\nМамедов и Хлиб Загорий, по онова време украински депутат, са придружавали Луценко на , според протоколи от заседанията, предадени на комисията от генералния инспектор на Държавния департамент на САЩ.\r\nПо време на срещите Луценко е снабдил Джулиани с редица недоказани обвинения срещу бившия вицепрезидент на САЩ Джо Байдън, неговия син Хънтър и служители в посолството на САЩ в Киев, включително тогавашния посланик в Украйна Мари Йованович, показва протоколът, с който сайтът твърди, че разполага.       И Мамедов, и Загорий участваха в срещите, казва Луценко в интервю. „Те бяха там като частни граждани“, казва Луценко. „Мамедов беше един от хората, които изпратиха поканата за среща на Джулиани.\r\nПредложението той да се срещне с Джулиани, дойде от Парнас и Фруман, твърди Луценко, и беше предадено на служителите от Мамедов. Той добави, че Мамедов познава сътрудниците на Джулиани от Одеса. В Черноморския град са повечето офиси на Fruman, през 90-те и началото на 2000 година.\r\nМамедов също посредничи за друга февруарска среща между него и Джулиани в полската столица, Варшава, признава още Луценко.\r\nМамедов отказва интервю за сайта. В отговор на въпросите на журналистите, от главната украинска прокуратура са направили изявление, че Мамедов е повишен въз основа на „значителни резултати“, които е постигнал като прокурор на Крим.\r\nУкраинският депутат Загорий, който също присъства на януарските срещи в Ню Йорк, е собственик на фармацевтична компания. Той,  заедно с Луценко, е бил приближен на бившия президент на Украйна Петро Порошенко. Загорий е бил на срещите в ролята на преводач, споделя Луценко. \"Помолих го да отиде там, в случай че не разбирам нещо, тъй като се опасявах за английския си в Ню Йорк. Понякога Загорий говореше, когато Джулиани не можеше да разбере английския ми\", казва в интервюто той.      Загорий казва пред репортер на сайта, че е бил в Ню Йорк по личен бизнес въпрос и е закусвал с Луценко сутринта в деня на първите срещи, 25 януари, по молба на главния прокурор. Той твърди, че предимно Джулиани и Луценко са разговаряли по същество, докато другите са седяли отстрани. \r\nПодобно на Луценко, Загорий казва, че инициативата за срещите през януари е дошла от американците. Мамедов, който не говори английски, е бил просто посредник.  \"Ролята на Мамедов беше да свърже Джулиани с Луценко чрез Фруман“, обяснява Загорий. \r\nОт своя страна Джулаини твърди, че именно украинските прокурори са предприели инициативата да го снабдят с обвиненията, станали основа на неговата кампания.\r\n\"Това е информация, която ми беше дадена\", заяви Джулиани пред Fox News в началото на октомври. \" . Украинците донесоха съществени доказателства за украински връзка с Хилари Клинтън, с DNC, компанията на Джордж Сорос. Направо ги положиха в скута ми\". \r\nСпоред федералното обвинение  има намеса на украински служител, който оттогава е идентифициран като Луценко.   \"Видях съобщенията в медиите, но има 40 милиона души в Украйна\", казва Лариса Сарган, говорител на бившия главен прокурор и нито потвърждава, нито отрича, че Луценко е помолил другите да работят от негово име. ", "date": "2019.10.31", "title": "Висш украински прокурор е ключова фигура в скандала за импийчмънт на Тръмп"}
{"url": "https://www.actualno.com/society/nov-byrz-test-za-afrikanska-chuma-testvat-lovcite-v-shumensko-dostoverni-li-sa-rezultatite-news_1390401.html", "text": "      Ловците в Шуменско използват нов метод за изследване за Африканска чума по свинете. Той обаче е несигурен и това създава опасност около ситуацията със заразата. За това сигнализираха властите по време на заседание на областната епизоотична комисия, предаде кореспондентът на БГНЕС.      Появил се е един препарат, който на място в капсула, ако се налее кръв,  на принципа на лакмусовата хартия отчита веднага дали има чума по  свинете, каза д-р Стоян Джамбазов.   Официално обаче няма гаранция резултатите от проби с този препарат. Затова и не може да се препоръча използването му.\r\nЛовците са недоволни, че пробите за африканска чума излизат бавно. Причината е, че се изпращат само в една лаборатория, а докато не излязат ловците, не могат да направят нищо с месото. Затова те открили по-бърз начин да разберат дали има зараза в отстреляните животни.  При така наложените рестрикции по отношение на лова, дружинките явно ще се въздържат от предаването на положително отчетено в капсулата съдържание на проба за отчитане в лаборатория.\r\nСчитам, че е абсолютно наложително пробите да се правят там, където е указано, където е разпоредено, заяви Петко Шаренков, зам.-областен управител на Шумен. Това, че някои го правят това нещо – проблемът и отговорността е лично тяхна, каза още той.   Към момента няма нови огнища на африканска чума по свинете в област Шумен. Очакванията са с падането на дневните температури да намалее и  интензивността на предаване на вируса на африканската чума по свинете.     ", "date": "2019.10.31", "title": "Нов бърз тест за Африканска чума тестват ловците в Шуменско, достоверни ли са резултатите"}
{"url": "https://www.actualno.com/asia/turcija-vodi-pregovori-s-rusija-za-prehvyrljane-na-pleneni-sirijski-voenni-news_1390471.html", "text": "      Турският министър на отбраната Хулуси Акар заяви, че Анкара води преговори с Русия за прехвърляне на 18 заловени сирийски военни затворници, предаде ТРТ.      Ситуацията в Северна Сирия се влоши в началото на октомври, когато Турция започна операция „Мирна пролет“, насочена срещу кюрдските войски.   На 17 октомври, по споразумение със САЩ, Анкара спря операциите, за да може кюрдите да изтеглят своите части от 30-километровата буферна зона на границата.\r\nМиналата седмица президентите на Русия и Турция Владимир Путин и Реджеп Ердоган проведоха шестчасови разговори, след които беше подписан меморандум за съвместна дейност в десет точки.  Документът предвижда влизането от сирийската страна на границата с Турция на руската военна полиция и сирийската гранична служба.\r\nТе ще улеснят изтеглянето на кюрдските войски и оръжията им на 30 километра от сирийско-турската граница, както и ще извършват патрули с турците.   Във вторник руският министър на отбраната Сергей Шойгу обяви приключилото изтегляне на кюрдите от зоната за сигурност в Сирия. По-късно започнаха разузнавателни полети и разминаване по маршрутите на турско-руския контрол.     ", "date": "2019.10.31", "title": "Турция води преговори с Русия за прехвърляне на пленени сирийски военни "}
{"url": "https://www.actualno.com/crime/cacarov-ekipyt-na-manolova-ne-e-dal-konkretni-danni-za-kupuvane-na-glasove-news_1390490.html", "text": "      Няма никаква конкретика в данните , с които екипът от предизборния щаб на Мая Манолова е изпратил писмо до главния прокурор Сотир Цацаров. Това става ясно от отговора на Цацаров до Манолова, предава БГНЕС.      От Инициативния комитет, издигнал Мая Манолова за кмет на София, се обърнаха към главния прокурор Сотир Цацаров с искане за прокурори и разследващи полицаи по време на балотажа в неделя.   От офиса на обвинител номер едно посочиха в писмо до медиите, че екипът на опозиционния кандидат-кмет не е дал никакви конкретни данни за търговия с гласове.\r\nВ самия сигнал от председателя на ИК Никола Вапцаров и адв. Минчо Спасов се говори за „безпрецедентно купуване на гласове” в секции с преобладаващо ромско население във \"Филиповци\", \"Красна поляна\", \"Люлин\", \"Слатина\" и „другите покрайнини на град София”.  От комитета призовават: „Настоятелно МОЛЯ да организирате извънредно дежурство на всички прокурори и разследващи полицаи, които не са в разрешен отпуск, лично да присъства със служебни и лични автомобили в ромските квартали на София, за да констатират купуването на гласове, което се готви повсеместно”.\r\nВ отговор Цацаров посочва какъв е стандартният ред, по който се организира защитата на политическите права на гражданите в изборния ден – градският прокурор и  директорът на СДВР работят заедно, през деня дежурни прокурори могат да реагират на конкретни сигнали, в това число – и подадени онлайн.   „В подадения от вас сигнал липсват каквито и да е конкретни твърдения за извършени престъпления против политическите права на гражданите, освен общото заключение за „безпрецедентно купуване на гласове” в избирателни секции, за които сте приложили резултатите от първия тур на изборите”, отбелязва Цацаров.     ", "date": "2019.10.31", "title": "Цацаров: Екипът на Манолова не е дал конкретни данни за купуване на гласове "}
{"url": "https://www.actualno.com/america/trymp-objavi-che-skoro-podpisva-sdelkata-s-kitaj-news_1390495.html", "text": "       съобщи, че новото ще бъде подписано скоро, предава AFP, цитирана от БГНЕС.      Алтернативната локация за с президента Си Цзинпин ще бъде „обявена скоро“. Новината идва след като бе отменена срещата на върха на АПЕК в Чили.   Частичната търговска сделка, известна като фаза първа, бе планирана да бъде подписана на регионалната среща на върха на АПЕК, която Чили отмени в сряда поради жестоки вълнения в столицата Сантяго.\r\n\"Китай и САЩ работят върху избора на ново местоположение за подписване\", . \"Новата локация ще бъде обявена скоро. Президентът Си и президентът Тръмп ще подпишат!\"   ", "date": "2019.10.31", "title": "Тръмп обяви, че скоро подписва сделката с Китай "}
{"url": "https://www.actualno.com/society/trichlenen-systav-na-vas-reshi-bez-produktovi-taksi-za-prevozvachite-news_1390486.html", "text": "      Тричленен състав на Върховния административен съд отмени текстове от Наредбата за определяне на реда и размера за заплащане на продуктова такса, приета на 12 април 2016 г. от Министерски съвет. Административното дело образувано по жалба на Сдружение \"Съюз на международните  превозвачи\".      Съгласно текстовете при регистрация на ТИР-ове и автобуси (моторни превозни средства от категориите M2 и N2, и M3 и N3) трябваше да се заплащат продуктови такси на  рециклиране. Отменените разпоредби засягаха автобуси за превоз на пътници над 8 места, както и за моторни превозни средства, предназначени за превоз на товари  над 3,5 тона.   Според върховните магистрати отменените тестове влизат в пряко противоречие с нормативни разпоредби от по-висока степен – чл. 56а от ЗООС, чл. 54, т. 1 и 2, чл. 58, ал. 3 и чл. 59 от ЗУО. Продуктовата такса в атакуваните й части е в несъответствие със законовите изисквания по чл. 56а от ЗООС, уреждащи вида на дължимата такса и реда за регламентирането й, а също и с чл. 54 – чл. 59 от ЗУО, които са неприложими за отпадъчни газове, изпускани в атмосферния въздух.\r\nРазмерът на таксата трябва да е определен по нормативно регулиран и обоснован метод, а в случая липсва всякаква информация относно механизма за определянето на продуктовата такса.  Международните превозвачи придобиват МПС за извършване на транспортна дейност и осъществяваната от тях дейност с внесеното МПС е относимо към понятието „използване“ -  употреба на продукта съгласно предвиденото от производителя при условия, които разумно могат да бъдат предвидени. Дори да се приеме, че пускат на пазара продукти, то след употребата на тези продукти не се образуват масово разпространени отпадъци, „в случаите, определени с този закон“ (ЗУО). Със закона не е предвиден случай за разделно събиране, третиране или обезвреждане на конкретен масово разпространен отпадък от експлоатацията на автомобилите от категории M2 и N2, и M3 и N3, както и за постигане на съответните цели.\r\nРешението по административно дело № 10352 от 2018 г. подлежи на обжалване пред петчленен състав на ВАС.    ", "date": "2019.10.31", "title": "Тричленен състав на ВАС реши: Без продуктови такси за превозвачите"}
{"url": "https://www.actualno.com/analysis/poddyrjani-ot-cru-afganistanski-milicii-dejstvat-kato-otrjadi-na-smyrtta-news_1390282.html", "text": "      Поддържаните от ЦРУ афганистански паравоенни групи, които действат безнаказано, обикновено екзекутират цивилни лица по време на нападения през нощта и са отговорни за изчезването на заподозрени.      Действащите потайно милиции, подкрепата за които от американската шпионска централа  е продължение на традиция, датираща от 80-те години на миналия век.   Но грубата им тактика отдавна предизвика спорове в Афганистан .\r\nВ нов доклад Human Rights Watch (ХРУ) документира 14 случая от края на 2017 г. до средата на 2019 г., за които твърди, че подкрепяните от ЦРУ „ударни групи“ извършват сериозни престъпления по време на нощни набези  Като пример посочват случай в югоизточната провинция Пактия, при който паравоенен отряд  уби 11 мъже, осем от които са си били у дома за отбелязване на празник.\r\nЦРУ оспори доклада на ХРУ, казвайки, че много от обвиненията  срещу афганистанските специални сили са \"вероятно неверни или преувеличени\".\r\nСпоред данните, публикувани тази седмица от НАТО, САЩ са извършили 1113 въздушни и артилерийски удари през септември, което бележи голямо увеличение спрямо предходните месеци. Тази ескалация на ударите дойде след срива на разговорите между САЩ и бунтовници.       Нощните набези – при които  спецчастите взривяват  врати и нахлуват в сгради под прикритието на тъмнината - са често срещана тактика, която съчетава изненада и объркваща атакуваните огнева мощ.\r\n„Разширявайки  операциите срещу бунтовниците, ЦРУ даде възможност на безогледно действащи афганистански сили да извършат зверства, включително извънсъдебни екзекуции и изчезвания“, казва Патриша Госман, автор на доклада и асоцииран директор на ХРУ в Азия.\r\n\"В случай след случай тези сили просто са разстрелвали хората  под техен контрол и са подложили цели общности на терора на злоупотребите с нощните набези и безразборни въздушни удари.\"\r\nАфганистанските власти и американските сили увеличиха използването на паравоенни групи за борба с надигащите се бунтовници, които затрудняват Афганистан сили за национална сигурност.\r\nОчевидно част от Националната дирекция за сигурност (NDS), но често действаща почти независимо от афганистанските власти, паравоенните сили не попадат в нормалните командни вериги и затова над действията им има по-малък надзор.      Говорейки пред ХРУ, дипломат ги посочил като \"отряди на смъртта\". Говорителят на ЦРУ Тимъти Барет посочва, че тайната агенция провежда своите глобални операции в съответствие със закона и при стабилна система за надзор. ", "date": "2019.10.31", "title": "Поддържани от ЦРУ афганистански милиции действат като \"отряди на смъртта\" "}
{"url": "https://www.actualno.com/balkani/blizo-2-tona-kokain-hvanaha-gyrcite-video-news_1390472.html", "text": "      Гръцките власти с акция срещу наркоразпространението в Атина. При спецоперация служителите за борба с наркотиците арестуваха трима трафиканати и иззеха 1905 килограма кокаин в столицата.      Кога се е провела акцията не се уточнява, заради разследването, което продължава. Властите разпространиха видео от конфискуваният кокаин в Twitter.     Претърсени са няколко апартамента в близки квартали в гръцката столица. Трафикантите били арестувани при обиск в жилище в квартал Агиос Димитриос, където бил открит и кокаина. Той бил скрит в тави с пясък. Трафикантите са двама граждани от Албания и един от Хърватия.  При обиска са намерени и 534 000 евро в брой. В друг апартамент в близкия квартал Илиуполи били открити още 200 000 евро. ", "date": "2019.10.31", "title": "Близо 2 тона кокаин хванаха гърците (ВИДЕО)"}
{"url": "https://www.actualno.com/europe/sestrata-na-palach-ot-id-terorizira-jurnalist-news_1390391.html", "text": "      Сестрата на известен палач от Ислямска държава Конике Дар е получила ограничителна заповед да не се приближава до журналиста от британското издание „The Sunday Times” Ричард Кербай. Забраната е издадена, след като жената е атакувала журналиста със съобщения с комплименти, съобщава „Дейли Мейл”.      Двамата се запознали по време на интервю за документален цикъл за семействата на терористите. Жената била убедена, че Кербай е отредения ѝ мъж, който ѝ е бил предсказан от „200-сантиметрова облечена в черно жена от Непал”.   32-годишната Дар изпращала емотикони – сърчица на Кербай, преследвала бившата му приятелка Кейти Гибънс, с когото двама работели в едно издание.\r\nПрокурорът изчел няколко от изпратените на журналиста съобщения: „Изглеждаш добре, Ричард”, „Изглеждаш страхотно, Ричард”.  Журналистът помолил жената да спре да му пише, но тя започнала да го заплашва. Дар писала на роднините и на приятелката Кербай, като твърдяла, че той е неин съпруг и ѝ изневерява.\r\nСъдът постановил присъда от една година изправителен труд и забрана да се доближава до Кербай, до бившата му приятелка, роднините, приятелите и колегите им.    ", "date": "2019.10.31", "title": "Сестрата на палач от ИД тероризира журналист "}
{"url": "https://www.actualno.com/politics/petyr-mandjukov-stana-pocheten-konsul-news_1390413.html", "text": "      Оръжейният търговец Петър Манджуков ще е почетен консул на България за Узбекистан. Това реши на днешното си заседание Министерският съвет.      България ще открие почетно консулство на Република Узбекистан в Република България,  ръководено от почетен (нещатен) консул. Новооткритото почетно консулство  на Узбекистан ще бъде със седалище в гр. София и консулски окръг,  обхващащ територията на областите Пловдив и София (столица).   Към момента Узбекистан няма свое дипломатическо представителство в София. За връзките с България отговаря посланикът ѝ в Турция.   ", "date": "2019.10.31", "title": "Петър Манджуков стана почетен консул"}
{"url": "https://www.actualno.com/business/izpylnitelnata-vlast-iska-promeni-v-zakona-za-obshtestvenite-porychki-news_1390415.html", "text": "      Правителството одобри проект на Закон за изменение и допълнение на Закона за обществените поръчки, с който се прави прецизиране на разпоредби, свързани с поетапното въвеждане на електронно възлагане на обществените поръчки, като се отразяват спецификите на процеса чрез централизираната национална платформа и се осигуряват нормативни предпоставки за нейното използване.      С промените новият Регистър на обществените поръчки (РОП), който се намира на платформата, ще съдържа електронна преписка на всяка обществена поръчка, в която ще се публикуват всички документи, свързани с нея, вкл. договори, рамкови споразумения и анексите към тях, както и договори за подизпълнение.   Урежда се по-ранното въвеждане на профилите на купувача на платформата, считано от1 януари 2020 г. за възложителите по график. За всички възложители остава задължението да поддържат тези профили до приключване на всички поръчки, открити преди 1 януари 2020 г.\r\nПромените засягат и поръчките на ниски стойности, възлагани по реда на глава 26 от закона. Предлага се освен обявите за събиране на оферти, в РОП да се публикуват и поканите до определени лица, с което се разширява публичността при този ред на възлагане. Друга важна промяна при тези поръчки е подаването на Единния европейски документ за обществени поръчки вместо декларации, изготвени от възложителя. Така се уеднаквяват правилата за деклариране на обстоятелствата за личното състояние и съответствието с критериите за подбор при възлагане на поръчки, независимо от прилагания ред.  В законопроекта са предложени промени в някои от действащите разпоредби с цел преодоляване на констатирани проблеми от практиката на възложителите. Предоставена е възможност на всички разпоредители с бюджет от по-висока степен, а не само първостепенните, да възлагат поръчките за нуждите на подчинените си разпоредители с бюджет. Направена е промяна, свързана с начина за изчисляване на прогнозната стойност на поръчките. Изискването за нейната актуалност се отнася към момента, в който възложителят решава да стартира възлагането на поръчка, а не към конкретна фиксирана дата. Доколкото в определени случаи е обективно невъзможно прогнозната стойност да се определи чрез пазарни проучвания или консултации, новата редакция на разпоредбата не предвижда задължение, а посочва начина, по който може да бъде определена актуалната пазарна стойност на обществената поръчка.\r\nСъществени изменения са предложени в нормативната уредба на квалификационните системи, използвани от секторните възложители. Допълнени и прецизирани са правилата за създаване и действие на квалификационната система, както и за ползването на такава, създадена от друг възложител. Нов момент е регламентирането на начина за възлагане на конкретните поръчки чрез квалификационна система и динамична система за покупки - с решение на възложителя, което подлежи на обжалване.   Друга важна промяна е свързана с прецизиране на разпоредбите за вътрешното (in­house) възлагане. Допълнено е едно от условията за неговото прилагане, свързано с наличието на пряко частно капиталово участие в контролираното юридическо лице. Освен останалите условия, за да е допустимо, то следва да произтича от разпоредби на националното законодателство, които са в съответствие с Договора за Европейския съюз и Договора за функционирането на Европейския съюз. В тази връзка, с преходна разпоредба, е предвидено в едномесечен срок от влизането в сила на закона прекратяване на договорите, които не отговарят на това условие.     ", "date": "2019.10.31", "title": "Изпълнителната власт иска промени в Закона за обществените поръчки"}
{"url": "https://www.actualno.com/politics/pravitelstvoto-odobri-uvelichenieto-na-pensiite-news_1390410.html", "text": "      Правителството одобри законопроекта за бюджета на държавното обществено осигуряване за 2020 г. Проектът предвижда от 1 юли догодина пенсиите, отпуснати до края на 2019 г., да се увеличат с 6,7%. Средният размер на пенсията ще достигне 412,28 лв., което е с 31 лв. повече в сравнение с 2019 г.      От 1 юли 2020 г. минималният размер на пенсията за осигурителен стаж и възраст ще се повиши от 219,43 лв. на 234,13 лв. От същата дата ще нарасне и социалната пенсия за старост, която ще стане 141,63 лв.   Максималният размер на получаваните една или повече пенсии се запазва на достигнатото през 2019 г. ниво от 1200лв. Тази стойност ще се прилага за всички пенсии, без оглед на момента на отпускането им.\r\nПрогнозите са, че през 2020 г. средният осигурителен доход ще достигне 1063 лв., което е ръст от 7,8% в сравнение с очакваната му стойност през настоящата година. Средногодишният брой осигурени лица се очаква да се увеличи на 2,796 млн.  През 2020 г. за изплащане на пенсии са предвидени 10,576 млрд. лв. - със 729,1 млн. лв. повече в сравнение с очакваните разходи през настоящата година. Минималният осигурителен доход за самоосигуряващите се лица ще се повиши от 560 лв. на 610 лв., а за земеделските стопани от 400 лв. на 610 лв. Максималният размер на осигурителния доход се запазва 3000 лв.\r\nНе се променят и размерите на осигурителните вноски за фондовете на държавното обществено осигуряване, а също и съотношенията между осигурителите и осигурените лица.   Със законопроекта се предлагат и промени в Кодекса за социално осигуряване, свързани с изпълнението на бюджета на държавното обществено осигуряване, както и някои изменения, с които се прецизират разпоредби относно правата на осигурените лица.     ", "date": "2019.10.31", "title": "Правителството одобри увеличението на пенсиите"}
{"url": "https://www.actualno.com/europe/premieryt-na-katalunija-svidetelstva-sreshtu-sebe-si-ot-solidarnost-news_1390414.html", "text": "      Ръководителят на женералитета (правителството) на Ким Тора е представил в съда самопризнания във връзка с участието си в референдума за независимост. Той е свидетелствал също за участието си в т.г. в рамките на кампанията на обществената организация „Omnium Cultural”, предава БГНЕС.      В своя пост в Twitter Тора споделя, че е направил онова, което правят хиляди каталунци – дал е показания срещу самия себе си.   „Направих го в знак на солидарност с политическите затворници, защото те бяха осъдени за организирането на референдума. Защитата на гражданските и политическите права не е престъпление”, категоричен е Тора.\r\nКампанията беше обявена след произнесените от Върховния съд на Испания присъди срещу 12 каталунски политици заради участието им в организирането на през 2017 г. Инициативата е на неправителствената организация „Omnium Cultural”. От там призоваха гражданите „да изпратят самообвинения до съдилищата на четирите столици в провинцията – Барселона, Тарагона, Лерида и Жирона”. До момента 10 000 каталунци са изпратили своите самопризнания. Omnium Cultural Жорди Куишар  Лидерът на „Omnium Cultural” Жорди Куишар беше осъден от Върховния съд на 9 г. затвор по обвинение в метеж. Със същия срок лишаване от свобода беше наказан и ръководителя на още една неправителствена организация Жорди Санчес. ", "date": "2019.10.31", "title": "Премиерът на Каталуния свидетелства срещу себе си от солидарност"}
{"url": "https://www.actualno.com/curious/6-problema-s-koito-samo-umnite-hora-se-sreshtat-news_1390435.html", "text": "                  1. Мислят прекалено много - Интелигентните хора анализират прекалено много всяка една ситуация. Те премислят дълго време дори къде да обядват. Не го правят умишлено, просто така са устроени. Когато трябва да вземат важно решение е напълно възможно да блокират и да не могат да преценят какво трябва да правят. 2. Любовните им отношения - От ранна детска възраст са се фокусирали върху личните си успехи и постижения. Нямат умението да флиртуват и дори да разговарят с противоположния пол. Когато приятелите им са правели това, те са учели и търсели различни пътища към успеха. Този пропуск силно се отразява върху любовните им отношения цял живот. Те избягват да присъстват на социални събития, а това още повече намалява шансовете им да подобрят социалния си живот. Хората - гении дори се чувстват неудобно сред голяма тълпа от други хора.   3. Всички имат огромни очаквания от тях - Високо интелигентните хора имат прекално големи изисквания към себе си. Това важи и за всички, които ги заобикалят. Доста често успехите им биват пренебрегвани. Много хора, включително и самите те, се фокусират върху провалите. Това често води до изблици на гняв и тежки депресии. 4. Не могат да намерят щастието - Те не се радват на малките неща, на които би се зарадвал всеки обикновен човек. Високо интелигентните хора постоянно анализират бъдещето и знаят какво ще се случи. Това ги плаши, кара ги да се чувстват зле. Те няма с кого да споделят опасенията си и се затварят в себе си. Високо интелигентните хора много трудно намират щастието, защото са малко хората, с които намират общ език.    5. Не успяват да се впишат - Те не могат да контактуват спокойно с околните. Доста често дори са смятани за надменни, надути и прекалено критични. Високо интелигентните хора наблягат на фактите за нещата, които виждат. Често се чувстват като извънземни, които не говорят на един и същи език с хората. Почти винаги, нещата, които са интересни и забавни за тях, са напълно непонятни за обикновените хора. Те не могат да намерят нищо интругуващо в начина на живот на гениите. Много трудно намират път към обикновените хора.     6. Лесно раними са – Интелигентните хора са онези, които имат най-силни чувства. Те разбират всички, но често остават неразбрани. Ето за това, чувствата им често са наранени. ", "date": "2019.10.31", "title": "6 проблема, с които само УМНИТЕ хора се срещат"}
{"url": "https://www.actualno.com/politics/pravitelstvoto-predlaga-pojizneno-pari-na-lili-ivanova-news_1390421.html", "text": "      Правителството предлага пожизнени държавни парични награди на осем творци за особени заслуги към българската държава и нацията - сред тях е примата на българската музика - Лили Иванова.      Министерският съвет прие Решение за предложение до Народното събрание за предоставяне пожизнено на държавни парични награди на осем творци за изключителни постижения и цялостен принос в областта на културата.   Предложението е внесено от министъра на културата на основание чл. 2, ал. 1, т. 1 и чл. 3, ал. 1, т. 1 от Закона за награждаване на лица за особени заслуги към българската държава и нацията.\r\nДържавни парични награди за изключителните им постижения и за цялостния им принос в областта на културата се предоставят на: Проф. Анатоли Кръстев - музикант и педагог; Анжел Вагенщайн - режисьор и сценарист; Андрей Дреников - композитор и музикант; Георги Дюлгеров - режисьор и сценарист; Иван Стайков - музикант и поет; Иван Иванов - поет; Лили Иванова - поп-изпълнител и артист; Христо Ганев - режисьор и сценарист.   ", "date": "2019.10.31", "title": "Правителството предлага пожизнено пари на Лили Иванова"}
{"url": "https://www.actualno.com/society/dyrjavata-opredeli-bazite-vyrhu-koito-bnt-i-bnr-shte-vzemat-pari-za-televizijata-e-v-pyti-poveche-news_1390419.html", "text": "      Почти четири и половина пъти по-скъпа е базата, която служи за определяне на държавните субсидии, за БНТ, отколкото за БНР. Това показва днешното решение на Министерския съвет.      За час програма през 2020 година, нормата на БНТ за подготовка, създаване и разпространение на национални и регионални програми е 1844 лева, а на БНР - 443 лева. Размерите на нормативите за час програма са съобразени с достигнатия от  БНТ и БНР обем /часове/, съответно телевизионна програма и  радиопрограма, както и с основните политики и приоритети на проекта на  бюджет за 2020 година, уверява правителството.   Нормативите за час програма на БНР и БНТ са изготвени на база на  издадените от Съвета за електронни медии лицензни за радио- и  телевизионна дейност на обществените медии. ", "date": "2019.10.31", "title": "Държавата определи базите, върху които БНТ и БНР ще вземат пари - за телевизията е в пъти повече"}
{"url": "https://www.actualno.com/crime/policijata-razsledva-srednoshten-poboj-v-sofija-news_1390426.html", "text": "      Полицията разследва среднощен побой в София. Около 23.15 часа снощи постъпил сигнал за сбиване между група мъже до търговски център на бул. \"Ситняково\". Пристигналият на мястото полицейски екип установил 23-годишен пострадал мъж.      Той разказал, че докато шофирал, бил засечен от няколко автомобила, единият от които препречил пътя му и го принудил да спре.   От другите коли слезли няколко мъже, които го нападнали, удряли го по главата и тялото, а след това прехвърлили агресията си върху автомобила му.\r\nПострадалият бил откаран в болница за преглед, откъдето малко по-късно е освободен за домашно лечение.  По случая е образувано досъдебно производство. Извършителите се издирват. ", "date": "2019.10.31", "title": "Полицията разследва среднощен побой в София"}
{"url": "https://www.actualno.com/scene/den-na-otvorenite-vrati-v-muzikalnija-teatyr-na-1-vi-noemvri-news_1390341.html", "text": "      На първи ноември, по повод  Деня на народните будители, Музикалният театър отваря вратите си за първи път за най-запалените почитатели на оперетата и мюзикъла.      Те ще имат възможност да разгледат костюми от емблематични спектакли на театъра, да присъстват на репетиция, да се качат на сцената, която се подготвя за зрелищния спектакъл „Фантомът на операта”. Почитателите на театъра ще могат да посетят ателиетата, където се изработват костюмите, перуките и декорите на най-завладяващите спектакли на Музикалния театър и Балет „Арабеск”. Нашите гости ще могат да се запознаят с дейностите на различните колективи в театъра, чиято работа обикновено остава скрита зад кулисите на сцената.   Каним зрителите между 13:00 и 13:30 в централното фоайе на Музикалния театър, откъдето ще започне обиколката.  Тя ще продължи до 15:00 часа и ще покаже най-невероятните кътчета на театъра, в който вече над 100 години се пази и поддържа духа на класическата  оперета, а в по-ново време - и на съвременния мюзикъл. Зрителите, дошли специално за деня на отворените врати, ще получат стикер с надпис „Приятел на Музикалния театър”.\r\nВходът е свободен.     ", "date": "2019.10.31", "title": "Ден на отворените врати в Музикалния театър на 1-ви ноември"}
{"url": "https://www.actualno.com/politics/kiril-marichkov-e-predlojen-za-orden-stara-planina-pyrva-stepen-news_1390427.html", "text": "      Правителството предлага на Президента на Република България да издаде указ за награждаване на Кирил Маричков с орден „Стара планина“ - първа степен, за изключително големите му заслуги към развитието на българската култура и изкуство.      През дългата професионална кариера с многобройни участия в страната и чужбина Кирил Маричков не само допринася за развитието и популяризирането на българската музика, но и за формирането на вкусовете, ценностите и стандартите на няколко поколения българи. Авторските композиции и вечните рок хитове на Кирил Маричков и неговите групи са безспорни образци в съвременната ни рок музика, спечелили признанието на публиката и превърнали се във вдъхновение за младите български музиканти.   Освен като изпълнител, музикант и композитор, Кирил Маричков е познат и с активната си обществена дейност и ярко изявена гражданска позиция. ", "date": "2019.10.31", "title": "Кирил Маричков е предложен за орден „Стара планина“- първа степен"}
{"url": "https://www.actualno.com/viewpoint/shpionskijat-skandal-s-rusija-zashto-sega-news_1390344.html", "text": "      Защо точно сега и проява на суверенна политика ли е или не? Това са два от много важните въпроси, които би си задал всеки трезвомислещ предвид сериозния скандал с първия изгонен от 18 години руски дипломат от България. На всичкото отгоре правителството реши да не пуска реално гласения му за заместник военен аташе.      Изгонването на посочен от прокуратурата като заподозрян за шпионаж руски дипломат е много сериозен акт, при това във време, в което няма явен скандал тип \"Сергей Скрипал\". Тогава България не само не реагира така, но и премиерът Бойко Борисов в изявления от Брюксел, когато беше на заседания на Европейския съвет, обясняваше как трябва , преди да се действа. Сега, когато публично няма нов скандал от такъв калибър, България действа изключително силно!\r\nНовината обаче гръмна точно когато път си проправи друга. А именно – че преди седмица цели два руски военно-транспортни самолета са получили да преминат през българско въздушно пространство за участие във военно учение в Сърбия. Тези самолети са пренесли и ракетни установки C-400 \"Триумф\" - същите, заради които САЩ и Турция стигнаха до сериозно влошаване на отношенията, като Вашингтон изключи Анкара от програмата за изтребителя F-35, а НАТО също зае дистанцирана позиция спрямо турската политика.\r\nСърбия, обаче, не е член на НАТО. А военното учение, в което се включиха и руснаците с техните оръжия, носи името \"Славянски щит\" и една от основните му цели беше сръбската и руската армия да изпитат на практика планове за действие при въздушен бой. За него сръбският военен министър Александър Вулин говори директно в смисъл, че се прави с цел подготовка Сърбия никога повече да не бъде подлагана на агресията на НАТО както през 1999 година т.е. войната в Косово. Тогава обаче Иван Костов не допусна руски военни да минат през България и да установят руска зона точно там, където действаха КФОР и което можеше да удължи неизмеримо конфликта, а вълните на войната да засегнат неиминуемо България – най-малкото под формата на бежанци. Сега пускаме руско оръжие, което може да удари навсякъде на Балканите и то със сигурност под значителен руски контрол, а не както е в случая с Ердоган – да си купи ракети и сам да решава какво да ги прави. Сърбия със сигурност не е Турция що се отнася до суверенитета, макар Белград от десетилетия да играе с руската карта, когато иска нещо от Запада – в случая иска положение в Косово, което да устройва на първо място сърбите – абсолютен национален интерес за Сърбия. И Вучич има добра почва да играе така в момента - заради Франция и отказа да бъде даден старт на преговори за влизане в ЕС на Северна Македония и Албания, който имиджово със сигурност е много добър за Москва от чисто емоционална гледна точка - тази, на която Путин залага много силно във външната си политика. А Русия има силен интерес да стъпи още повече в Сърбия, след като не успя в края на 90-те години на XX век и заради тогавашните управници на България.  Между другото, освен C-400, на учението бяха и ракетите \"Панцир-С\". И за пръв път системи C-400 участват на учения извън руска територия!   България позволи това, като даде въздушното си пространство за преминаване, а е член на НАТО. Но междувременно реши да гони руски дипломат и да не пуска друг на българска територия. Като сложим на везната нещата, май е твърде рано някой да си мисли да се радва как най-после сме проявили характер спрямо Владимир Путин.\r\nВ България много не се интересуваме, но съвсем наскоро Русия и САЩ скъсаха един от за сдържане на военната агресия в глобален мащаб – този за ракетите с малък и среден обсег, които могат да носят ядрени бойни глави. Това неиминуемо значи, че няма съгласие да не се почва нова фаза на надпревара във въоръжението. Откакто е на власт, Путин умело използва възможностите Русия да се меси в горещи точки извън руска територия и да извлича изгода от това, с дъх на победа. Това му е в ДНК-то – не може да очакваме от агент на КГБ да се състезава и печели например икономически, той знае да прави друго и го прави добре.    Въпросът за България, обаче, винаги е един – когато дойде моментът, в който трябва да изберем страна, защото такъв момент исторически винаги идва, ще можем ли? По-точно - ще можем ли да го направим като суверенна държава, не под чужда диктовка, независимо от външни интереси, а в защита на нашите интереси? Ще можем ли да защитим националните си интереси? Защото сега шпионският скандал изглежда поредният опит да излезем сухи от водата в очите и на Запада, и на Москва. А въпросът с това каква точно държава сме, за да можем да ползваме в дипломацията картата на силата, си остава с все толкова печален отговор ... Автор:   ", "date": "2019.10.31", "title": "Шпионският скандал с Русия - защо сега?"}
{"url": "https://www.actualno.com/europe/v-teritorialnite-vodi-na-gyrcija-moje-da-ima-ogromno-gazovo-nahodishte-news_1390429.html", "text": "      Сеизмични проучвания, проведени от Гръцката петролна компания (HELPE), най-голямата фирма за рафиниране на петрол в страната, са показали възможното съществуване на огромно находище на природен газ в териториалните води на Гърция. По обем то може да се равнява на гигантския кладенец Зохр на Египет в Източното Средиземноморие, пише електронното издание на вестник Kathimerini, цитирано от Агенция \"Фокус\".      На презентация в сряда генералният мениджър за проучването производството на въглеводороди на HELPE Янис Григору заяви, че сеизмичните изображения на нагодището Зохр са сходни с област, която HELPE проучва.   Той не разкри кой регион от онези, които компанията изследва, има предвид.\r\nАко тези индикации се потвърдят от сондажни дейности, тогава потенциалните количества могат да бъдат 280 милиарда кубически метра, които биха могли да покрият нуждите на Гърция за 70 години, посочва изданието.   ", "date": "2019.10.31", "title": "В териториалните води на Гърция може да има \"огромно\" газово находище"}
{"url": "https://www.actualno.com/business/budjet-2020-eto-kakvo-si-predstavja-pravitelstvoto-news_1390436.html", "text": "      Очаквано, правителството одобри предложението на финансовия министър Владислав Горанов за държавния бюджет за 2020 година, както и актуализираната средносрочна бюджетна прогноза (АСБП) за периода 2020-2022 година.      Ключови цели продължават да бъдат запазването на фискалната устойчивост и провеждането на последователна, прозрачна и предвидима фискална политика, която да допринася за подобряване на бизнес средата, насърчаване на инвестициите и стимулиране развитието на трудовия пазар за постигане на икономически растеж и заетост, придържайки се към общите правила на ЕС. Запазват се целите за бюджетното салдо, заложени в средносрочната бюджетна прогноза (СБП) за периода 2020-2022 г. - достигане до балансирана бюджетна позиция през 2020 г. и запазването ѝ през следващите години.   И при приходите, и при разходите за периода 2020-2022 г., изразени като процент от БВП, се наблюдава тенденция на спад от 36,9 % до 35%, а в номинален размер стойностите на тези показатели се увеличават, като от 46,827 млрд. лв. за 2020 г. се очаква да достигнат 50,143 млрд. лв. през 2022 година.\r\nВ средносрочен план се предвижда запазване на ниските данъчни ставки на корпоративните данъци и тези на данъците върху доходите на физическите лица. Приоритетите на Бюджет 2020, които надграждат вече заложените в средносрочната бюджетна прогноза от пролетта приоритети и допускания за развитие на секторните и хоризонталните политики, са: образованието, здравеопазването, отбраната, пенсионната политика и политиката по доходите.  1. Образование. Ще бъдат дадени 360 млн. лева за увеличение на възнагражденията на педагогическия персонал. Целта е  през 2021 година да бъде постигнато удвояване, спрямо 2017 година, на средствата  за възнаграждения на педагогическите специалисти. Акцент е реализация на мерките, с които да се привличат млади учители и да се мотивират настоящите да работят по-усърдно.\r\n2. Здравеопазване . Основните приоритетни направления в областта на здравеопазването през тригодишния период са осигуряване на финансова устойчивост и обезпеченост на здравната система с цел подобряване здравето на населението, повишаване и поддържане качеството на живот чрез намаляване на преждевременната смъртност и заболеваемостта, както и преодоляване на регионалните дисбаланси и осигуряване на функционално взаимодействие между отделните нива на медицинска помощ. Изграждането на Национална здравна информационна система, посредством използване на нови технологии в областта на електронното здравеопазване, е сред приоритетите, с които се цели подобряване на качеството и ефективността на процесите в системата на здравеопазване.   3. Отбрана . Осигурени са средства за поддържане и развитие на националните отбранителни способности и способностите, свързани с колективната отбрана, в т.ч. средства за изпълнение на приетите от Народното събрание инвестиционни проекти (бел. ред. - сделката за F-16).    4. Пенсионна политика . Предвижда се от 1 юли 2020 г. всички пенсии, отпуснати до 31 декември 2019 г., да се увеличават с 6,7% (процент, определен по т.нар. \"швейцарско правило\" на чл. 100 от КСО), като от 1 юли през 2021 г. и 2022 г. пенсиите, отпуснати до 31 декември на предходната година, също се осъвременяват по \"швейцарското правило\". За периода 2020-2022 г. тежестта на една година осигурителен стаж в пенсионната формула се запазва в размер на 1,2.\r\n5. Политика по доходите . Освен вече предвиденото от пролетта на тази година увеличение на размера на минималната работна заплата (от 1 януари 2020 г. на 610 лв., от 1 януари 2021 г. на 650 лв., като размерът от 650 лв. ще се запази и през 2022 г.), в настоящата прогноза е заложена мярка за 2020 г. за увеличение с 10% на средствата за заплати и възнаграждения на персонала, нает по трудови и служебни правоотношения, включително и на средствата за осигурителни вноски, което ще има отражение върху заплащането на заетите в бюджетния сектор. За периода 2020-2022 г. осигурителната политика предвижда увеличение на минималния осигурителен доход за самоосигуряващите се лица, съответно в размер на 610 лв. за 2020 г. и 650 лв. за 2021 г. и 2022 г., както и увеличение на минималния осигурителен доход за регистрираните земеделски стопани и тютюнопроизводители от 400 лв. на 610 лв. от началото на 2020 година. Равнищата на минималните осигурителни доходи по основните икономически дейности и квалификационни групи професии от 2019 г. се запазват, като се извършва корекция само по отношение на позициите, които са под размера на минималната работна заплата за 2020 г. - 610 лева. Максималният осигурителен доход за всички осигурени лица се запазва в размер на 3 000 лева.\r\nЗа общините са предвидени 4,203 млрд. лева. Увеличението е с 456,8 млн. лв., от тях за: общата субсидия за делегираните от държавата дейности - с 418,8 млн. лв.; изравнителната субсидия - с 13 млн. лв.; трансферите за зимно поддържане и снегопочистване - с 5 млн. лв.; целевата субсидия за капиталови разходи - с 20 млн. лева.   Въз основа на допусканията, при прогнозно положително нетно дългово финансиране за периода 2020-2022 г., се запазва тенденцията за намаляване на съотношението на държавния дълг спрямо прогнозното ниво на БВП от 18,6% към края на 2019 г. до 17 % в края на 2022 година. В контекста на провежданата бюджетна политика и прогнозите за темпа на растеж на БВП за периода 2020-2022 г., нивото на консолидирания дълг на сектор \"Държавно управление\" се очаква да продължи да спада, движейки се в диапазона от 19,8 % до 18,2 % от БВП или между 25,1-26,1 млрд. лева. ", "date": "2019.10.31", "title": "Бюджет 2020 - ето какво си представя правителството"}
{"url": "https://www.actualno.com/europe/rusija-napravi-uspeshen-test-na-naj-skypata-si-jadrena-raketa-video-news_1390364.html", "text": "       Успешно изпитание – така Русия оповести теста на ядрената междуконтинентална балистична ракета \"Булава\", проведен тази седмица от руската подводница \"Княз Владимир\". Тестът се състоя на полуостров Камчатка, уточнява арабският телевизионен канал \"Ал Джазира\".       \"Булава\" (Боздуган) е проект, който стартира още през 90-те години на XX век, но има редица неуспехи – до 2009 година има 11 неуспешни теста на ракетата. След това обаче има 6 успешни изпитания, без да броим настоящото.\r\n\"Булава\" е най-скъпият оръжеен проект на Русия що се отнася до ядреното въоръжение на страната. Той е част от т.нар. Ядрена триада – съвкупността от ядрено оръжие, контролирано от руските ВВС, ВМС и сухопътни войски. Такова разпределение на ядрено оръжие имат само още САЩ и Китай.  Освен \"Княз Владимир\", ракети \"Булава\" носят още подводниците \"Юрий Долгоруки\" и \"Александър Невски\". Те могат да носят до 16 ракети. \"Принц Владимир\" обаче е първата подобрена подводница клас \"Борей\" - подводниците от този клас са разработени да бъдат по-тихи.\r\nПрипомняме, че през 2021 година изтича договорът СТАРТ между САЩ и Русия, който контролира броя на стратегическите ядрени оръжия, с които двете държави разполагат. ", "date": "2019.10.31", "title": "Русия направи успешен тест на най-скъпата си ядрена ракета (ВИДЕО)"}
{"url": "https://www.actualno.com/sliven/kolio-milev-s-5-vyprosa-kym-segashnija-kmet-na-sliven-news_1390367.html", "text": "      Кандидатът за кмет на „БСП за България“ Кольо Милев отправи покана до предизборния щаб на ГЕРБ – Сливен за провеждането на дебат със опонента му Стефан Радев. Предложението му е дебатът да се състои на 1 ноември, петък, в 10 часа и да бъде отразен от местния тв канал „Канал 6“. От щаба на БСП очакват отговор на поканата си до 16.00 часа днес.       1.    Ще отречете ли, че фирмата на лидера на ГЕРБ Здравко Костадинов доставя всички материали за санирането в Сливен и за ремонта на зала „Асеновец“?\r\n2.    Ще отречете ли, че със същата фирма на г-н Костадинов вече има договорка за доставките на тръби и материали за пречиствателната станция?  3.    Посочете каква е реалната цена на строителството на кръговото кръстовище на „Розова градина“ и замесен ли е в изграждането му друг неформален лидер на ГЕРБ в Сливен Димитър Батаков?\r\n4.    Каква е причината да не сте стартирали още действия за разваляне на договора за битака и съдебна процедура за неустойки в размер на 1 млн. лева срещу г-н Батаков?\r\n5.    По официални данни сте най-богатият от кметовете в България. Заработили сте 53 000 лева като брокер. От кметския си кабинет ли извършвахте брокерските услуги?     ", "date": "2019.10.31", "title": "Кольо Милев с 5 въпроса към сегашния кмет на Сливен"}
{"url": "https://www.actualno.com/crime/kola-izletja-ot-pytja-v-smoljan-i-se-zabi-v-dvora-na-kyshta-news_1390441.html", "text": "      Лека кола излeтя oт шосето и се заби в двора на къща. Това е станало днес около 11 часа в квартал „Каптажа“ на Смолян. Пътният инцидент е близo дo ресторант “Pибĸaтa”. За радост нямa пocтpaдaли, нито жертви, cъoбщи ст. комисар Николай Димов - директор на ОД на МВР - Смолян.      По думите му шофьорът е самокатастрофирал нaй-вepoятно заради нecъoбpaзeнa cĸopocт с мoĸpaтa пътнa нacтилĸa.   Днес сутринта има катастрофа на ул. \"Родопи\" в областния град с пострадал участник. Водач на джип губи контрол над автомобила, навлиза в лентата за насрещно движение и се удря челно в лек автомобил \"Дачия\". Двамата водачи са с отрицателни тестове за алкохол, но шофьорът на \"Дачия\"-та е пострадал - с няколко счупени ребра е и с комоцио, информира още Димов.\r\nПо случая е извършен оглед на местопроизшествието и е образувано досъдебно производство.  В първия дъждовен ден в Смолян са станали от сутринта няколко леки катастрофи. ", "date": "2019.10.31", "title": "Кола излетя от пътя в Смолян и се заби в двора на къща"}
{"url": "https://www.actualno.com/society/nadziratelite-i-ohranitelite-otmenjat-protesta-si-news_1390432.html", "text": "      \" , а именно числеността на служителите в Главна дирекция \"Изпълнение на наказанията\" и Главна дирекция \"Охрана\" да бъдат увеличени с 200 души през 2020 г., за да могат да изпълняват задълженията си\". Това каза  Ивайло Григоров, председател на Синдиката на служителите в затворите в България, пред БГНЕС.      \"Заплашихме с протестна готовност, тъй като бяхме забравени. На среща в Министерството на правосъдието на 29-ти ни беше казано, че няма отпуснати средства в новия бюджет за обезпечаването на нови 200 щатни бройки във връзка с поетия ангажимент към нас в три последователни години, от 2019 до 2021 г. числеността на двете дирекции да нарасне с общо 600 служителя\", обясни Григоров.   След заплахата за протест, днес, в Министерския съвет беше обещано да бъдат намерени около 7 млн. лв. за заплатите на новите служители.\r\nОт думите му стана ясно, че увеличението е необходимо, защото в момента е между 1 и 3-ма души при необходимост от минимум 4. Според него на това се дължат и , което уронва престижа на институциите.  На въпрос на БГНЕС дали има желаещи да работят в двете дирекции, Григоров призна, че има огромно текучество в последните 10 години, но въпреки това се намират кадри.\r\n\"Годишното текучество е между 160 до 250 души на година в двете дирекции. Новите кадри ще работят на терен. Сега са около 2000 в ГДИН и около 100 в ГДО. Професията е непопулярна. Заплатата е малко под средната за страната. Условията на труд не са от най-добрите. Стартовата заплата е около 670 лв. бруто, но без включените 120 лв. за храна и надбавки за нощен труд\", посочи той и добави, че след 90 дневното обучение, тя се повишава и стига до 880 лв. бруто.   Ясен Тодоров, зам. - председател на организацията и служител в ГДО каза, че и те имат същите проблеми като колегите си от ГДИН и при тях не достигат кадри.     ", "date": "2019.10.31", "title": "Надзирателите и охранителите отменят протеста си"}
{"url": "https://www.actualno.com/europe/zelenski-reshenieto-na-danija-za-severen-potok-2-ukrepva-rusija-no-otslabva-evropa-news_1390449.html", "text": "      Украинският президент Володимир Зеленски коментира решението на Датската енергийна агенция да разреши строителството на газопровода \"Северен поток 2\" в териториалните води на Дания, съобщават украинските медии.      \"Моята гледна точка (не само моя, но и тази на нашето правителство) - разбрахме, че това може да се случи. Ако зависеше само от мен, то тогава Дания нямаше да одобри проекта\", коментира украинският държавен глава.   По думите му той лично и украинският кабинет \"бяхме готови за такова решение\". Зеленски каза също, че въпросът за строителството на \"Северен поток 2\" не се отнася само до \"енергийната сигурност\".\r\n\"Това е геополитически въпрос. Ще ви кажа открито, че това укрепва Русия и отслабва Европа\", подчерта Зеленски.  Вчера Датската енергийна агенция издаде разрешение за строителството на \"Северен поток 2\" по трасето югоизточно от остров Борнхолм.\r\nРуският президент Владимир Путин приветства решението на Дания.   Строителството на \"Северен поток 2\" през акваторията на Германия и Финландия е завършено. Дания беше последната страна от ЕС, която трябваше да реши.    Проектът \"Северен поток 2\" включва строителството на тръбопровод с общ капацитет от 55 млрд. куб. метра газ годишно.\r\nОчаква се той да бъде завършен още през тази година. Газопроводът ще преминава през териториалните води или изключителните икономически зони на Русия, Финландия, Швеция, Дания и Германия. ", "date": "2019.10.31", "title": "Зеленски: Решението на Дания за \"Северен поток 2\" укрепва Русия, но отслабва Европа"}
{"url": "https://www.actualno.com/sofia/artisti-pevci-i-sportisti-objaviha-podkrepata-si-za-jordanka-fandykova-news_1390326.html", "text": "      Изтъкнати представители на изкуството и спорта подкрепиха Йорданка Фандъкова за кмет на София.    например казва, че харесва Фандъкова, защото е уравновесена, добре възпитана, не е агресивна и спокойно управлява града.\r\nЗа тя е неговият избор, защото иска за града му да се грижи умен, мил и разбран човек. „Другата основна причина, поради която я подкрепям, е,  защото тя е единственият кандидат, който се грижи за културата в столицата. Аз лично не чух от нито един друг кандидат нещо за култура, а г-жа Фандъкова го прави от години, без да се хвали с това“, заявява във видео обръщение Блатечки. споделя, че е възхитен от всичко, което тя прави за София и всеки път когато се връща в столицата, я намира все по-хубава, по-подредена, по-чиста. „Толкова често политиците говорят, че нещо ще се случи или обещават. Аз от едно време помня, че като кажат: “Ще видим“, това означава, че нищо няма да стане. При г-жа Фандъкова има резултати и това е най-важното“, казва музикантът.\r\nСпоред София е такава, каквато е, благодарение на Фандъкова и нейния екип, на хората, които се трудят и милеят за София. „Аз вярвам в един почтен човек, какъвто е г-жа Фандъкова. Познавайки я много добре, знам, че това, което е започнала, няма да го остави наполовина, винаги го е свършвала. София расте и хубавее, защото много неща се направиха – и детски градини, и площадки, което е много важно за децата, за да не са по улицата. Желая ви много успех на вас и вашия екип и се надявам, че отново вие ще бъдете кмет на София“, казва в обръщението си към нея Стоичков.\r\nОперната певица се възхищава на Фандъкова за това как намира време за всичко, включително да отиде на концерта, организиран от НБУ с нейния майсторски клас. Благодарна й е, че дава на класа две стипендии, от които имат нужда. „Аз съм много инстинктивна и решавам не по разум, а по инстинкт. Това беше моето първо впечатление от Фандъкова - голяма жена, големи възможности, но най-важното истинска жена, което за мен е най-голямата стойност. Няма значене откъде си – от ляво, дясно, център, но трябва да си истински!“, допълва Кабаиванска.  я подкрепя, защото по думите му тя е една от най-добрите градоначалнички в демократичните ни години и защото тя е най-добрата кандидатура в момента за София.\r\nСпоред колегата му дори София в момента да прилича на строителна площадка, някой трябва да довърши всичко това. За него Фандъкова е човек, който е вътре в нещата, тя заслужава да й се даде шанс да довърши започнатото, защото знае накъде отива градът.\r\n„Йорданка Фандъкова е изключително отговорен, честен и некорумпиран човек, човек с открито сърце, който досега винаги е разрешавал проблемите, свързани със съсловието на творците, които представлявам“, са думи на .\r\n„Естествено, че подкрепям г-жа Фандъкова, защото тя е доказан професионалист, човек, който работи“, казва за нея .\r\nВ подкрепа на Фандъкова за следващ мандат се обявиха още певицата Ирина Флорин, волейболистът Любо Ганев, гимнастикът Йордан Йовчев, лекоатлетката Йорданка Благоева и много други. От своя страна Фандъкова заявява, че творците са най-важната част на столицата, защото те са хората, които пазят и връщат духа й. Тя казва, че след създаването на много открити пространства за култура, се изгражда център за съвременна култура, предстои да се направи една голяма концертна зала, която да бъде пример в архитектурно отношение и организация, и една по-малка. ", "date": "2019.10.31", "title": "Артисти, певци и спортисти обявиха подкрепата си за Йорданка Фандъкова  "}
{"url": "https://www.actualno.com/politics/dvijenie-vyzrajdane-podkrepi-maja-manolova-za-vtorija-tur-na-kmetskite-izbori-v-sofija-news_1390355.html", "text": "      Движение \"Възраждане\" официално обяви своята подкрепа за г-жа Мая Манолова на предстоящия балотаж за кмет на Столична община, който ще се състои на 03.11.2019 г.      Това се случва в изпълнение на решението на върховния орган на партия Възраждане – Организационен съвет, взето на 08.09.2019 г., според което по време на балотажите за местна власт, партията ще подкрепи всички опозиционни кандидати, с изключение на такива издигнати от етнически партии, застанали срещу кандидатите на управляващите политически сили на втори тур за кметове на общини и кметства.   \"Призоваваме, своите членове и симпатизанти да подкрепят нейната кандидатура, защото считаме, че тя е категорично по-добрият кандидат , а с нейното избиране, ще започне и промяната на статуквото.\r\nПостепенното демонтиране на управляващата ГЕРБ и присъдружните й формации от властта е от първостепенна важност за нормализирането на политическата обстановка у нас и възможност за промяна на 10 годишното статукво, което задушава страната ни\", посочват още от организацията.  Припомняме, че от \"Възраждане\" на няколко пъти направиха разкрития за корупция в Столична община.  Още при представянето на кандидата си за кмет на София, лидерът на партията Костадин Костадинов обяви, че .\r\nВпоследствие, от партия \"Възраждане\" изнесоха силно смущаваща информация, касаеща заместник-кмета по образование и култура на Столична община – , които същия най-вероятно дължи, но до момента, така и не е платил. От партията на Костадин Костадинов обясниха, че са получили информация за новопостроена къща, намираща се в кв. „Мусагеница”, в затворен и охраняван комплекс, собственост на Тодор Чобанов, изградена със средства с неизяснен произход и недекларирана пред Столична община.   След него на прицела на \"Възраждане\" попадна кметът на район „Връбница” в София – Младен Младенов. Оказва се, че откакто е районен кмет на „Връбница”, същият е     От партията на Костадин Костадинов изнесоха  и подробности за от скандалния районен кмет на ГЕРБ.\r\nВ западните и северозападните покрайнини на София и в частност, в районите „Връбница”, „Надежда”, както и в съседната община Божурище има няколко фирми с един и същ собственик, които се къпят в паричната любов на управляваните от ГЕРБ районни кметства.\r\nОсобено щедър към този „преуспял бизнесмен” е кметът на район Връбница Младен Младенов. Става въпрос за местния бизнесмен Евтим Божилов Славков, неговите фирма „Кристал 2007“ ЕООД и консорциума „ПРОФИ-СТРОЙ“ ДЗЗД, в който „Кристал 2007“ ЕООД на Евтим Славков държи 90%.   При множество случаи, вместо да прекрати поръчките (при един единствен останал участник), както препоръчва Законът за обществените поръчки (чл. 101, ал. 2), Младен Младенов охотно сключва договори на максимални цени. При тези обстоятелства, очевидно принципи като целесъобразност и икономичност при харченето на парите на данъкоплатците в София стоят на втори план. ", "date": "2019.10.31", "title": "Движение \"Възраждане\" подкрепи Мая Манолова за втория тур на кметските избори в София"}
{"url": "https://www.actualno.com/balkani/dnes-v-atina-shte-ima-tri-protesta-news_1390352.html", "text": "      За да изразят недоволството си от промените в образователната система, днес гръцките студенти насрочиха нов протест в Атина.      Освен всичко друго, те са против промените в следдипломното образование, изравняването на дипломите от частните колежи с тези на университетите.   Студентите проведоха и миналия четвъртък демонстрации, когато се случиха малки инциденти при опити за пробиване на полицейския кордон, а полицията реагира със сълзотворен газ и шокови гранати, ранявайки един човек.\r\nОще два протеста ще се проведат в гръцката столица днес следобед заради нов закон за убежището, който днес се разглежда в парламента и се очаква да бъде поставен на гласуване вечерта.  Синдикатът ПАМЕ на Комунистическата партия на Гърция насрочи митинг и протест пред гръцкия парламент в 13:00 ч., а в  следобедните часове  антирасистките асоциации и организации ще демонстрират недоволството си от новия закон. ", "date": "2019.10.31", "title": "Днес в Атина ще има три протеста "}
{"url": "https://www.actualno.com/burgas/fotograf-pokazva-snimki-na-prirodni-fenomeni-praveni-ot-vyzduha-news_1390308.html", "text": "      Татяна Байкушева е фотограф и екскурзовод в Историческия музей в Бургас. Уникалните снимки прави в продължение на десет години от мото делта планер.       разговаря с нея по повод срещата и с непознатото: “Заедно с моя съпруг Галин Байкушев сме летели като екип и по време на полети, които продължават с часове, докато той пилотира, попадаме на необясними неща. Аз съм ги снимала, а после съм търсила информация, за да разбера дали това е дело на човека или нещо друго. Една от снимките представлява застъпващи се кръгове, които са много големи. До тях се вижда друг самостоятелен кръг. Когато говорих с местните хора, те ми казват, че е паднал метеорит. После се оказа, че причината е друга. Така че за някои снимки има обяснение, за други не . Не искам да развенчавам мита, че в живота не се случват чудеса, но в повечето случаи след проучване става ясно, че наглед странните неща си имат разумно обяснение“.   Снимките са правени в Бургаски регион, основно по Южното Черноморие, но има и от района на Пловдив, Сливен и други места в страната.\r\nНеобичайните фотоси ще бъдат прожектирани на екран по време на лекцията, която Татяна Байкушева ще изнесе в Етнографския музей.    Много от природните форми, които са запечатани на снимките, будят недоумение и са повод за размисъл. Техният автор ще разтълкува необяснимите за човека форми. Посетителите ще видят изображения на фигури върху големи площи от земната повърхност с различна форма, гори с необичаен вид, скални образувания, природни обекти и други странни за човека природни изменения. Имат ли за обяснение необичайните форми и кои от тях поставяме в графата „феномени“? Подлежат ли на логична оценка? Природни явления ли са, или следствие от човешка дейност? Част от отговорите ще бъдат дадени в лекцията, която Татяна Байкушева ще изнесе тази събота, 2 ноември, от 11:30 часа в Етнографската експозиция на ул. „Славянска“ 69 в Бургас. ", "date": "2019.10.31", "title": "Фотограф показва снимки на природни феномени, правени от въздуха"}
{"url": "https://www.actualno.com/society/vas-otrjaza-chenalova-za-disciplinarnoto-uvolnenie-tja-moje-da-objalva-oshte-news_1390371.html", "text": "      Тричленен състав на Върховния административен съд (ВАС) отхвърли жалбата на Румяна Ченалова против решението по т. 5 от Протокол № 57 от заседание на Висшия съдебен съвет от 19 ноември 2015 г., с което ѝ е наложено дисциплинарно наказание освобождаване от длъжност. Това съобщиха официално от ВАС.      Според върховните съдии от тричленния състав оспореното решение на ВСС е  постановено от материално компетентен орган, спазени са критериите по чл. 309 от Закона за съдебната власт, мотивирано е изчерпателно, подробно са изложени фактическите и правни основания за постановяването му. Решението е взето при наличие на необходимия кворум и с изискуемо мнозинство, поради което жалбата следва да бъде отхвърлена.   Решението по административно дело 11359 от 2018 г. подлежи на обжалване пред петчленен състав на ВАС.   ", "date": "2019.10.31", "title": "ВАС отряза Ченалова за дисциплинарното уволнение, тя може да обжалва още"}
{"url": "https://www.actualno.com/europe/minimalnata-rabotna-zaplata-v-hyrvatija-stava-435-evro-news_1390365.html", "text": "      Министър-председателят на Хърватия Андрей Пленкович обяви на правителствено заседание, че от 1 януари 2020 г. минималната работна заплата в страната става 3 250 куни (435 евро). От началото на мандата на сегашното правителство минималната заплата е увеличена с около 100 евро, съобщи МИА, цитирана от БГНЕС.      Според премиера, този факт, заедно с промените в данъчното облагане ще доведе до увеличаване на доходите и стандарта на гражданите.   Правителствената политика в областта на публичните финанси осигури увеличаване на доходите на гражданите и техния стандарт, като същевременно подобри позицията на Хърватия на международните финансови пазари, заяви Пленкович.\r\nВ същото време правителството се отказа да намали данъчната ставка на ДДС.  Във връзка с ребаланса на бюджета за 2019 г., премиерът обяви, че той е в посока на планираните разходи и е „послание за надеждност, предвидимост и стабилност в работата на правителството“. ", "date": "2019.10.31", "title": "Минималната работна заплата в Хърватия става 435 евро "}
{"url": "https://www.actualno.com/healthy/zybolekarite-iskat-poveche-pari-v-zdravnija-paket-nad-250-hil-bylgari-njamat-nito-edin-zyb-news_1390334.html", "text": "       Над 250 хил. българи нямат нито един зъб в устата си - това сочи стряскащата статистика от последните години.  Именно затова Българският зъболекарски съюз настоява в пакета за възрастни .       Според данните всеки тийнейджър е с кариес, а едва 1/3 от 18-годишните са със здрави венци.  Част от хората, предимно в по-малките населени места, повече от 20 години .    Към причините за стряскащата статистика експертите вече добавят стресът, некачествените храни, както и липсата на устна хигиена.\r\n\"Дори и на 18-годишна възраст ние виждаме пациенти с постоянни извадени зъби. Все по-млади хора идват със сериозни проблеми в денталното си здраве\", заяви зъболекарят Ирена Божидарова пред Нова телевизия.  Новите проблеми имат и нови обяснения, смята д-р Ирена Божидарова. Докато преди 30 години, когато е правила първите стъпки в професията, зъбите се разваляли само заради лошата хигиена, то сега причините са повече. За повечето от тях дори не подозираме.\r\n\"Стресът например може да доведе до едно по-силно стискане на зъбите и заболявания като броксизъм – това е изтриване на зъбния емайл, водене до по-голяма чувствителност, отчупване на зъбния емайл, промяна в захапката\", поясни Божидарова.   Основен враг на здравите зъби е храната, смята д-р Младен Камбов. Все повече от пациентите в кабинета му получават диагнози именно заради некачествени храни. \"Колкото по-преработена е една храна, толкова по-зле за здравето на зъбите. Ако ядете вредна храна, сами усещате как тя се полепва\", поясни той.    Кариеси трупаме и заради сладките храни. Интересно е, че не количеството на сладкото, а колко време го ядем, определя рисковете.\r\nПроблемите по зъбите бързо преминават и към венците. Над 70% от тийнейджърите страдат от болни венци, а при по-големите – с диагноза \"възпалени венци\" са близо 80%.  ", "date": "2019.10.31", "title": "Зъболекарите искат повече пари в здравния пакет - над 250 хил. българи нямат нито един зъб"}
{"url": "https://www.actualno.com/society/interesni-dyrjavni-organi-shte-stimulirat-vyzrastnite-kym-po-aktiven-jivot-news_1390205.html", "text": "      Пристанище Бургас, летище София, Националната спортна академия и БЧК са сред институциите, върху които ще падне грижата за активния живот на възрастните българи. Това предвижда националната стратегия за възрастните хора за периода 2019-2030-та година, публикуван за обществено обсъждане, съобщава вестник „ “.      От държавното предприятие „Пристанищна инфраструктура“ например ще провеждат събития за социално приобщаване на възрастните хора – ветерани на пристанищното дело у нас. Те ще бъдат ангажиране в събития като отбелязване на годишнини, празници и други социални и културни прояви. Ще се насърчава и заетостта сред възрастни хора, притежаващи знания в областта на пристанищната инфраструктура. В стратегията обаче не е уточнено колко подобни възрастни ще бъдат наети.   С отговорности по активното стареене ще се нагърби и Националната компания \"Железопътна инфраструктура\". Тя трябва да наеме на работа пенсионери от системата, които ще имат отговорността да предадат знанията си на млади служители. И тук обаче, няма яснота колко души ще бъдат наети. Летище София ЕАД пък ще има задачата да осигурява безопасност и здраве при работа \"за работниците от всички възрасти чрез извършване на оценка на риска, с отчитане на възрастта\", както и да осигурява редовни медицински прегледи. То ще трябва да осигури и половин щатна бройка на служител над пенсионна възраст, който изпълнява организационни и административни функции по обслужване на Клуба на българската авиация.\r\nПредвижда се културното министерство също да съдейства за приобщаване на възрастните хора към социален живот – чрез закупуване на билети на преференциални цени за пенсионери за спектакли и концерти на държавните сценично-културни институти. А НСА е натоварена с тяхната добра форма като за целта трябва да предоставя безплатно целогодишно свой стадион и съоръженията на него за свободно ползване от възрастните хора. Те ще имат безплатен достъп до открития фитнес на стадион № 6 в академията, както и до нейния парк, в който ще могат да се разхождат свободно.  Академията ще осигурява и провеждането на групови процедури по кинезитерапия и рехабилитация. Водноучебната спортна база на НСА в Несебър пък трябва да дава възможност на организирани групи от възрастни хора да ползват базата с 40% отстъпка от цената и хранителен блок с 35% намаление на цените.\r\nЗа доброто здраве на възрастните ще се грижи и БЧК. От организацията ще организират състезание за лица над 60 години по първа помощ, бедствена готовност, психо-социална подкрепа и права на възрастните хора. Планирано е възрастни доброволци да се включват в различни подходящи инициативи и проекти на БЧК.   Задачи ще има и ресорното министерство на труда и социалната политика. То ще трябва да насърчава заетостта на възрастните хора, като например стимулира микропредприятия да разкриват работни места. Това ще става като се отпускат субсидии за първите 5 разкрити работни места чрез предоставяне на средства за трудови възнаграждения, социални и здравни осигуровки, като в случая в мярката ще се включат и възрастни хора. За насърчаване наемането на безработни лица над 55-годишна възраст от държавния бюджет са заделени 914 хил. лв. за 2019 г. Безработни лица над 50-годишна възраст ще се включат в програма „Асистенти на хора с увреждания“, както и в програмите на социалното министерство за заетост и обучение на хора с трайни увреждания и за обучение и заетост на продължително безработни лица. От министерството на труда и социалната политика ще предоставят и посреднически услуги на безработни лица над 50 години по осигуряване на заетост на първичен пазар.    Агенцията за хората с увреждания чрез свои програми е планирала да осигури заетост в обичайна работна среда на 20 възрастни хора с увреждания, 13 възрастни с увреждания да започнат самостоятелна стопанска дейност, 130 възрастни хора с трайни увреждания да работят в среда с подобрени здравословни и безопасни условия на труд и др.\r\nЗа активния живот на възрастните ще допринесе и БАН със своя проект „Възрастните хора в България - възможности за социално включване в контекста на техните нагласи и потребности“. В рамките на него ще се правят изследване и анализ на нагласите на хората в края на трудовата кариера спрямо пенсионирането, вероятността за изпълнение на условията за достъп до пенсия, намеренията им за оставане на пазара на труда и самооценка за мястото им на пазара на труда. ", "date": "2019.10.31", "title": "Интересни държавни органи ще стимулират възрастните към по-активен живот"}
{"url": "https://www.actualno.com/crime/tir-se-obyrna-pri-udar-s-cisterna-v-kresnenskoto-defile-ima-zaginal-news_1390264.html", "text": "      30-годишен водач на ТИР загина след челен удар с цистерна на Е-79 на входа на Креснеското дефиле. Брат му, който пътувал с него е с травма на главата и гръдния кош, настанен е в МБАЛ - Благоевград. Там е приет  70-годишният водач на цистерната, който е с травма на главата и гръдния кош.  Инцидентът е от сряда вечер в 22.30 часа.      По неофициална информация, движещата се в посока Кресна цистерна със софийска регистрация навлиза в насрещното на острия завой и се удря челно в ТИР-а с пернишка регистрация, след което се преобръща на лявата си страна. При удара кабината на товарния автомобил е унищожена напълно, разкъсана е и цялата лява страна на ремаркето, в което са превозвани метални релси.   Движението в участъка се извършваше в едната лента почти цяла нощ, нормалният трафик бе възстановен към 4 часа тази сутрин.\r\nТежкката катастрофа е станала на т.нар. \"Свински\" завой в дефилето. Това  е втори инцидент с фатален край в този район, предаде кореспондентът на  БГНЕС за региона. Завоят е наречен така заради обърналия се преди три  години .  На този завой преди 5-6 години от ската в дясно на няколко пъти се свличаше скална маса. Това наложи почистването и укрепването му. Поради липса на инертни материали за строителството на ЛОТ-4 на АМ „Струма“ скатът бе използван за кариера. След пускането на ЛОТ-а, на ската не бяха оставени мрежи, вместо това трасето на Е-79 бе изместено наляво с 4 метра. Така се увеличи радиуса на завоя, а входната и изходни точки останаха същите. Така завоя стана по-остър, а старото трасе на пътя остана като буфер, върху който задържа падналите от ската камъни.\r\nПреди завоя има ограничение от 60 км/час, но никой не го спазва. Резултатът е ясен – близо 10 катастрофи, преди две години тук кюстендилец, водач на лек автомобил излетя от завоя и падна в река Струма и се удави. Издирван бе в продължение на два дни, припомнят от БГНЕС.    ", "date": "2019.10.31", "title": "ТИР се обърна при удар с цистерна в Кресненското дефиле, има загинал"}
{"url": "https://www.actualno.com/starazagora/starozagorskite-syvetnici-polagat-kletva-na-7-noemvri-news_1390369.html", "text": "      Новоизбраните общински съветници на Стара Загора ще положат клетва на първото си заседание, което ще се проведе на 7 ноември, четвъртък. На него клетва ще положат и кметовете на община Стара Загора и на населените места над 350 души. Съветниците ще изберат и председател на новосформирания общински съвет.      В местния парламент има представители на 12 партии и коалиции, които в края на ноември на свое второ заседание трябва да изберат членовете и ръководствата на постоянните комисии. С най-много представители е ГЕРБ - 21, с по 7 са БСП за България и Местна коалиция Земеделски НАРОДЕН СЪЮЗ, по трима имат Демократична България - Обединение и Българска социалдемократическа партия, по двама Алтернатива на гражданите, ВМРО - БНД ДПС, и по един Коалиция Ние, Гражданите, Движение Нашият град, \"Възраждане\" и ВОЛЯ.\r\nСредната възраст на съветниците е 45 години, най-младият е на 18 години, абитуриент на Търговската гимназия в Стара Загора, а най-възрастният на 69 години, който ще удари звънеца за началото на мандата. ", "date": "2019.10.31", "title": "Старозагорските съветници полагат клетва на 7 ноември "}
{"url": "https://www.actualno.com/burgas/na-toplo-i-suho-sa-decata-sys-specialni-nujdi-sled-remont-na-uchilishteto-news_1390338.html", "text": "      Завърши ремонтът на Помощно училище „Отец Паисий“ в Бургас, предаде кореспондентът на .      Децата със специални нужди учат в обновена сграда. Ремонтът започна през лятото, когато те бяха във ваканция. През това време са извършени наложителни строителни действия по подмяна на покрива, обновяване на фасадата и други реконструкции. разговаря с директора на Помощно училище „Отец Паисий“ Диана Костова: “Община Бургас финансира проекта изцяло. Извършен беше цялостен ремонт на покрива и фасадата. Нямаме вече течове в класните стаи, децата са на топло. Малко е да се каже, че сме доволни, сбъднаха се най-големите ни мечти. Състоянието на материалната база беше дори под минимума. Не беше възможно с бюджета на училището да се направи всичко това, колкото и да спестяваме не беше по нашите сили. Благодарни сме за това, че ни обърнаха внимание и за бързата реакция на общината. Още две седмици ще има незначителни довършителни работи. Но климатиците са поставени, покривът не тече, така, че най-важното е направено“.      Сега се работи в двора на училището. Там ще бъде монтирана детска площадка. Очаква се до месец и този проект да бъде завършен. припомня, че преди година училището беше обновено и отвътре. Класните стаи бяха ремонтирани, създадена беше сензорна стая, обновен беше физкултурният салон, поставена беше рампа на входа. В сградата бяха монтирани асансьори, които са изключително необходимо за децата със специални нужди.\r\nОтдаденият на работата екип на училището - учители, възпитатели, медицинските специалисти, помощен персонал, полага ежедневни грижи за около сто деца, нуждаещи се от специално внимание.     ", "date": "2019.10.31", "title": "На топло и сухо са децата със специални нужди след ремонт на училището"}
{"url": "https://www.actualno.com/actualno/pylnata-komedija-maja-manolova-news_1390249.html", "text": "       Всеки, който поне малко се интересува от политика и е проследил първия тур на тазгодишните местни избори в България, ясно е видял, че недоволство от ГЕРБ има. То обаче изобщо не е толкова категорично, колкото го изкарват опонентите на партията на Бойко Борисов, а по места конюнктурата е такава, че хората гласуват с изключително силен мотив за личности, които харесват и е факт, че много от тези хора са част от ГЕРБ.      Предвид все още голямото влияние на ГЕРБ, опонентите вече прибягват дори до комични опити да противодействат. Такъв е и поредният опит на Мая Манолова – човекът, който тръби особено силно каква демократична алтернатива е спрямо сегашния кмет на София и водач след първи тур Йорданка Фандъкова. След като мълча цяла предизборна кампания по въпроса, сега Манолова обяви във Facebook как подкрепя протестиращите срещу избора на новия главен прокурор. Засега това е Иван Гешев, но процедурата не е завършена и трябва да има утвърждаване от президента. Ако държавният глава наложи вето, ВСС пак трябва да се събере и да гласува.\r\n\"     \" Посоченото в кавички са думи на Манолова от Facebook страницата, създадена в нейна подкрепа. И въпросът е само един  - защо Манолова се сети едва сега да обърне внимание на този въпрос? Три дни преди изборите тя видя и заговори за нещо, което мнозина виждат и знаят от месеци наред, че и години – процедурата за избор на главен прокурор е контролирана от управляващите, а съдебната система все още е твърде зависима от другите две власти и не може да се самоуправлява, което обрича върховенството на правото т.е. равенството пред закона. Законодателната знаем от кого е зависима – този, който дори не ходи в парламента проформа даже, за да отговаря на депутатски въпроси, а е премиер на България.    Г-жо Манолова, ако искахте някой от тези, които ходят на протестите заради правосъдието, да ви повярва, трябваше много по-отдавна да почнете да ги приказвате тези неща! Сега е просто отчаяние – че няма да победите Йорданка Фандъкова. И простата причина е, че Вие сте същата като нея, като нищо и по-лоша – вече го казах в , няма нужда да се повтарям. Нищо не се е променило! Автор:   ", "date": "2019.10.31", "title": "Пълната комедия \"Мая Манолова\""}
{"url": "https://www.actualno.com/society/mlado-momiche-propadna-v-neobezopasena-shahta-v-sofija-news_1390277.html", "text": "      Младо момиче пострада при пропадане в шахта в София, съобщава bTV.      Инцидентът е станал вчера на един от подлезите на НДК.   Пострадалата обясни, че е пропаднала, слизайки от трамвая. Дупката не е била обезопасена по никакъв начин и трудно е можело да бъде забелязана.\r\nОт общината обещаха, че още днес ще поправят шахтата.  Главният архитект на район \"Триадица\" Иван Шишков изрази мнение, че капакът на шахтата е бил премахнат от вандали.\r\nВеднага след като е бил подаден сигналът, шахтата е била обезопасена. Предстои да бъде заменена и откраднатата решетка.    ", "date": "2019.10.31", "title": "Младо момиче пропадна в необезопасена шахта в София"}
{"url": "https://www.actualno.com/mestniizbori2019/manolova-celijat-podzemen-svjat-uchastva-v-kupuvaneto-na-glasove-za-fandykova-news_1390281.html", "text": "      „Публично известно е, че целият подземен свят е мобилизиран да прави изборите на г-жа Фандъкова. Вотът й е организиран. Има подаден сигнал от адвокати за подобни нарушения в изборния ден. Фандъкова е фаворит на ромския вот. Всеки може да проследи секциите във „Факултета” и във „Филиповци”. Да се гласува ударно рано сутринта е съмнително. Според социолозите сътоношението между двете ни беше 40 към 10 преди 10.00 ч.”. Това каза пред Нова телевизия кандидатът за кмет на София Мая Манолова. Отидете в кварталите, в които масово е гласувано за Фандъкова и попитайте, защо я подкрепят, отговор няма да получите, подчерта пред водещите Мая Манолова.      В тези квартали лика на Фандъкова е от всяка лавка, кафе и магазин. От къде средства?, запита независимия кандидат, подкрепен от БСП, за кмет на столицата. допълни, че финансите, които са вложени в кампанията й,  може да види всеки в реално време в интернет. „Информация за парите има  на сайта на кампанията ми. Не чух колко пари г-жа Фандъкова е похарчила  за кампанията си. Не стана ясно колко струват билбордовете, с които тя  разполагаше”, заяви независимият кандидат за кмет на София.   38 000 гласа е разликата между двете на първия тур от изборите. „Това е нищожна разлика, която може да бъде стопена и доволните усмивки на г-н Борисов и на ГЕРБ да се изчезнат. Всичко зависи от гражданите. Не могат да бъдат купени толкова гласове, че да удавят вота на хората”, каза още Манолова.\r\n„Аз в пазарлъци с партийни централи не влизам. Аз постове не раздавам. Подкрепа не купувам с раздаването на зам.-кметски места. Чухте ли кои са нейните кметове? Имаше един единствен зам.-кмет, който отговаряше за няколко големи ресора\". С тези думи Манолова обяви, че опонентът й раздава постове в местната власт в замяна на покдрепа за вота на втория тур. Също така нападна Фандъкова за това, че в последните месеци на мандатъ й заместник-кметът Дончо Барбалов съвместяваше няколко ресора - финансов, здравеопазване, транспорт, в един момент и за екология.  Според нея поведението на Фандъкова е последователно. „В рамките на кампанията преди първия тур тя бягаше от дебати. Тя избяга от дебата пред студентите в Софийския университет и пред младежките организации. Тя отказа участие и на хората от „Спаси София”, които ни поканиха днес”, . Тя поиска Фандъкова да не се крие. „Тя избяга разговор. Готова съм  на дебат преди балотажа. Нека да дойде и публично да обсъдим проблемите  на София”, каза още Манолова и добави, че \"е време да свалим  авторитарния режим, който управлява както София, така и България\".\r\nАко изгубя изборите в неделя няма да правя политически проект, а ще се боря за промяна на едноличния модел на управление в страната. Да управлявам аз не е цел за мен, за мен каузата е Борисов да не управлява повече столицата по този модел, обяви Мая Манолова.    ", "date": "2019.10.31", "title": "Манолова: Целият подземен свят участва в купуването на гласове за Фандъкова "}
{"url": "https://www.actualno.com/america/bivsh-shef-na-cru-nastojava-che-rusija-uspeshno-se-e-namesila-v-prezidentskite-izbori-v-sasht-news_1390248.html", "text": "      Бившият директор на ЦРУ Джон Бренън е сигурен, че дезинформационна кампания на Москва е повлияла на американските избиратели по време на президентските избори през 2016 година, които бяха спечелени от Доналд Тръмп.      \"Не мога да кажа дали са променили гласа на едни милион души или само на един човек. Но съм сигурен, че руските опити се отразиха на нашия избирател\", казва бившият шеф на Централното разузнавателно управление на САЩ по време на среща с медии във Вашингтон, предаде БГНЕС по информация на Euronews.   Джон Бренън, който ръководи ЦРУ от 2013 до 2017 година, главно по времето на управлението на Барак Обама, казва, че споделя личното си мнение и убеждение. \"Отражението върху изборите не е нещо, на което ЦРУ е правило оценка\", допълва Бренън.\r\nОтдавна Бренън е изявен критик на Доналд Тръмп. Миналата година милиардерът , заради \"неоснователни, възмутителни обвинения\" към администрацията на Тръмп.  Мнението на Бренън се различава от позициите в официалните доклади на американските служби, които говорят за опити на Русия да повлияе на вота, но избягват да ги определят като успешни. ", "date": "2019.10.31", "title": "Бивш шеф на ЦРУ настоява, че Русия успешно се е намесила в президентските избори в САЩ"}
{"url": "https://www.actualno.com/business/analizator-preduprejdava-za-riskove-za-balkanski-potok-i-dava-za-primer-turcija-news_1390253.html", "text": "      България се надява да запази мястото си на транзитна страна за руския газ, което има още от 80-те години на миналия век, когато през нашата територия преминава Трансбалканският газопровод от Русия и Украйна за Гърция и Турция. Пред България обаче стои сериозния риск да изгуби позициите си в региона. Има обаче твърде голяма неяснота: до ден-днешен не знаем какви точно обеми ще се пренасят по бъдещия \"Балкански поток\", известен още като \"Турски поток\". Това предупреждава анализаторът Димитър Бечев.      Именно тук виждаме разнобой между политическото говорене и реалностите в бизнеса каквато е търговията с газ. Няма еднозначен отговор – от Москва пристигат различни сигнали. Да не забравяме и че продължават преговорите в тристранен формат с Украйна и Европейската комисия за това какво предстои след изтичането на договора с \"Нафтогаз\". Докато няма някакъв отговор какво ще се случи с Украйна като транзитно трасе, не можем да отговорим еднозначно и за мястото на България на газовата карта на Балканите и тези отношения .   Тази седмица се състояха поредните тристранни преговори в Брюксел. Те не донесоха някакви конкретни резултати. Насрочени са нови преговори през ноември месец. Вече ще имаме и нов комисар по въпросите на енергетиката. Има някаква известна инерция в Европа и едва ли смяната на върха в този сектор ще предизвика някакви реални завои. Украинската страна има много сериозен аргумент – решението на Стокхолмския арбитраж. Русия досега поставяше като условие Украйна да се откаже от претенциите за компенсации по арбитражното решение като условие да продължат доставките. ЕК и Русия настояват за дългосрочен договор с някакви гарантирани обеми. Всички зависи доколко ще може да омекне руската позиция. Доколкото виждам напоследък сигналите от Москва, това настояване за отказ от компенсация ще отпадне и Русия ще плати някакви пари на украинците.\r\nНеяснотата от друга страна засяга най-важния проблем за България - какви точно обеми газ ще бъдат налични за балканското трасе на \"Турски поток\". Оттам и какви приходи ще се реализират за \"Булгартрансгаз\", който ще оперира новата инфраструктура, която в момента се строи.  В търсенето на отговора къде сме ние си струва и да погледнем и въпроса за руско-турските отношения, от които можем само да черпим поуки с оглед на стратегическото си позициониране на Балканите.\r\nВъпреки че може да се твърди, че Турция е зависима от руските газови доставки, руският дял във вноса на природен газ в съседната страна намалява. За шестте месеца на тази година, според турската статистика, руският внос отчита спад от 48% на 34% спрямо същия период на миналата година. Това се случва поради два фактора. Първият и по-маловажен е, че все повече и повече газ към турските потребители идва от Каспийското направление. Отчита се скок от 3,2 до 4,5 млрд. куб. метра газ в обемите по Трансанадолския газопровод (ТАНАП). По-важно е какво се случва на пазара на втечнен газ, където се наблюдава много сериозно повишение, което се определя от ценовите нива. Турция има сериозни доставчици като Алжир и Катар. Какво значи това политически – Турция си сътрудничи с Русия, но в чисто комерсиалните отношения страната търси други варианти да диверсифицира доставките си.   От една страна, \"Турски поток\" ѝ позволява да се превърне от страна потребител на руско синьо гориво. От друга страна се стреми Русия да бъде само едно от трасетата като същевременно разполага алтернативи на достъп до евтин ресурс от други направления. От тази гледна точка енергийната стратегия на Турция може би е ценен урок за България по отношение на търсенето на баланс между Русия като доставчик и алтернативните източници.    Автор:  ", "date": "2019.10.31", "title": "Анализатор предупреждава за рискове за \"Балкански поток\" и дава за пример Турция"}
{"url": "https://www.actualno.com/plovdiv/balotajyt-za-kmet-na-plovdiv-bez-podkrepa-na-bsp-mobilizirat-dva-rajona-v-grada-news_1390257.html", "text": "      Градският съвет на социалистите в Пловдив проведе свой пленум и излезе с официално изявление, че не подкрепя нито един от участниците в балотажа за кмет на града - Здравко Димитров от ГЕРБ и Славчо Атанасов от коалиция НФСБ-ВМРО.      Двамата са представители на основни политически опоненти на БСП, се казва в изявлението и с тях левицата има принципни и непреодолими различия по политики, идеология и начин на управление.   БСП-Пловдив призовава жителите на два от пловдивските райони - Северен и Западен - да подкрепят в предстоящите балотажи за районен кмет излъчените от левицата кандидати д-р Атанас Баташки и Десислава Йорданова. ", "date": "2019.10.31", "title": "Балотажът за кмет на Пловдив без подкрепа на БСП, мобилизират два района в града"}
{"url": "https://www.actualno.com/curious/misijata-v-jivota-na-vsjaka-zodija-news_1390321.html", "text": "                  Благодарение на несломимата си енергия Овенът лесно може да се справи с бързи решения. Овенът е мощна сила, която движи, дори онова, което изглежда неразрушимо. Очевидно неговата мисия е да върви напред и да води хората.   Спокоен и уверен в своите способности, Телецът упорито се движи към високи цели. И също така, той не се страхува от промени и препятствия. Основната му задача в живота е да доведе до край онези неща, които другите отдавна са оставили наполовина.         Може да научите много нови и интересни неща, като говорите с представители на зодия Близнаци. Несъмнено тези хора са като ходеща енциклопедия. Те знаят отговорите на всички въпроси и винаги ще намерят какво да кажат на вашето „защо“. Чувствителен и дълбоко емоционален, Ракът добре разбира, какво чувства и мечтае събеседникът му. И въпреки факта, че често не смее да преведе идеите си в реалност, той лесно успява да вдъхне доверие и да насърчи тези, които се нуждаят. Това е неговата мисия.        ", "date": "2019.10.31", "title": "Мисията в живота на всяка ЗОДИЯ"}
{"url": "https://www.actualno.com/europe/syd-v-berlin-reshava-vinovno-li-e-pravitelstvoto-za-globalnoto-zatopljane-news_1390285.html", "text": "      Три фермерски семейства в Германия обвиняват правителството, че не полага достатъчно усилия за забавяне на глобалното затопляне, което се отразява негативно на тяхната дейност. Административният съд в Берлин трябва да реши казуса днес, 31  октомври, съобщава агенция ДПА.      Заедно с екологичната организация \"Greenpeace\", те подадоха иск срещу германското правителство. В него се посочва, че кабинетът не полага достатъчно усилия за намаляване на емисиите на парникови газове в атмосферата. Според ищците, поради глобалното затопляне градинските вредители се разпространяват във фермите им, което води до намаляване на обемите на реколтата, а от там и до финансови загуби за стопанствата. Това е първото подобно дело в историята на Германия.   Преди 12 години Германия си постави цел до 2020 г. да постигне намаление на емисиите на парникови газове с 40 процента в сравнение с 1990 г. Днес обаче вече е очевидно, че тази цел няма да бъде постигната своевременно. Освен това, тъй като това намерение е залегнало само в „плана за опазване на климата“, но в нито един закон, германското правителство счита съдебното дело на земеделските производители и еколозите за неправомерно.\r\nПоследните се придържат към точно противоположното мнение, твърдейки, че правителствените решения не са просто израз на някакви намерения, а обвързващи правни актове. Въз основа на това земеделските семейства от федералните провинции Долна Саксония, Шлезвиг-Холщайн и Брандербург смятат, че основните им права са нарушени.  \"Поради сушата през последните две години реколтата ни беше с една трета по-малка от обичайната. Ние, фермерите, понасяме икономическото въздействие на тази политика в областта на климата\", каза един от ищците, земеделският стопанин Хайнер Лютке Швинхорст от  градчето Ветшау в провинция  Брандербург. Друго семейство посочва, че е трябвало да отсекат две черешови дървета поради вредители, които никога досега не са били открити в региона. ", "date": "2019.10.31", "title": "Съд в Берлин решава виновно ли е правителството за глобалното затопляне"}
{"url": "https://www.actualno.com/curious/5-te-zodii-s-naj-trudnata-sydba-news_1390323.html", "text": "                  Импулсивността и инконтиненцията на Овена нямат граница. Този дързък и провокативен представител на Зодиака, харесва да върви по пътя си. Докато другите се опитват по всякакъв начин да разрешат наболели проблеми. Точно тогава, Овенът упорито огъва линията си, опитвайки се да докаже на съдбата, че е най-интелигентният. Уви, безпощадната битка с неприятности и повишена възбудимост рядко му позволяват да постигне хармония в живота и да стане истински щастлив човек.       Трудната съдба на Рака, най-често е в резултат от неговото не съвсем правилно мислене. Вместо да събере сили, за да започне да действа и да насочи живота си на правилния път, Ракът предпочита да прекарва дни в минали грешки. По този начин, той се убеждава в собствената си безполезност и става все по-отчаян, след много поражения. Не е изненадващо, често става причина за придобитите рани. Ракът с удоволствие пленява.     Поради несигурността, присъща на Везните, те често трябва да изпитват трудностите при избора, както в професионалната сфера, така и в личния си живот . Постоянното колебание за това, какво е най-добре да се направи и какво е по-добре да се каже, води до факта, че успехът в буквалния смисъл на думата отива от тях. Докато Везните размишляват, върху темата с кого е най-добре да свържат живота си и с кого да отидат да учат, техните приятели и роднини отдавна имат деца, обиколили са половината свят или са построили селска къща. Мисленето е полезна дейност, но мислите без действие обикновено са пътят към нищото.     ", "date": "2019.10.31", "title": "5-те зодии с най-трудната съдба"}
{"url": "https://www.actualno.com/health/razbiha-naj-golemija-mit-za-holesterola-news_1389933.html", "text": "             Прoтивнo нa oбщoприeтaтa тeoрия oбaчe, нeмcкият cърдeчeн хирург Aкceл Хaвeрих твърди, чe aтeрocклeрoзaтa нe ce пoявявa пoрaди хoлecтeрoлa, кoйтo ce нaтрупвa oт вътрeшнocттa нa cъдoвeтe.   Cмятa ce, чe мacтнитe oтлaгaния пo cтeнитe нa кръвoнocнитe cъдoвe кaлцирaт и прaвят cъдoвaтa тъкaн нeeлacтичнa, cклoннa към уврeждaнe.\r\nВ cъщoтo врeмe cъдoвeтe ce cтecнявaт, кoeтo зaтруднявa нoрмaлния кръвoпoтoк, cнaбдявaщ cърцeтo и мoзъкa. Тaкa ce cъздaвaт прeдпocтaвки зa инфaркт и инcулт.  Прoф. Aкceл Хaвeрих, cърдeчeн хирург oт Мeдицинcкoтo училищe в Хaнoвeр, oбaчe твърди, чe вcъщнocт пoявaтa нa aтeрocклeрoзa e нaрушeниe нa кръвocнaбдявaнeтo нa външнaтa cтeнa нa aртeриитe, кoeтo ce рaзвивa пoрaди възпaлитeлни прoцecи (нaпримeр тeзи, причинeни oт грипa). Кaрдиoхирург пocoчвa, чe мaлкитe cъдoвe ca рaзпoлoжeни пo външнaтa cтeнa нa aртeриитe, кoитo ги cнaбдявaт c киcлoрoд и хрaнитeлни вeщecтвa.       Кoгaтo тeзи cъдoвe ca пoврeдeни пoрaди възпaлитeлни прoцecи, aртeриaлнитe тъкaни губят нoрмaлнoтo cи хрaнeнe и кръвocнaбдявaнe и рeгeнeрaциятa им зaпoчвa. , oтбeлязвa кaрдиoлoгът.\r\nВ пoлзa нa тaзи тeoрия Aкceл Хaвeрих пocoчвa увeличaвaнe нa чecтoтaтa нa инфaрктитe cлeд eпидeмии oт грип, при кoитo нивoтo нa възпaлeниe в oргaнизмa ce пoвишaвa.        , cпoдeля Aкceл Хaвeрич. ", "date": "2019.10.31", "title": "Разбиха най-големия мит за холестерола"}
{"url": "https://www.actualno.com/society/zdravka-kalajdjieva-prokuraturata-celi-da-vsjava-strah-news_1390279.html", "text": "      \"Конституцията оставя възможност на президента да прецени дали ще се съгласи с този избор (на - бел.ред.), който беше извършен по странен начин, или да се съгласи с аргументите на хората, извън сградата на ВСС, които са и днес по площадите\". Това каза пред БНР съдия Здравка Калайджиев - правозащитник и бивш съдия в Европейския съд по правата на човека в Страсбург 2008-2015 г.      Според нея пред президента стои само моралния избор дали да върне, и то мотивирано - като обясни защо той не е съгласен, или да потвърди, било то с мотиви или без мотиви, изборът на Висшия съдебен съвет. \"Не съм убедена, че е възможна някаква процедура пред Конституционния съд\", уточни тя.   Президентът вече обяви, че няма да действа под натиск. \"Длъжен съм да са запозная с всички  документи, включително и с протоколите от 10-часовото заседание на ВСС,  но ще подходя съобразно определените ми от Конституцията ми правомощия“, в деня на местния вот - 27 октомври.\r\nActualno.com припомня, че няма установен законов срок, в който държавният глава трябва да подпише указа за назначаване на главен прокурор. беше избран с 20 гласа \"за\" и 4 \"против\" от ВСС на 25 октомври, докато стотици граждани по време на цялото му изслушване.  На пресконференцията след гласуването председателстващият ВСС Боян , че ако президентът не подпише указ за назначаването на избрания нов главен прокурор, Висшият съдебен съвет (ВСС) ще прегласува кандидатурата на Иван Гешев, а няма да започва нова процедура. Въпросите бяха свързани с добавянето на думата \"незабавно\" в решението на съвета, което днес вече е в президентството , като Сотир Цацаров също уточни, че това е по закон и се има предвид как действа съвета, а не обвързва Радев кога да вземе своето решение. По повод очакваното решение на президента снощи избраният за главен прокурор Иван Гешев каза: „Смятам, че президентът ще изпълни в цялост правомощията, които са му вменени по Конституция, по начина, който прецени за правилен. И не се съмнявам, че този избор ще е негов, а не “.  \"Бяхме лишени от състезателност в тази процедура, за да видим в една плуралистична среда как се представят кандидатите. Най-важното – София осъмна в почти военно положение. Такъв избор не е имало никога.\", след избора.\r\nИменно за сериозна реформа в процедурата по избори и в самата прокуратура призова и съдия Калайджиева пред БНР:\"Проблемът е дали някога някой ще инициира , която да елиминира тази хегемония на прокуратурата,  и методите, с които тя се ползва, включително и безнаказаност\".   \"В изявленията на Иван Гешев имаше много заявки за и гаранциите, които българското правосъдие трябва да предостави за тяхното спазване\", категорична бе съдия Калайджиева. \"Станахме свидетели на , срещу правото на защита, на пряко нарушаване на презумпцията на невиновност, посочване на лица, които ще бъдат мишени на правосъдието. Бяхме свидетели на погазване на основни принципи на Конституцията\", уточни тя.    По думите ѝ това е тревожно, защото главният прокурор е методически ръководител на всички прокурори в страната - по закон. Той би трябвало да насочва работата на прокуратурата в посока на спазването на правата на човека, а не на тяхното .\r\nСпоред съдия Калайджиева единодушната номинация за Гешев от всички членове на Прокурорската колегия във ВСС е било заявка, че няма да приемат друг кандидат. Тя припомни множеството писма, изпратени от различни организации и структури, в подкрепа на Гешев и коментира:\"Тези пози напомнят на партийни събрания на БКП по месторабота. Не смятам, че това може да бъде лицето на прокуратурата, защото представата за железния юмрук на партията, който беше характерен за еднопартийните условия преди 1989 г., в многопартийни условия може и лесно се превръща в инструмент, бухалка за разправа с политически и икономически опоненти. ... Това не е борба за законност, това е сплашване\".\r\nСпоред съдия Здравка Калайджиева методите на прокуратурата не просто всяват страх, те имат за цел да всеят страх. \"Пред този страх ние не можем да си позволим да мълчим, защото страхът не може да бъде аргументът за осигуряване на законност. Аргументът за осигуряване на законност се намира в съда и ние очакваме изправянето на виновните в престъпления пред съд\".    ", "date": "2019.10.31", "title": "Здравка Калайджиева: Прокуратурата цели да всява страх"}
{"url": "https://www.actualno.com/asia/tragedija-naj-malko-65-sa-zaginali-pri-pojar-vyv-vlak-v-pakistan-video-i-snimki-news_1390271.html", "text": "      Най-малко 65 души загинаха, а десетки са ранени, след като в централен Пакистан пътнически влак избухна в пламъци.      Телевизионни кадри показват пламъци, излизащи от вагоните, близо до района Рахим Яр Хан в провинция Пенджаб.     \"Според информация, достигаща до нас от мястото на произшествието, повече от 65 души са загинали и над 40 ранени\", заяви пред АФП провинциалният министър на здравеопазването д-р Ясмин Рашид.  Ранените са прехвърлени в болници в близкия град Бахавалпур и другаде в област Рахим Яр Хан, каза тя и добави, че само 18 от телата са разпознаваеми.  \"Ужасна ... влакова трагедия с газова бутилка, носена от пасажер, която избухна\", написа в Туитър министърът на правата на човека Ширин Мазари.       Местните медии съобщават, че някои от пътниците са си готвили закуска, когато бутилката избухнала.  Десетки хора можеха да се видят струпани на коловозите, втренчени в трите горящи вагона, които бяха отделени от останалата част на композицията, показваха телевизионни кадри.\r\nАвариите с влак са често срещани в Пакистан, където качеството на железниците върви надолу от  десетилетия поради корупция, лошо управление и липса на инвестиции.\r\nПрез юли най-малко 23 души бяха убити в същия район, когато пътнически влак, идващ от източния град Лахор, се блъсна в товарен влак, спрял на прелез, припомня БГНЕС.    ", "date": "2019.10.31", "title": "Трагедия: Най-малко 65 са загинали при пожар във влак в Пакистан (ВИДЕО и СНИМКИ)"}
{"url": "https://www.actualno.com/society/nadziratelite-v-zatvorite-sa-v-protestna-gotovnost-otnovo-news_1390263.html", "text": "      Протестна готовност обявиха надзирателите в затворите. Решението е взето след среща с ръководството на Министерството на правосъдието, на която е станало ясно, че и през следващата година няма да бъдат открити исканите нови 200 щата в системата, съобщава БГНЕС.      В софийския затвор 29 надзиратели се грижат за сигурността и охраняват малко над 800 затворници. Пред бТВ Ивайло Григоров, председател на синдиката на служителите в затворите, припомни, че при протестите миналата година основното им искане е било да се увеличи щатът в специализираните дирекции „наказания” и „Охрана”.   \"Беше поет ангажимент за увеличаване на щата през следващите три години, с по 200 бройки годишно, за да няма инциденти и бягства”, каза още Григоров. По думите му малкият брой служители е проблем и доказателство за това са бягствата през тази година.\r\nЗам.-министърът на правосъдието Николай Проданов заяви, че министерството е направило необходимото исканията на синдиката за увеличаване на щата да бъдат включени в бюджета за 2020 г., но все още няма потвърждение.  От синдиката на служителите в затворите са категорични, че ако исканията им не бъдат изпълнени, те ще преминат към стачни действия, като още днес изпращат отворено писмо до медиите и отговорните институции в страната, в което посочват проблемите и настояват за залагане на сума в бюджета, с която да се осигури разкриването на тези 200 щатни бройки. ", "date": "2019.10.31", "title": "Надзирателите в затворите са в протестна готовност, отново"}
{"url": "https://www.actualno.com/society/novini-ili-novini-kartinata-na-pechata-za-31-oktomvri-news_1390198.html", "text": "              \"Пристанищата и летищата поемат активния живот на пенсионерите\" - това гласи заглавие на първа страница в днешния брой на в. \"Сега\". Оказва се, че пристанище Бургас, летище София, Националната спортна академия и БЧК са сред институциите, върху които ще падне грижата за активния живот на възрастните българи. Това става ясно от плана за изпълнение на националната стратегия за възрастните хора (2019-2030), публикуван за обществено обсъждане, посочва вестникът.\r\nНаред с тези неочаквани отговорници в плана са отчетени и много дейности, които и без това влизат в задълженията на министерство.   Русия би приветствала, ако Унгария се присъедини към газопровода \"Турски поток\", заяви в Будапеща руският президент Владимир Путин. Путин посочи, че работата по \"Турски поток\" с България и Сърбия ще приключи до края на следващата година, пише \"24 часа\".\r\nРусия е готова значително да понижи цената на газа за Украйна при преки доставки, отбеляза руският президент.    Путин заяви, че е обсъдил с Орбан перспективите за нормализиране на отношенията между Русия и ЕС, регулирането на ситуацията в Украйна и транзита на енергийни суровини. Изданието насочва поглед към международните новини - новата идея на Германия за бежанците, както и новата вълна мигранти в Гърция.\r\nГерманският вътрешен министър Хорст Зеехофер призова ЕС да промени подхода си към бежанците, като предлага първата оценка на кандидатите за убежище да се прави на външните граници на ЕС. Зеехофер подчерта провала на Дъблинските правила, според които първата държава от ЕС, в която бежанецът е влязъл, трябва да се занимае с разглеждането на случая му, пише \"Труд\".\r\nДруг акцент е, както споменахме, новината за близо 800-те мигранти, преминали от Турция в Гърция през последните 48 часа, което е рекорден брой, откакто споразумението между Европейския съюз и Турция затвори балканския маршрут на мигрантите преди повече от 40 месеца.   ГИТ наложи глоби за над 3 млн. лева за 3 месеца. Това става ясно от днешния брой на в. \"Монитор\".\r\nНаказателни постановления за 3 219 840 млн. лева са влезли в сила за неспазени условия на труд и други нарушения по Кодекса на труда. Това показват резултатите от контролната дейност на ГИТ за третото тримесечие на 2019 г.\r\nДанните на инспекцията сочат още, че за този период са извършени 10 426 проверки. От данните става ясно още, че няма проверка на инспекторите, която да не е установила нарушения.\r\nНай-много – 5722, са били проверките в малките предприятия с до 9 служители. А в дружествата с над 500 заети са извършени едва 166 проверки от инспекторите. Данните сочат още, че служителите на Главната инспекция по труда са констатирали общо 40 253 нарушения на трудовото законодателство и Закона за насърчаване на заетостта. ", "date": "2019.10.31", "title": "Новини или Novini - картината на печата за 31 октомври"}
{"url": "https://www.actualno.com/society/prognoza-za-vremeto-31-oktomvri-chetvyrtyk-news_1390211.html", "text": "      Днес над България ще бъде облачно и дъждовно. Значителни ще са валежите в източната половина от страната и крайните югозападни райони. Това съобщи за Агенция „Фокус” дежурният синоптик Мартин Славчев от Националния институт по метеорология и хидрология (НИМХ). Ще духа умерен североизточен вятър и с него ще продължи да нахлува студен въздух. Температурите ще са без съществен дневен ход - минималните ще са предимно между 4° и 9°, а максималните ще са между 5 и 10°. Атмосферното налягане ще бъде по-високо от средното за месеца.      По Черноморието ще бъде облачно и дъждовно. След обяд валежите ще са значителни. Ще духа умерен североизточен вятър и с него температурите ще се понижат. Максимални температури ще са 10-12°. Температурата на морската вода е 18-19°. Вълнението на морето ще е 2-3 бала. В планините ще бъде облачно и с валежи от дъжд, над 1800 метра - от сняг. Ще духа до умерен вятър от запад – северозапад, който привечер ще се ориентира от изток, югоизток и временно ще се усили. Максималната температура на височина 1200 метра ще е около 5°, на 2000 метра – около 0°.\r\nВ петък ще остане предимно облачно, слаби превалявания ще има все още на места в Южна България, но в процес на спиране. Преобладаващите максимални температури ще бъдат 8° и 13°. В събота вятърът ще се ориентира от югоизток и ще започне затопляне. Ще преобладава облачно време, но само на отделни места в крайните източни райони са възможни слаби превалявания. В неделя повишението на температурите ще продължи. Ще духа умерен, на места северно от планините и силен южен вятър и там дневните температурите ще достигнат до 20-22°. Облачността над страната ще е разкъсана, на места и до слънчево. По-значителна облачност ще има над северозападните райони, където на отделни места е възможно слабо да превали. Там и дневните температури ще останат по-ниски. ", "date": "2019.10.31", "title": "Прогноза за времето - 31 октомври (четвъртък)"}
{"url": "https://www.actualno.com/politics/diplomaticheskijat-ni-skandal-s-rusija-se-zadylbochava-ima-i-nuans-s-voenni-samoleti-news_1390240.html", "text": "      Заместникът на изгонения първи секретар на руското посолство в България няма да получи дългосрочна виза за дипломат. Причината е отказ на една от българските институции. Става въпрос за т.нар. аташе по въпросите на отбраната в руската дипломатическа мисия в България, а още вчера следобед.      Новината е факт, след като Радио \"Свободна Европа\" първо излезе с информация за предстоящото решение, а след това публикува и информация, че изгонения първи секретар на руското посолство в България е опитал се да вербува един от ръководителите на българските служби.   Външно министерство изрично подчертава, че това не е процедура по обявяване на персона нон грата. МВнР казва и, че Русия е уведомена за решението.\r\nЗа пръв път 2001 година, т.е. от времето на управлението на Иван Костов България гони руски дипломат. Тогава бившият ръководител на аналитичната дирекция на служба \"Военна информация\" на Министерството на отбраната о.р. полк. Яни Янев беше задържан със секретни документи пред руското посолство. Задържана бе и началничката на секретната секция на службата Лиляна Гешева. Заради случая изгонени от България бяха трима руски дипломати, включително Виктор Ломакин, с когото разследващите твърдяха, че Янев е имал среща, за да му предаде сводка за положението на Балканите, която получил от Гешева.  В коментар пред Нова телевизия, бившият ни посланик в САЩ Елена Поптодорова предупреди, че руската политика спрямо НАТО е далеч по-агресивна, отколкото е вярно обратното и че България не може безкрайно да действа на принципа \"добре с всички\". Тя посочи, че Русия се стреми да разположи ракетни установки, които да покриват Балканите, след като Договорът за ракетите с малък и среден обсег (ДРСМО) . Поптодорова настоя и, че Александър Вучич води Сърбия по линията на Реджеп Ердоган, но няма неговата сила да не поддава изцяло на желанията на Владимир Путин.\r\nСъщевременно вчера, 30 октомври, се разбра, че България е позволила на два руски военно-транспортни самолета да прелетят на път за Сърбия над българска територия. В официално съобщение се признава, че самолетите са пренасяли ракети C-400 и военни за учение в Сърбия. Там се провеждаше военно учение \"Славянски щит\". Разрешението е дадено от военното министерство и от транспортното министерство, т.е. отговорните министри са Красимир Каракачанов и Росен Желязков.   \"На 30 октомври 2019 г. МВнР е получило надлежно уведомление за това, че са извършени обратните полети, свързани с извозването на участвалите в учението личен състав, бойна техника и въоръжение от Сърбия през въздушното пространство на България към Русия\", казват от Външно.    Как точно МВнР стигна до признанието за самолетите - припомнете си в ! ", "date": "2019.10.31", "title": "Дипломатическият ни скандал с Русия се задълбочава, има и нюанс с военни самолети"}
{"url": "https://www.actualno.com/america/pojavi-se-falshiva-snimka-na-trymp-kojto-vrychva-medal-na-kuche-snimka-news_1390300.html", "text": "      В социалните медии се появи фалшива снимка как президентът на САЩ Доналд Тръмп връчва медал на кучето, Ислямска държава Абу Бакр ал Багдади преди смъртта му.      Изображението, което изглежда модифицирана версия на снимка на \"Associated Press\" от церемония за медал на честта през 2017 г., носи воден знак от консервативния уебсайт за новини Daily Wire.\r\nТръмп придружи снимката в Twitter с кратката надпис: \"АМЕРИКАНСКИ ГЕРОЙ!\"    Американските служители отказаха да идентифицират кучето по име, но според сп. \"Newsweek\" името на немската овчарка е Конан.\r\nПри обявяването на , Тръмп каза в неделя, че лидерът на ИД се опитал да избяга през тунел, който в крайна сметка се оказал задънен, отвеждайки три малки деца със себе си \"на сигурна смърт\".\r\nИ когато водените от куче американски сили наближили, Ал Багдади се самоуби и отне живота на децата след експлозия.    Тръмп приветства кучето като \"красиво\" и \"талантливо\", добавяйки \"кучето е толкова велико\". ", "date": "2019.10.31", "title": "Появи се фалшива снимка на Тръмп, който връчва медал на куче (СНИМКА)"}
{"url": "https://www.actualno.com/books/izleze-novata-koledna-kniga-ot-djeni-hejl-news_1389961.html", "text": "      Джени Хейл е автор на летни и коледни романи. През 2017 г. Hallmark Channel (Hallmark Movies Mysteries) адаптира книгата й Home for Christmas („У дома за Коледа“) в пълнометражен филм. В рейтинга на телевизионния канал за филмите, излъчвани през сезона, той се нарежда на почетното второ място.      През 2019 г. отново по Hallmark Channel ще се излъчи екранизация на книгата „Коледни пожелания и бисквитени целувки“, пожънала огромен успех сред българските почитателки на романтични четива. Не по-малък е успехът и на романа „Винаги ще има Коледа“ и двете летни книги „Обичай ме заради мен” и „Лятната къща“.   За пореден път ИК „Хермес“ ще зарадва феновете на Джени Хейл с една стопляща сърцето романтична история. „Всичко започна на Коледа“ разказва за радостта, която носи коледният сезон.  Романът ни напомня колко важно е приятелството, колко силна е магията на любовта и ни учи как да открием щастието, но оставайки верни на себе си!\r\nКоледа е, когато всички забравят за проблемите си и просто празнуват, че са заедно.  Холи Макадамс обича да прекарва коледните празници в семейната вила, сгушена в заснежените покрайнини на Нашвил. Откакто се помни, семейството й винаги е споделяло най-вълшебното време от годината там. Но тази Коледа ще е различна... Някой неочаквано ще се присъедини към тях.\r\nДжоузеф Барнс е наел вилата преди седмица, но не може да я освободи заради невиждана в района снежна буря. Пътищата са затворени, полетите – отменени, и по всичко личи, че той ще прекара празниците с Холи и баба й.   Решена да се справи с изненадващата ситуация по възможно най-добрия начин, Холи се старае да поддържа празничния дух, като пече коледни сладки и украсява вилата с гирлянди, лампички и ароматни свещи. Съвсем скоро тя усеща, че е привлечена от Джоузеф, който е чаровен, различен от познатите й мъже и... преди всичко обвързан.    Ще открие ли Холи любовта, за която винаги е мечтала?\r\nНаправете си чаша горещ шоколад, поръсете с канела, разбъркайте с червено-бяло захарно бастунче и вижте дали магията на Коледа ще проработи. ", "date": "2019.10.31", "title": "Излезе новата коледна книга от Джени Хейл "}
{"url": "https://www.actualno.com/business/globi-za-nad-3-miliona-leva-naloji-inspekcijata-po-truda-news_1390209.html", "text": "      Наказателни постановления за 3 219 840 млн. лева са влезли в сила за неспазени условия на труд и други нарушения по Кодекса на труда. Това показват резултатите от контролната дейност на Главна инспекция по труда за третото тримесечие, цитирани от „Монитор“.      За този период са извършени над 10 000 проверки, като при всяка от тях е била установено нарушение. Най-много – близо 6 000, са били проверките в малките предприятия с до 9 служители. А в дружествата с над 500 заети са извършени едва 166 проверки от инспекторите.   Служителите са съставили 2644 акта за нарушение на трудовото законодателство, уточниха още от ГИТ. Основен приоритет за инспекторите е осъществяване на контрол за спазването на трудовото законодателство. Спазване на нормите, регламентиращи заплащането на труда, законосъобразното наемане на работната сила, работното време и почивките с акцент върху малки и средни предприятия, както и тези със сезонен характер на дейността, заявиха още от Главна инспекция по труда. ", "date": "2019.10.31", "title": "Глоби за над 3 милиона лева наложи инспекцията по труда"}
{"url": "https://www.actualno.com/asia/trygnaha-pyrvite-rusko-turski-patruli-v-severna-sirija-news_1390246.html", "text": "      Първите бронирани коли на Военната полиция на Русия вече тръгнаха на съвместен патрул  с Турция в зоната за сигурност в Северна Сирия, предаде БГНЕС, позовавайки се на РИА Новости.      Три брониран коли \"Тигър\" и един БТР на руската военна полиция навлязоха на сирийска територия през пропускателния пункт Айлишар. Те ще се движат по 160-километров маршрут, който следва границата между Сирия и Турция, като не се отдалечават от нея на повече от 10 километра.   Патрулите са резултат от договорката между Русия и Туция, постигната по време на среща на президентите Владимир Путин и Реджеп Ердоган, която продължи повече от 6 часа. Една от точките на споразумението предвижда в коридора, който опитваше да разчисти от кюрдски отряди офанзивата \"Извор на мира\" на турската армия, да патрулират руски военни полицаи и сирийската гранична служба.\r\nВъв вторник Русия обяви, че кюрдите са се изтеглили от зоната за сигурност и вече са стартирали разузнавателните полети и разминирането на трасето, по което ще вървят съвместните патрули.   ", "date": "2019.10.31", "title": "Тръгнаха първите руско-турски патрули в Северна Сирия "}
{"url": "https://www.actualno.com/america/shte-izgorjat-li-bezcenni-artefakti-v-bibliotekata-na-ronald-rejgyn-news_1390225.html", "text": "      Нов огнен фронт в Калифорния заплашва безценни експонати в президентската библиотека Роналд Рейгън, предаде БГНЕС, позовавайки се на The Washington Post.      В комплекса на библиотеката северно от град Таузънд оукс има и музей, в който са изложени предмети и документи с историческа значимост от периода на управление на Роналд Рейгън.   Огънят обгражда павилиона, в който е разположен цял реактивен самолет Боинг 707. Той е използван години наред от Ричард Никсън, Джералд Форд, Джими Картър, Роналд Рейгън, Джордж Буш Старши, Бил Клинтън и Джордж Буш Младши, като самолета на президента на САЩ или Еър форс уан. Сред артефактите, които се пазят в комплекса, личат още стоманена греда  от кулите-близнаци, срутени от терористичния акт на 11 септември 2001  година. Хеликоптер, използван като Marine One или хеликоптера на президента на  САЩ, в който се е возил Линдън Джонсън, както и ковчега на Джон Кенеди  след покушението срещу него, също са там. Огънят заплашва също и секция от Берлинската стена, донесена в музея след разрушаването ѝ в германската столица.\r\nКрай библиотеката се намират и гробовете на Роналд Рейгън и съпругата му Нанси.  Най-уязвими в случай на пожар са архивите на Роналд Рейгън, които също се съхраняват в библиотеката. 60 милиона страници, над 1,6 милиона снимки, 150 километра филмова лента, десетки хиляди аудиозаписи и други ценни документи се пазят в комплекса. Тези архиви са с голяма стойност за историци и журналисти и поради огромния им обем, още не са напълно изследвани.\r\n\"Това е национално богатство. Надявам се героите пожарникари и всички  тези хеликоптери и камиони, да свършат работа\", казва директорът на  библиотеката Джош Хойбуш.    ", "date": "2019.10.31", "title": "Ще изгорят ли безценни артефакти в библиотеката на Роналд Рейгън?"}
{"url": "https://www.actualno.com/america/shtabyt-na-trymp-razkritikuva-reshenieto-na-twitter-da-spre-politicheskata-reklama-news_1390227.html", "text": "      Решението на Twitter да спре политическите реклами беше критикувано от предизборния щаб на президента на САЩ Доналд Тръмп, пише сайта за технологични новини The Verdge.      \"Това решение е много тъпо\", написаха сътрудниците на Тръмп, които работят за преизбирането му през 2020 година, предаде БГНЕС.   Twitter обяви промяната в политиката няколко часа по-рано, като наблюдатели казват, че ходът им изглежда насочен срещу Facebook, защото идва в момент, когато другата голяма социална мрежа е критикувана, че не прави нищо срещу политиците, които свободно лъжат в рекламите в интернет. Изпълнителният директор на компанията Джак Дорси каза: \"Взехме решение  да сложим край на политическите реклами в Туитър на глобално ниво.  Смятаме, че достигането на политически послания до милиони хора трябва  да бъде заслужено, а не купено\". Дорси заяви и, че детайли за забраната, която трябва да влезе в сила на 22 ноември , ще бъдат оповестени малко по-късно, но ограничението ще важи както за послания на партии, така и за реклами на независими и отделни кандидати.\r\nКампанията на един от водещите кандидати на Демократическата партия - бившият вицепрезидент Джо Байдън, написа писма до Twitter, Facebook и YouTube с призив да спрат политическите реклами, които разпространяват фалшива информация.  \"Това е още един опит на левите да заглушат гласа на Тръмп и консервативните хора\", написаха от щаба на президента за обявената забрана.\r\nСътрудниците на Тръмп казаха още, че няма да се изненадат, ако Twitter свали забраната, след като минат изборите в края на 2020 година.   \"Twitter току що се отказаха от стотици милиони долари приходи. Тъпо решение за притежателите на техни дялове\", казаха още от кампанията на Тръмп. Според експерти, тази оценка е силно преувеличена, като Twitter e взелa само около 1 милион долара от политическите реклами по време на последния изборен цикъл в САЩ.    Демократите като цяло похвалиха решението на Twitter и приканиха основателя и директор на Facebook Марк Зукърбърг да последва примера им. ", "date": "2019.10.31", "title": "Щабът на Тръмп разкритикува решението на Twitter да спре политическата реклама"}
{"url": "https://www.actualno.com/crime/apelativnijat-specsyd-reshava-za-aresta-na-kmeta-na-nesebyr-news_1390196.html", "text": "      Апелативният специализиран наказателен съд ще гледа днес мярката за неотклонение на кмета на Несебър Николай Димитров, предаде БГНЕС. Миналата седмица специализираната прокуратура повдигна обвинения срещу кандидати за кметове и общински съветници в Несебър и Свети Влас.      Кандидатът за кмет на Несебър беше обвинен като ръководител на ОПГ за търговия с гласове, а останалите четирима като членове на групата.  В петък специализираният съд реши, че кметът Николай Димитров, който тогава беше и кандидат за нов мандат на морския град, остана в ареста. Освен него, ден преди деня за размисъл, в ареста с мярка \"задържане под стража” остави още трима. За Константин Лефтеров съдът не взе никаква мярка за неотклонение.   В апелативният съд срещу това определение има  жалби от тези, които останаха в ареста и протест на прокуратурата за този, който е без мярка за неотклонение. На изборите се оказа, че макар и в ареста, Николай Димитров е спечелил изборите още на първи тур. ", "date": "2019.10.31", "title": "Апелативният спецсъд решава за ареста на кмета на Несебър "}
{"url": "https://www.actualno.com/chronicles/balsamiranoto-tjalo-na-josif-stalin-e-izvadeno-ot-mavzoleja-na-lenin-news_1389955.html", "text": "      Всичките 3 проекта на мавзолея са на архитекта Алексей Шчусев. Първоначално е построен от дърво във формата на куб само за 6 дни след смъртта на Владимир Ленин за неговото погребение. През пролетта на същата година е издигнат пак дървен мавзолей, като са пристроени трибуни. В сегашния си вид – от железобетон, с тухлени стени и облицовка от гранит, мрамор, лабрадор и порфир, е построен през 1929-1930 г.      Първите 2 саркофага за тялото на Ленин са по проект на архитекта Константин Мелников. По време на Великата отечествена война тялото е евакуирано в Тюмен от юли 1941 до април 1945 г., след което то е поместено в саркофаг по проект на А. Шчусев и скулптора Борис Яковлев.   През 1953 г. тук е поставено и тялото на Йосиф Сталин. На 30 октомври 1961 г. е постановено тялото на Сталин да бъде махнато от почетното му място в мавзолея на Ленин заради „сериозни нарушения на учението на Ленин“ и е погребано близо до стената на Кремъл с обикновен гранитен паметник.\r\nОт построяването му мавзолеят е използван като трибуна, на която се появявали ръководителите на Съветската държава и са наблюдавали тържества, шествия и паради на Червения площад. До октомври 1993 г. на входа на мавзолея е бил Пост №1 на почетния караул, сменящ се всеки час по камбанения сигнал на Кремълските куранти. (Постът е възстановен – но пред Гроба на неизвестния воин в Александровската градина, през декември 1997 г.)   ", "date": "2019.10.31", "title": "Балсамираното тяло на Йосиф Сталин е извадено от Мавзолея на Ленин"}
{"url": "https://www.actualno.com/celebrate/sv-apostoli-stahij-amplij-urban-urvan-narkis-apelij-i-aristovul-ot-sedemdesette-apostoli-news_572020.html", "text": "      Свети Стахий бил поставен от свети апостол Андрей за епископ във Византион; заедно с него свети Стахий въздигнал църква в Аргиропол*. Като събрал тук много верни, той ги поучавал на заповедите Христови. Той се трудил така цели шестнадесет години и след такива подвизи предал душата си на Господа.      Апостол Андрей ръкоположил в сан епископ Амплий и Урбан, Амплий - в Диоспол**, Урбан - в Македония. Те ревностно проповядвали Христовото учение и разрушили много идолски капища; с това те настроили против себе си елините и иудеите. Тези врагове на Христовата вяра предали на мъчения светите мъченици, които се удостоили да получат неувяхващи венци.   Светите Наркис, Апелий и Аристовул също проповядвали Христовото Евангелие: Наркис - в Атина, Апелий - в Ираклия, Аристовул - в Британия. Тези свети мъже след много трудове и подвизи предали душите си на Господа.    © Жития на светиите, преведени на български език от църковно-славянския текст на Чети-минеите (\"Четьи-Минеи\") на св. Димитрий Ростовски.        ", "date": "2019.10.31", "title": "Св. апостоли Стахий, Амплий, Урбан (Урван), Наркис, Апелий и Аристовул от седемдесетте апостоли"}
{"url": "https://www.actualno.com/asia/nov-silen-trus-na-filipinite-news_1390232.html", "text": "      По-малко от два дни, след като 8 души загинаха при мощно земетресение във Филипините, същото място беше разтърсено от нов силен трус, съобщава АФП.      Земетресение с магнитуд 6,5 изкара хиляди на улицата на остров Минаданао. Хората опразниха училища, молове и частни имоти, след като сградите започнаха да се клатят застрашително, пише БГНЕС.   Епицентърът на земетресението отново беше югозападно от град Давао. Съобщава се за повредени сгради - със сигурност е рухнал хотел в град Кидапаван, но там не е имало хора.\r\n\"Всички избягаха на улицата. Беше поне толкова силно, колкото земетресението във вторник\", каза кмета на град Тулунан Реуел Лимбунган.  Геологическият топографски институт на САЩ (USGS) обяви, че няма опасност земетресението да образува вълни цунами.\r\nВъв вторник четирима загинаха в свлачище, активирано от земетресението. 15-годишен ученик беше убит, докато се опитвал да излезе от сградата на училището, а млад мъж загина под рухнала стена. Впоследствие официално беше потвърдена смъртта на още двама души. Ранените бяха поне 50, като много от тях бяха ученици, пострадали при паническо бягство от учебно заведение.   Само преди две седмици имаше още едно земетресение с магнитуд над 6, като и тогава имаше поне 5 фатални случая.    Филипините са разположени върху т.нар. Тихоокеанският огнен пръстен, който представлява огромен регион с чести земетресения и вулканична дейност. ", "date": "2019.10.31", "title": "Нов силен трус на Филипините "}
{"url": "https://www.actualno.com/society/dyrjavata-dava-nad-13-mln-leva-za-otbeljazvane-na-nacionalnite-praznici-zad-granica-news_1390584.html", "text": "      Малко над 1,3 млн. лева дава държавата за отбелязването на националните празници сред диаспорите ни в чужбина. Точната сума е 1 320 062,52 лева и представлява символичен процент от бюджетната издръжка на Министерството на външните работи. Това стана ясно от данни, предоставени на от МВнР по Закона за достъп до обществената информация.      В тях е посочено, че средствата, които се отделят за цялата 2019 г. за въпросните чествания, са в размер на 0,995% от бюджета на външното министерство. Средно те излизали по около 1,15% от издръжката на задграничните ни представителства.\r\n6 са националните празници, които се отбелязват в мисиите ни в чужбина. Сред тях е и днешният Ден на будителите.\r\nЗаради ограничените средства се налагало при организирането на събития от дипломатическите и консулските представителства на България да се прибягва до търсене на подкрепа от българските общности. Също така се разработвали проекти по линия на Комуникационната стратегия и се разчитало на дарения от физически и юридически лица. От справката става ясно още, че в държавите с по-голям брой български общности и по-тесни двустранни отношения, честванията на задграничните официални празници е по-интензивно. По последни данни най- много българи зад граница има в Германия - 416 хиляди. След това се нареждат Турция с 350 хиляди и САЩ с 300 хиляди. Гърция и Испания също са в топ 5. В южната ни съседка, по данни на Външно, живеят 300 000 души, а в Испания- 250 000 българи. Следват ги Великобритания - 200 хиляди, Италия - 120 хиляди, Франция между 60-80 000, Канада - 70 000, Австрия - 35 000, Молдова – 31 000, Кипър – 25 000, Чехия също 25 000.  Изненадващо, но в Южна Африка също имаме сериозна диаспора - около 20 хиляди. В Швейцария нашенците са 12 000, Норвегия – 7000, Обединените арабски емирства - 7000, Малта – 6000, Полша – 4000 и 1000 в Йордания.\r\nНационалният празник 3 март се чества във всички задгранични представителства- посолства, консулства или постоянни представителства. Изключения са случаите, когато се възпрепятстват поради военен риск, природен катаклизъм или отсъствие на акредитиран извънреден и пълномощен посланик, уточняват от МВнР, като посочват, че за националния празник мисиите ни дават официален прием, на който се канят както високопоставени лица от съответната страна, така и представители на дипломатическия корпус от партньорски държави и приятели на България от местните общности. Празненството бива съпътствано с музикална програма и концерти.\r\nКъм тази практика са се придържали през годините, посочват още от ведомството. 24 май - Денят на българската просвета и култура и на славянската писменост, задграничните представителства отбелязват, като провеждат срещи с българската общност в съответната страна и организират концерти, фестивали, изложби, филмови прожекции и други културни събития. По този начин се давало възможност да се достигне до по-голям кръг от местната общност и да се изтъкне културно-историческото богатство и принос на България за световното културно наследство.    Сред отбелязваните празници са още 6 септември - Ден на Съединението и 22 септември - Ден на Независимостта и 6 май - Гергьовден. Също така се отбелязват и годишнини, които имат значение за двустранните отношения поднасят се венци и цветя на български паметници и военни гробища в страните, в които има такива. ", "date": "2019.10.31", "title": "Държавата дава над 1.3 млн. лева за отбелязване на националните празници зад граница"}
{"url": "https://www.actualno.com/education/direktorite-na-uchilishtata-reshavat-dali-da-ima-chasove-v-denja-sled-balotaja-news_1390208.html", "text": "      Учениците се завръщат в училищата в понеделник, ден след предстоящия в неделя втори тур от местните избори. Директорите на школата, в които на балотажа ще бъдат поставени урни, масово са решили да не губят още един понеделник и са обявили за учебен 4 ноември, пише „Монитор“. Така родителите ще се лишат от възможността за четири последователни дни почивка с децата си, тъй като петък, 1 ноември, също е официален неучебен ден, тъй като тогава по традиция се отбелязва Денят на народните будители.      Общо 9 областни града избраха свой кмет на първи тур и в тях училищата ще имат редовни часове. Сред 18-те, в които тази неделя ще се проведе балотаж, пък са София, Варна, Пловдив, Сливен и Русе. Според заповед на МОН, училищата на тяхната територия, в които няма изборни секции, ще провеждат нормално своите часове. В школата, в които ще се гласува пък директорите ще решат дали да се учи, или денят след вота да бъде неучебен, но присъствен и за децата да бъде организиран спортен празник, занимания по дейности по интереси, или посещения в музеи.   В София избирателни секции има в 174 от всички 273 училища. Това означава, че в близо 1/3 от тях задължително ще се провеждат учебни занятия, а в останалите ръководството решава. „Директорите имат правомощието както да обявят деня след изборите за неучебен, но присъствен, така и да променят дневния режим. Те могат да започнат в 9 часа вместо в 7.30 часа и да имат редовни занятия“, обяснява пред „Монитор“ шефката на образователния инспекторат в столицата Ваня Кастрева.\r\n4 ноември ще бъде учебен ден и за училищата в община Варна. Във Велико Търново, където бе решено още тази неделя кой ще управлява следващите четири години малчуганите също ще имат занятия. В други населени места в областта обаче няма да се учи без значение дали училищата ще бъдат използвани като секции за балотаж или не. В Пловдив пък в класните стаи ще бъдат само децата, в чиито школа не се упражнява правото на вот. В останалите хлапетата ще бъдат изкарани на спортна площадка, на разходка до Альоша, или в някой музей.   ", "date": "2019.10.31", "title": "Директорите на училищата решават дали да има часове в деня след балотажа"}
{"url": "https://www.actualno.com/society/otbeljazvame-mejdunarodnijat-den-na-cherno-more-news_1390197.html", "text": "      На 31 октомври отбелязваме Международния ден на Черно море. Днес се навършват 23 години от подписването на Стратегическия план за действие за възстановяване и опазване на Черно море.      През последното десетилетие на миналия век учени установяват, че Черно море почти е загубило способността си да се възстановява от замърсяването, което причиняват хората. Заради опасността това да доведе до необратими последствия за черноморската екосистема, на 31 октомври 1996 г. е приет Стратегическият план за действие. Той е подписан от шестте държави, които имат излаз на Черно море - България, Грузия, Румъния, Русия, Турция и Украйна.   Документът очертава рамката на сътрудничество между черноморските държави по отношение на състоянието и бъдещето на Черно море и региона. Той е разработен въз основа на приетата през 1992 г. Букурещка конвенция и на последвалата Одеска декларация от 1993 г.\r\nПрез 2009 г. влиза в сила обновен Стратегически план за действие за опазване на околната среда и възстановяване на Черно море. В него са заложени дългосрочни цели за качеството на черноморската екосистема, посочват се конкретни мерки за намаляване на замърсяването, подобряване на управлението на живите ресурси и насърчаване на човешкото развитие по начин, който не вреди на околната среда, пише БГНЕС.   ", "date": "2019.10.31", "title": "Отбелязваме Международният ден на Черно море "}
{"url": "https://www.actualno.com/america/vijte-pylnija-zapis-na-specoperacijata-pri-kojato-beshe-ubit-al-bagdadi-video-news_1390261.html", "text": "       На специална пресконференция в Пентагона генерал Кенет МакКензи показа видео от удара срещу лидера на \"Ислямска държава\"       Вижте цялата пресконференция в следващото видео. Пуснатият запис е малко над минута.    Ал Багдади беше убит в събота при на границата между Сирия и Турция. В неделя съветникът по националната сигурност Робърт О\"Брайън заяви в ефира на NBC, че тялото на командира на ИДИЛ ще бъде погребано по същия начин, както това на Осама бин Ладен през 2011 г. Този подход е избран, за да се избегне превръщането на гроба на терориста в място за поклонение.  В следващото видео можете да видите     Междувременно стана известно, че кюрд ще вземе наградата от $25 млн., обявена за залавянето на лидера на \"Ислямска държава\", писа Washington Post. е от близкото обкръжение на лидера на \"Ислямска държава\" Абу Бакр ал Багдади и е помогнал да бъде установено местонахождението му. Според инвормацията на изданието, той е един от най-активните участници в групировката и е координирал придвижването на Багдади . Информаторът е помогнал на лидера да се укрие в населеното място Бариша, провинция Идлиб в Северозападна Сирия.     ", "date": "2019.10.31", "title": "Вижте пълния запис на спецоперацията, при която беше убит Ал Багдади (ВИДЕО) "}
{"url": "https://www.actualno.com/business/dyrjavnijat-budjet-za-dogodina-akcent-vyrhu-zaplati-bsk-s-redica-kritiki-news_1390233.html", "text": "      Проектът за държавния бюджет за догодина трябва да бъде обсъден на днешното редовно заседание на правителството, показва дневния ред на събитието.      Финансовият министър Владислав Горанов съобщи по време на заседанието на Тристранката вчера, че бюджетът влиза още на следващият ден в Министерския съвет. Социалните партньори вече обсъдиха основните му параметри, припомня БГНЕС.\r\nЗа следващата година кабинетът предрича ръст на икономиката с 3,3%. Прогнозният БВП се очаква да достигне 126,7 млрд. лева, през 2021 г. – 134,9 млрд., 2022 г. – 143,3 лв. За догодина се чакат 47 млрд. лева приходи. Очакванията са в периода 2020-2022 година да намалява безработицата и тя да стигне до 4%, след като през тази година е 4,4%.   За следващата година е заложено увеличение на 10% разходите за персонал. По отношение на данъчната политика, запазват се данъчните ставки през целия мандат на кабинета. Ще продължат и данъчните облекчения за земеделските стопани. За 2020 година през бюджета ще към общините ще бъдат трансферирани над 4,2 млрд. лв. или с 460 млн. лева повече спрямо тази година.  \"Смятам, че липсата на изненади в бюджета е добра новина. Чухме и такива критики. Запазваме данъчната тежест, държавният дълг намалява. Оптимисти сме, че всички управленски цели в мандата се изпълняват. Анонсираното намерение за средна заплата от 1400-1500 лева е постижимо и възможно, има достатъчно буфери \", коментира вече финансовият министър Владислав Горанов.\r\n\"Догодина минималната работна заплата ще бъде 610 лв., което ще бъде и минимален осигурителен праг. Максималният остава 3000 лв., а от 1 юли догодина пенсиите се увеличават с 6,7%. Инфлацията леко ще се е забави. Ще има ново увеличение на заплатите в държавната администрация с 10%, а на учителите със 17%\", обобщи Горанов. Виждането на бизнеса        От БСК подкрепят средносрочните намерения на държавата за бюджета, но предупреждават, че в много области държавата си поставя твърде амбициозни и нереалистични цели. Заради това камарата иска законови промени, за да може неправителствени организации да оценяват дали готвените политики и отделените за тях пари са релевантни. Традиционно, бизнесът се обяви против адиминстративното увеличение на минималната заплата, като посочва, че готвеното увеличение на минималната заплата и на заплатите в администрацията не се съобразява по никакъв начин с икономическия растеж. Синдикатите обаче са категорични - дори с това увеличение, доходите в България са 44% от средноевропейските, т.е. колкото и сега . БСК иска и преформатиране на режима за управление на отпадъците и т. нар. продуктови такси, изплащане на трудовите възнаграждения по сметки на наетите лица, придобиване на право на пенсия и обезщетения от ДОО срещу внесени осигурителни вноски, ограничаване на осигурителните измами с т. нар. експертиза на работоспособността чрез въвеждане на международната класификация на функционалността, човешкото здраве и уврежданията на СЗО (ICF), интеграция на регистрите на трудовите договори и осигурените лица, подобряване на контрола над недекларирания труд, приемане на пакет от мерки за увеличаване на трудовия живот и ред други решения.\r\nКамарата изрично казва и за бюджета на НЗОК , че липсват решения за ограничаване на разходите за лекарства, които достигат до 30% от бюджета, при средно равнище за страните от ЕС 15-18%.\r\n\"От години размерът на осигурителните вноски, които държавата превежда за осигурените от нея лица (пенсионери, деца, безработни, учащи се), не съответства на реалните разходи за лечение на този контингент. За 2020 г. вноската от държавата за едно лице ще е около 34 лв. при среден размер, дължим за осигурени лица по трудови отношения, от 80 лв. Не са изяснени редът и източникът за погасяване на просрочени задължения на болниците, които в голямата си част са държавни. Налице е реална опасност погасяването на тези задълженията да се прехвърли за сметка на предвидените за 2020 г. средства за болнична помощ, което допълнително ще дебалансира системата. Катастрофално е състоянието на редица общински болници, голяма част от които са пред технически фалит. Същевременно, предвиденото увеличение в държавния бюджет за 2020 г. за делегираните от държавата дейности за текущи разходи е само 14,9 млн. лв. при общ размер от 170 млн. лв.\", предупреждава още БСК.\r\nОтделно, БСК се тревожи и за икономическия ефект от усилията на България да влезе в еврозоната - конкретно Камарата се тревожи дали няма да има криза на имотния пазар заради общото увеличение на заплатите на чиновниците като част от прогнозите за увеличаване на потреблението . Освен това, бизнесът предупреждава и за външни негативни ефекти като Brexit и очакванията за трудни времена пред европейската икономика предвид чакани негативни глобални тенденции. Каква новина дойде във връзка с валутния съюз на ЕС за България - припомнете си в ! ", "date": "2019.10.31", "title": "Държавният бюджет за догодина - акцент върху заплати, БСК с редица критики"}
{"url": "https://www.actualno.com/politics/borisov-rekordno-niska-bezrabotica-kojto-ne-iska-da-raboti-toj-ne-raboti-news_1390299.html", "text": "      \"В началото на мандата с колегите от \"Обединени патриоти\" поехме ангажимент брутният вътрешен продукт (БВП) да е 110 млрд. лева. В момента той е близо 119 млрд., а в края на мандата очакваме 130 млрд. лева. Мисля, че и повече. Но това е най-видния показател как се развива държавата. Миналата година ви казах, че е в добра кондиция, сега мога да ви кажа, че е в по-добра кондиция.\" Това заяви премиерът Бойко Борисов в началото на редовното заседание на кабинета, предаде БГНЕС. На него министрите ще обсъдят .      Борисов се похвали, че страната ни е трета в Европейския съюз (ЕС) по нисък външен дълг . Премиерът подхвана темата, защото \"имаше много спекулации\". \"По времето на управлението тези 3 години външния дълг намаля с 31% и от 28 % до  края на мандата сме планирали да е 19,5 %. Това показва отговорността  към следващите поколения и, че харчим толкова,колкото изкарваме“, добави  министър-председателят.    Безработицата отива на рекордните 4% по думите на премиера, \"на практика  само тези, на които не им се работи, те не работят\", категоричен беше  премиерът.\r\nМинистър-председателят отново изтъкна за добрите резултати в контрабандата с цигари, материалният му израз са 3 млрд. лв. повече в бюджета, уточни Борисов. \"Затова си позволявам да изпълнявам и програмата за двойно увеличение на , защото образованието ни е основен приоритет. И навсякъдевъв всички сектори са отделени повече пари. Както поехме ангажимент, 10% увеличение на доходите. Само за образование 600 млн.лв. се дават допълнително. Само заплатите на учителите са 360 млн. лв. Защото сме убедени, че колкото по-образована е нацията, толкова по-конкурентоспособни сме\" , добави Борисов.  Борисов коментира и предвидените в бюджета допълнителни пари за здравеопазване , като припомни, че са предвидени и 60 милиона  допълнително за Спешната помощ. „Нека тези пари да стигнат до сестрите  лекарите и да им се повишава възнаграждението. И това, което съм поел като личен ангажимент, не само да достроиме клиниката в Пирогов, но и цялостно саниране на сградата\", заяви премиерът. При посещението си преди дни в реновираната клиника по изгарания и пластична хихругия в Пирогов, той даде това обещание. Разходката му можете да .\r\n\"Така че проектирайте го, защото най-много се ползва от народа тази болница\", заръча Борисов на министрите.   Премиерът посочи, че в сферата на отбраната България постига всички стандарти на НАТО след закупените 8 нови бойни самолета. „Така че, това, което сме обещали, го изпълняваме в пълния му обем. Повече пари има и за култура, спорт и инфраструктурни проекти“, завърши премиерът.     ", "date": "2019.10.31", "title": "Борисов: Рекордно ниска безработица - който не иска да работи, той не работи"}
{"url": "https://www.actualno.com/showbusiness/oshte-edna-jena-obvinjava-kuba-guding-djuniyr-za-seksualen-tormoz-news_1390224.html", "text": "      Носителят на Оскар Куба Гудинг Джуниър беше обвинен в сексуално посегателство от трета жена, информира БГНЕС, цитирайки Reuters.      51-годишният американец вече беше обвинен от една жена, че я хванал за гърдите и от друга, че я опипал по задните части.   Новото обвинение все още не е обявено официално, но адвокатът на Куба Гудинг Джуниър каза, че има такава процедура и клиентът му ще пледира невинен. \"Всичките три обвинения са напълно мошенически\", каза адвокат Марк Хелър в Ню Йорк.\r\nСпоред юриста, и от трите инцидента има видеозаписи, които оневиняват клиента му.  Куба Гудинг Джуниър спечели Оскар за поддържаща мъжка роля за играта му в \"Джери Магуайър\" през 1997 година. Той вече се яви в съда на 15 октомври по първите две обвинения и пледира невинен.\r\nПрокурорите казаха, че ще покажат на съда тенденция в поведението на Куба Гудинг Джуниър, защото разполагали с показания на 12 жени, станали обект на нежелан физически контакт или натрапчиво поведение и намеци от актьора.   Куба Гудинг Джуниър, който е разведен, е един от десетки мъже в политиката, шоубизнеса, спорта и бизнеса, които бяха обвинени в сексуални посегателства, откакто големият скандал с магната Харви Уайнстийн даде началото на движението #MeToo. Уайнстийн ще бъде съден в Ню Йорк през януари, като две жени го обвиняват в изнасилване, а той отрича да са правили секс без съгласието и на двете страни.     ", "date": "2019.10.31", "title": "Още една жена обвинява Куба Гудинг Джуниър за сексуален тормоз"}
{"url": "https://www.actualno.com/sofia/fandykova-otgovori-za-demokratite-za-romskija-vot-za-manolova-i-za-geshev-news_1390262.html", "text": "      Най-важното за мен е, че две трети от гласовете на хората отидоха вдясно. За 10 години управление сме допуснали грешки, но имаше и сериозни конкуренти. Така лидерът след първия тур на местните избори в София      Кметицата призна, че \"изборите са силно мажоритарни\" и предупреди, че \"София няма време за губене\". Тя каза пред bTV и, че може да има загуба на инерция при смяна на управлението.   \"Не се пазаря, отидох явно\", посочи Фандъкова за срещата си с \"Демократична България\" (ДБ). На въпрос защо го е направила сега, а не след изборите например, кметицата обясни, че срещата не е била медийна и това било така, защото от ДБ така искали. \"Търся винаги подкрепа за развитието на града, имаме важни сфери, в които имаме сходни виждания – административната реформа, електронизацията\", изброи Фандъкова. Тя отрече да е воден разговор с Христо Иванов и Атанас Атанасов за бъдещи общи действия между ДБ и ГЕРБ в Столичния общински съвет (СОС). \"Не съм си сменяла цветовете и позициите, винаги съм гласувала вдясно\", добави кметицата по адрес на Мая Манолова, като каза и, че е имала срещи още със \"Спаси София\" и ВМРО, за да има мнозинство в Столичния общински съвет по определени, важи теми.\r\nФандъкова обаче видя като успех резултатът на ГЕРБ в Столичния общински съвет. Там влизат 27 общински съветници от партията на Бойко Борисов. Заради \"Спаси София\" и изборното законодателство ГЕРБ всъщност има възможност да контролира решенията, които се вземат с обикновено мнозинство – подробности си припомнете в !  Относно обвиненията за купен и контролиран ромски вот, Йорданка Фандъкова отговори, че Манолова си е направила цялата кампания \"с внушения и лъжи\". \"Вълкът козината си мени, нравът – не\", каза още кметицата и убедено заяви, че не може София да се спечели с купен вот и че 40 000 гласа разлика (161 909 на 123 714 гласа за Фандъкова) не се правят с 300 гласа в една секция. \"Избори не купувам\", категорична беше кметицата и припомни Костинбродската афера: \"Жалко, че нищо ново не могат да измислят тайните сценаристи на г-жа Манолова\" предвид идеята на Манолова да има прокурори на място в ромските секции в изборния ден. Припомнете си в каква подкрепа събира Фандъкова при \"Факултета\".\r\nПълно лицемерие – така Фандъкова описа позицията на Мая Манолова в подкрепа на протеста заради избора на главен прокурор. Къде беше тя на 24 октомври (тогава беше ), попита Фандъкова и не отговори каква е нейната позиция, защото \"не би си позволила да се направи на герой\" два дни преди изборите. Кметицата уточни, че има позиция като гражданин, без да я казва, а засегна и това – Фандъкова да бъде питана и да каже какво мисли за избора на Гешев.   По отношение на липсата на нов дебат с Мая Манолова, преди балотажа, Фандъкова посочи, че е искала дебат по сериозни въпроси. Г-жа Манолова още не представя екип, а само след месец новият кмет трябва да предложи проект за бюджет в София, каза столичната кметица и припомни, че 6 пъти е била на дебат с Манолова и на конкретните ѝ въпроси Манолова не е отговорила. \"Очевидно г-жа Манолова мисли, че работата на кмета е да тича непрекъснато в кабинета на премиера – не е така\", заяви Фандъкова.    За финал кметицата обясни, че си е взела за урок случилото се с \"Граф Игнатиев\". По отношение на чистотата на въздуха, Фандъкова обясни, че е защитила проект за подмяна на печките на 6000 домакинства, но не каза какъв е очакваният ефект от това и не даде статистически данни колко домакинства в София се отопляват на твърдо гориво, което вдига нивото на фини прахови частици. Такива статистически данни за последно представи \"Спаси София\", която вкара в новия Общински съвет Борис Бонев, в рамките на стартираната от сегашното управление на София инициатива \"Визия за София\" - вижте статистиката в ! Колко замърсява една печка - припомнете си в ! ", "date": "2019.10.31", "title": "Фандъкова отговори - за демократите, за ромския вот, за Манолова и за Гешев "}
{"url": "https://www.actualno.com/cite/kogato-mislish-v-opredeleni-shemi-i-modeli-ti-prodyljavash-da-si-takyv-news_1390266.html", "text": "      Така столичната кметица и водач на местните избори в София след първи тур Йорданка Фандъкова коментира основния си съперник Мая Манолова пред bTV.      \"Жалко, че нищо ново не могат да измислят тайните сценаристи на г-жа Манолова\", каза още Фандъкова, която счита кампанията на Манолова за изградена на основата на внушения и лъжи. Какво още каза Фандъкова - научете в !    ", "date": "2019.10.31", "title": "Когато мислиш в определени схеми и модели, ти продължаваш да си такъв"}
{"url": "https://www.actualno.com/interest/prouchvanija-pokazvat-nasekomite-v-germanija-izchezvat-news_1390231.html", "text": "      Ново проучване на университет в Мюнхен показва, че насекомите изчезват, пише БГНЕС, позовавайки се на Deutsche Welle.      След като през 2017 година известен инсектолог алармира, че броят на насекомите драстично спада, в три защитени области на Германия били проведени проучвания. Двама еколози от Техническия университет в Мюнхен ръководили изследванията, които потвърдили данните на колегата им отпреди 2 години.   Себастиан Зайболд и Волганг Вайсер систематизирали данни, събирани 10 години в масива Швабска Юра в Южна Германия, националния парк Хайних в провинция Тюрингия и биорезервата Шорфхайде в северната провинция Бранденбург. Данните обхващали показания от над 150 точки в полето и 140 точки в горите, като били изследвани над 1 милион летящи и пълзящи насекоми от 2700 вида.\r\nИзводите били стряскащи - както в полето, така и в горите, насекомите са намалели с между 40 и 67% само за 10 години. По-драматичен бил спадът в полето, където били изчезнали две трети от насекомите.  Учените смятат, че измирането на насекомите е свързано със земеделието.\r\n\"Не очаквахме такъв голям спад само за едно десетилетие. Това е плашещо. Но същевременно пасва на картината, която рисуват все повече изследвания\", казва Вайсер.   Природозащитници призовават за забрана на инсектицидите и особено на неоникотиноидите, които вече бяха забранени във Франция. Много гласове се чуват и за забрана на хербицида глифозат, за който се смята, че влияе зле на биоразнообразието като цяло.     ", "date": "2019.10.31", "title": "Проучвания показват - насекомите в Германия изчезват"}
{"url": "https://www.actualno.com/business/pravitelstvoto-pak-reshi-da-ne-riskuva-da-uvelichava-sredstvata-v-srebyrnija-fond-news_1390397.html", "text": "      Средствата от т.нар. \"Сребърен фонд\" (Държавния фонд за гарантиране устойчивост на държавната пенсионна система) няма да бъдат инвестирани в пазарни инструменти, а ще останат на депозит в БНБ или под формата на други инструменти по сметки в БНБ. Това става ясно от решение на правителството на днешното заседание.      Министерският съвет обяснява, че няма да има вложение на парите, защото \"настоящите пазарни условия не предполагат реализирането на висока доходност при желаните ниски нива на инвестиционен риск\".   Припомняме, че идеята на Сребърния фонд беше да бъде трупан допълнителен актив чрез пазарна дейност с цел по-голяма стабилност. Сребърният фонд беше създаден с част от излишъка в бюджета през 2007 година, като трябваше да подпомага пенсионната система след 2018 година. Впоследствие беше приет закон, в който се посочва от какви източници на приходи ще бъде захранван и как може да бъде управляван. В него трябва да влизат парите от приватизация, от концесии, както и 25% от излишъка в бюджета, ако има такъв. Пак по закон до 70% от средствата могат да се инвестират в акции на страни - членки на ЕС, до 30% в акции на трети страни и до 30% в облигации.\r\nПрез миналата година , че постъпленията по фонда съвсем намаляват. В Закона за държавния бюджет за тази година беше предвидено да не се внасят пари от концесията на Летище София в Сребърния фонд, заради което . А с днешното решение правителството следва , като днес одобри два документа в рамките ѝ - Дългосрочната инвестиционна политика на Държавния фонд за гарантиране устойчивост на държавната пенсионна система и Средносрочната стратегия за инвестиране на средствата на Фонда за периода 2020-2022 г.  \"Одобреният консервативен подход гарантира минимизиране на негативните ефекти и проявите на волатилност на международните капиталови пазари. Това, от своя страна, съответства на текущата пазарна среда и води до избягване на риска от намаляване средствата на Фонда, което е неприемливо от гледна точка на основната му функция\", казват от МС.\r\nДвата стратегически документа ще бъдат актуализирани ежегодно, в съответствие с тенденциите на финансовите пазари и при оценка на риска. Този подход позволява своевременното и адекватно предефиниране на инвестиционната политика и средносрочната стратегия на Фонда при настъпили промени в пазарната среда. ", "date": "2019.10.31", "title": "Правителството пак реши да не рискува да увеличава средствата в Сребърния фонд"}
{"url": "https://www.actualno.com/showbusiness/slavi-objavi-koga-shte-iztegli-pechelivshite-ot-tombolata-s-nagradi-news_1390335.html", "text": "      Слави Трифонов обяви кога ще бъдат изтеглени печелившите победители от томболата с наградите от \"Шоуто на Слави\".      По повод фалшивата публикация във Facebook, която призоваваше потребителите да споделят снимка по повод старта на новата телевизия \"7/8\" и така да спечелят телевизор, Слави написа: \"Много ви моля, бъдете по-внимателни, защото в интернет има всякакви хора. За съжаление - и хора, които лъжат и обещават неща на наш гръб. Това е моята страница, на която може да получавате обективна информация\", коментира Трифонов в социалната мрежа.   \"Истината е, че на 4 ноември от 22:00 ч., във \"Вечерното шоу на Слави Трифонов\" ще изтеглим печелившите от томболата с подаръците от \"Шоуто на Слави\". Силата е в истината!\", завършва публикацията на Слави, която е подкрепена и със следващото видео.     ", "date": "2019.10.31", "title": "Слави обяви кога ще изтегли печелившите от томболата с награди"}
{"url": "https://www.actualno.com/asia/poshtenski-slujiteli-v-japonija-prisvoiha-5-miliona-dolara-news_1390310.html", "text": "      Двама пощенски служители в Япония са успели да присвоят почти 5 милиона долара от препродажбата на използвани пощенски марки, съобщава агенция „Киодо”.      Престъплението е било докладвано на ръководството на пощенската служба още през 2018 г., но не му е била дадена гласност. Според предварителната информация, с препродажбата на използвани марки са се занимавали ръководни служители на два пощенски клона в Токио.   Разследването показало, че в продължение на три години ръководителят на единия пощенски клон е продавал използвани пощенски марки на обща стойност 3,68 милиона долара, а ръководителят на втория – за 1,29 милиона долара.\r\nМарките са продавани в павилиони за намалени билети само за разплащане на пощенски пратки от компании, които са имали право да заплащат за пощенски услуги с предварително закупени марки.  Въпреки че всички нелегално използвани марки са били предназначени за преработка, върху тях вероятно не е имало пощенски печат, което е позволило повторното им използване от нарушителите за лична изгода.\r\nОт пощенската служба на Япония са потвърдили факта на нарушението, но са уточнили, че все още се води разследване по случая. ", "date": "2019.10.31", "title": "Пощенски служители в Япония присвоиха 5 милиона долара "}
{"url": "https://www.actualno.com/europe/boris-djonsyn-verojatno-shte-specheli-predsrochnite-izbori-vyv-velikobritanija-news_1390228.html", "text": "      Предсрочните парламентарни избори във Великобритания ще бъдат спечелени от управляващата Консервативна партия на премиера Борис Джонсън, сочи проучване на тиражния британски таблоид Daily Mail, предаде БГНЕС.      Консерваторите имат подкрепата на 34% от британците. Лейбъристите на Джереми Корбин изостават с 8% и са подкрепяни от 26% от избирателите.   Голям скок в сравнение с резултатите от последните избори се очаква да направи партията на Либералните демократи. Тя има подкрепата на 19 процента от избирателите, при условие, че през 2017 година за проевропейската партия събра под 8 процента.\r\nПартията Brexit на Найджъл Фарадж има подкрепата на 12% от гласоподавателите.  Изборите са на 12 декември, а Джонсън и лидерът на опозицията Корбин започват предизборната си кампания днес (31 октомври). ", "date": "2019.10.31", "title": "Борис Джонсън вероятно ще спечели предсрочните избори във Великобритания"}
{"url": "https://www.actualno.com/starazagora/s-premiera-na-afrikankata-otkrivat-50-ija-operen-festival-v-stara-zagora-news_1390287.html", "text": "      С премиера на операта „Африканката“ от Джакомо Майербер на 22 ноември ще се открие 50-ото издание на Фестивала за оперно и балетно изкуство (ФОБИ) в Стара Загора. Спектакълът е копродукция на Старозагорската опера и Дойче Опер - Берлин, която е дарила 850-те костюма за постановката. Режисьор на постановката е Вера Немирова, която е част от постановъчния екип на Дойче Опер. Операта се поставя за пръв път не само в България, но и на Балканите. Според директора на Държавна опера - Стара Загора Огнян Драганов това е „една опера, за която чакахме три години, за да дръзнем да я направим“.      „Това е събитие, което вече 50 години доказва своята виталност. Трябва да сме горди, че то се организира от община Стара Загора и Държавна опера Стара Загора тук на сцената на операта\", каза директорът Огнян Драганов. \r\n„Фестивалът на оперното и балетното изкуство е една от най-престижните визитки на този град. Община Стара Загора е последователна в своята подкрепа. По наше желание в тазгодишната програма се обръща внимание на старозагорските представители\", каза Диана Атанасова, началник на отдел „Култура“ в общината. \r\nПрограмата на музикалното събитие, което ще се проведе от 22 ноември до 7 декември, е селекция на уникални спектакли, оперни и балетни премиери, отбелязване на знакови годишнини, изложби и срещи с публиката.  Във ФОБИ тази година с оперни спектакли ще гостуват Опера Балтик от Гданск, Полша, със спектакъла „Таис“ от Масне и Държавна опера - Пловдив, с „Фалстаф“ от Джузепе Верди.\r\nБалетната трупа на Старозагорската опера, която отбелязва 70-годишнината си тази година, ще представи премиерата на  „Шопениана“ с хореограф Снежана Дескова и балета „Ромео и Жулиета“. \r\nС концерт „Непознатият свят на операта“ от рядко изпълнявани увертюри и музикални фрагменти ще участва Националният симфоничен оркестър на консерваториите в Италия.    Фестивалът ще обърне специално внимание на 50-годишната сценична дейност на старозагорската оперна прима Стефка Минева,за която ще има оперна гала с диригентство Владимир Бошнаков, а преди това публиката ще има среща със Стефка Минева. \r\nВ рамките на тазгодишната програма ще бъдат отбелязани и 120 години от рождението на Панчо Владигеров с концерт на Академичния симфоничен оркестър на Националната музикална академия „Проф. Панчо Владигеров“, и 90-годишнината от рождението на основателя на ФОБИ - диригентът Димитър Димитров (1929-1999), с прожекция на спектакъла на операта „Набуко“ от Джузепе Верди, телевизионна продукция от фонда на БНТ (1983). С представяне на книга и документален филм ще бъде отбелязана и 100-годишнината от рождението на един от „строителите“ на българските оперни театри и симфонични оркестри Руслан Райчев. ", "date": "2019.10.31", "title": "С премиера на „Африканката“ откриват 50-ия оперен фестивал в Стара Загора"}
{"url": "https://www.actualno.com/europe/mr-order-napuska-parlamenta-video-news_1390405.html", "text": "      Днес е последният работен ден на Джон Бъркоу като председател на британския парламент.      В емоционално сбогуване с колегите си той разказа, как по време на изборите през 2017г. е обещал на семейството си това да са последните му избори. След като парламентът реши Великобритания да има извънреден вот на 12 декември, Бъркоу обяви своето решение да напусне с последния работен ден на парламентаристите преди вота.\r\nВижте още от емоционалната реч за сбогуване с депутатите на екстравагантния политик, който ще остане в историята като най-дългогодишният председател на парламента в съвременната история на Великобритания.    След като през последните 10 години той ръководеше Камарата на общините, от 1 ноември ще се посвети на хобитата и семейството си. Премиерът Борис Джонсън, с когото не веднъж кръстосваха шпаги през последните месеци, поде шеговития тон и заяви, че Бъркоу борави с времето по-умело е Стивън Хокинг и е най-дълго пенсиониращият се човек след Франк Синатра. Надявам се да се наслаждавате напочивката си, завърши премиерът.  Според BBC преди Джон Бъркоу фигурата на говорителя в Камарата на общините се е възприемала по-скоро като административна, отколкото като политическа. С решенията и действията си обаче MR Order предава нов смисъл на позицията на говорителя на парламента, без да пропуска основното си задължение - да поддържа реда и дисциплината в парламента.    Джон Бъркоу ще бъде запомнен и с безкрайния си запас от шеги. Ето някои от най-популярните му реплики и шеги:   -къде без крясъка \"Ordeeeeeeeeeeeeer\"  - ... и всички интонационни разновидности на този призив:  - без грам забавяне Бъркоу следеше за реда в залата и за спазването на добрия тон на говорещите. Той не веднъж е размахвал пръст на премиера Борис Джонсън:     -правил го е и с Дейвид Камерън:      - не веднъж е призовавал за дисциплина в парламента, заявявайки, че не може да задържи парламентаристите като заложници, но ще се постарае да довършат работата си:    ", "date": "2019.10.31", "title": "Mr Order напуска парламента (ВИДЕО)"}
{"url": "https://www.actualno.com/business/eto-kolko-e-linijata-na-bednostta-predvidena-za-2020-godina-news_1390409.html", "text": "      На днешното си редовно заседание, правителството определи линията на бедност за 2020 година. Размерът ѝ ще е 363 лв. - с 15 лв. по-висок в сравнение 2019 година.      Сумата е определена в съответствие е Методиката за определяне на линията на бедност за страната. Размерът се изчислява на база линията на бедност определена от изследването \"Статистика на доходите и условията на живот (EU-SILC)\" и индекса на цените на малката по състав кошница.   Линията на бедност се използва при разработване на държавната политика в областта на доходите и жизненото равнище, при определяне на конкретни мерки за социална защита и е база за определяне на размера на финансовата подкрепа за хората с увреждания. ", "date": "2019.10.31", "title": "Ето колко е линията на бедността, предвидена за 2020 година"}
{"url": "https://www.actualno.com/healthy/ministrite-odobriha-budjeta-na-nzok-za-2020-g-news_1390400.html", "text": "      Министерският съвет прие Решение за одобряване на проект на Закон за бюджета на Националната здравноосигурителна каса за 2020 г.      Предвидени са 4,744 704,9 хил. лв.  приходи и трансфери. Здравноосигурителните приходи са в размер на 4,640 733,7 млрд. лв., от които 3,107 134,2 млрд. лв. са приходи от здравноосигурителни вноски и 1,533 599,0 млрд. лв. са трансфери за здравно осигуряване. Разчетените средства за здравноосигурителни вноски са в размер на 3,107 134,2 млрд. лв., което представлява увеличение с  264,880 млн. лв. в сравнение със същите през 2019 година. Трансферите за здравно осигуряване за 2019 г. са разчетени с ръст от 139 млн. лв. спрямо 2019 г., който се дължи на промяна в размера на пенсиите, от увеличение на минималната работна заплата и ръста от 5 на сто от осигурителния доход, върху който държавата внася здравни вноски за безработните, децата, социално слабите и др.   За неданъчни приходи са предвидени 20,571,2 млн. лв., което е с 811,4 хил. лв. повече спрямо заложените през 2019 г.\r\nРазходите и трансферите общо са в размер на 4,744 704,9 млрд. лв., в т.ч. разходи в размер на 4,739 172,7 млрд. лв., което е с 394, 227,7 млн. лв. повече спрямо Закона за бюджета на Националната здравноосигурителна каса за 2019 г. Общо текущите разходи са в размер на 4,594 950,7 млрд. лв., което представлява увеличение с 382 111 млн. лв. спрямо Закона за бюджета на Националната здравноосигурителна каса за 2019 г. Средствата за здравноосигурителни плащания са в размер на 4,453 976,8 млрд. лв., което представлява увеличение с 337,580,6 млрд. лв. спрямо Закона за бюджета на Националната здравноосигурителна каса за 2019 г.  Разпределението на средствата за здравноосигурителни плащания е следното:\r\n1. За медицински дейности -  2,850 282,6 млрд. лв., в т. ч: първична извънболнична медицинска помощ – 244 000 млн. лв.; специализирана извънболнична медицинска помощ (вкл. за комплексно диспансерно (амбулаторно) наблюдение) – 264 700 млн. лв.; медико-диагностична дейност – 94,300 млн. лв.; болнична медицинска помощ – 2,247 282,6 млрд. лв.   2. За дентални дейности – 179,800 млн. лв.    3. За лекарствени продукти, медицински изделия и диетични храни за специални медицински цели – 1,243 800,0 млрд. лв., като в това число се включват здравноосигурителните плащания за лекарствени продукти, медицински изделия и диетични храни за специални медицински цели за домашно лечение на територията на страната – 677,300 млн. лв., в т.ч. лекарствени продукти, назначени с протокол, за който се извършва експертиза – 365,156 млн. лв.; за лекарствени продукти за лечение на злокачествени заболявания в условията на болнична медицинска помощ, които НЗОК заплаща извън стойността на оказваните медицински услуги – 466,600 млн. лв.; за лекарствени продукти по списък за базова терапия на онкологични и онкохематологични заболявания, коагулопатии  и други редки заболявания - 99,900 млн. лв.; медицински изделия, прилагани в болничната медицинска помощ – 110 млн. лв.\r\n4. За здравноосигурителни плащания за медицинска помощ, оказана в съответствие с правилата за координация на системите за социална сигурност по проекта за 2020 г. са разчетени 70,094,2 млн. лв.\r\nПроектът на Закон за бюджета на Националната здравноосигурителна каса за 2020 г. е съставен в съответствие с бюджетната рамка при запазване на размера на здравноосигурителната вноска в размер на 8%.  С проектобюджета се постига гарантиране на пакета здравноосигурителни дейности в обхвата на задължителното здравно осигуряване, като през 2020 г. за Националната здравноосигурителна каса са осигурени 394,7 млн. лв. допълнителни средства за разходи и трансфери – всичко спрямо закона за 2019 г.    ", "date": "2019.10.31", "title": "Министрите одобриха бюджета на НЗОК за 2020 г."}
{"url": "https://www.actualno.com/pleven/dokumentalna-fotoizlojba-v-pleven-predstavja-istorijata-na-bylgarskoto-samoletostroene-news_1390396.html", "text": "      Документална фотоизложба „Самолетостроенето в България“ ще бъде открита утре, 1 ноември, в Регионалния исторически музей /РИМ/ в Плевен. Нейни организатори са Музеят на фотографията и съвременните визуални изкуства в Казанлък, Факултет „Авиационен“ на НВУ „Васил Левски“, Регионален академичен център – Плевен, Българско астронавтическо дружество – клон Пловдив, и общинската управа в Плевен.      Експозицията включва над 70 фотоса, които са селектирани и подредени тематично. Освен уникални снимки от историята на българското самолетостроене, тя представя и важни и малко известни документи от служебни и лични архиви. Изложбата проследява развитието на българското самолетостроене като едно от големите индустриални предизвикателства през 20 век. У нас са разкрити три самолетни фабрики – Държавна аеропланна фабрика – ДАР в София, Държавна самолетна фабрика в Казанлък и държавна самолетна фабрика в Ловеч.   В голямата си част фотокопията на снимките са представени от Военната академия „Г.С. Раковски“. Те са подбрани и предварително проучени от полковник (о.р.) проф. Димитър Недялков. Ползвани са и копия на архивни изображения, собственост на колекционери и наследници на казанлъшките военни Петя Големанова, Румелия Христова и Лилия Димитрова, съобщиха организаторите.\r\nИзложбата ще остане в РИМ – Плевен до 17 ноември.   ", "date": "2019.10.31", "title": "Документална фотоизложба в Плевен представя историята на българското самолетостроене"}
{"url": "https://www.actualno.com/crime/kak-se-krade-dizel-ot-bdj-s-tubi-snimki-news_1390356.html", "text": "      Служители на „Криминална полиция” при ОДМВР – Бургас и Специализираните полицейски сили са разкрили извършителите на кражба на около тон дизелово гориво. То е било в пластмасови туби с различна вместимост.      Горивото е превозвано с три леки автомобила, които са управлявани от служители на БДЖ. Мъжете системно го източвали от цистерни, превозвани с различни влакови композиции. Задържани за срок от 24 часа са двама мъже от Айтос и мъж от село Кликач. При претърсване на жилищата на задържаните са намерени и иззети множество туби съдържащи още близо тон и половина гориво. Установено е, че то е продавано на черния пазар на по-ниска цена.   Полицейските служителите от отдел „Криминална полиция” са разкрили и схемата на системно извършваните кражби. Тримата мъже, в качеството си на длъжностни лица са имали достъп до композираните на гарите „Дружба” и „Нова” влакове, които са превозвали дизелово гориво. Източвали са директно от цистерните, превозвайки откраднатите количества с леките си автомобили, след края на работната смяна. Мъжете са задържани веднага след извършване на поредната кражба.     Дизеловото гориво е иззето, а работата по цялостно документиране на престъпната дейност на тримата мъже продължава от служители на Второ Районно управление – Бургас и ОДМВР – Бургас. ", "date": "2019.10.31", "title": "Как се краде дизел от БДЖ - с туби (СНИМКИ)"}
{"url": "https://www.actualno.com/sciencelogy/5g-mrejata-veche-e-realnost-v-kitaj-news_1390462.html", "text": "      5G мрежата вече е реалност в Китай. Трите китайски държавни телекомуникационни компании, които са и най-големите мобилни оператори в страната, обявиха на 31 октомври въвеждането на мобилни телефонни услуги от пето поколение, съобщават световни агенции.      Стартът беше даден по време на годишното експо за пощенски и телекомуникационни услуги, което бе открито днес в Пекин. С тази стъпка China Mobile, China Unicom и China Telecom правят сериозна крачка в превръюането на Пекин в технологична суперсила, и то в момент на търговско напрежение със САЩ.   Най-големият оператор China Mobile Ltd. представи мобилен пакет за 5G мрежата си от 128 йоана или 18 долара на месец. Услугата се предлага в 50 града, сред които Пекин, Гуанджоу, Ханджоу, Шанхай и Шънчжън. Условията на другите две компании са в същите рамки.\r\nТрите компании обявиха на своите уебсайтове и онлайн портали, че 5G мобилните планове вече са достъпни, което позволява на китайските потребители да използват ултрабързата мобилна услуга още днес, уточнява Bloomoberg.  До края на годината в Китай ще бъдат изградени общо 130 000 базови станции, които да поддържат услугите от пето поколение, с тях ще се осигури покритие на основните мегаполиси в страната. Китайският заместник-министър на информационните технологии Чън Джаосюн каза, че Пекин ще увеличава покритието на услугите, и до края на 2020г. ще се стреми към национална 5G мрежа.\r\nКитайските компании Xiaomi и Huawei вече представиха нови продукти в очакване на внедряването на 5G. Huawei заяви, че очаква да види ръст на приходите от сектора през следващата година. Производителят за смартфони Xiaomi обяви, че планира да пусне над 10 5G телефона през 2020г. Причината - в индустрията има страх, че потребителите ще спрат да купуват 4G модели.    ", "date": "2019.10.31", "title": "5G мрежата вече е реалност в Китай"}
{"url": "https://www.actualno.com/society/rumen-radev-moderniziraneto-na-armijata-ne-e-ednokraten-akt-a-vseobhvatna-transformacija-news_1390465.html", "text": "      Убеден съм, че напълно осъзнавате огромните предизвикателства по пътя пред вас, и то в динамиката на геополитическите процеси и комплексните заплахи и рискове пред сигурността.      В тази обстановка отстояването на националните и съюзните интереси е все по-трудна и отговорна задача, заяви президентът Румен Радев, който участва днес в церемонията по връчване на дипломите на завършилите слушатели и студенти от випуск \"Княз Александър I\" - II смяна, на Военната академия \"Георги Стойков Раковски\".   По думите му, тази задача изисква високоподготвени специалисти, командири и лидери с широк спектър от съвременни знания и умения, с критично и творческо мислене, с високи нравствени качества и с отвореност към света и ясна визия за бъдещето. Н\r\nа вашето поколение офицери се пада и честта, и отговорността не само да приемете и да въведете на въоръжение новите оръжейни системи на видовете въоръжени сили, за които се изразходват огромни средства от държавния бюджет, вие трябва да покажете, че модернизацията на Българската армия не е еднократен акт по придобиване на нова техника, а сложен, дълбок и всеобхватен процес на трансформация, посочи държавният глава.  За нея ще трябва да разработите и внедрите нова нормативна база, модели и програми за подготовка. Да транформирате дълбоко процеса и системата на логистично осигуряване.\r\nНе само да усвоите тези нови оръжейни платформи, но и да ги свържете в единно информационно пространство, да приоритизирате много внимателно ресурсите, влагани в наличните сега въоръжение и техника, и подготовки, за да не се допусне срив в задачите и способностите на въоръжените сили, изтъкна президентът Радев пред офицерите.   Той отбеляза, че разходите за отбрана непрекъснато ще растат и трябва да се търси ефикасност и ефективност, и максимално оползотворяване на целия ресурс, с който се разполага. Президентът отбеляза още необходимостта да се съхранят и развиват традициите на българската военна школа като гарант за запазване и укрепване на висок морален дух, без който и най-съвременното въоръжение губи смисъл.    Държавният глава поздрави и ръководството на Военната академия и преподавателския състав за техния професионализъм и всеотдайност, подчертавайки също важността на връзката между народ и армия.\r\nПрезидентът Румен Радев връчи награди на първенците на випуска. Началникът на Военната академия генерал-майор Груди Ангелов, посочи, че днес дипломи получават 146 офицери и 160 студенти, както и че в Академията се извършват различни подобрения, сред които и ремонт на учебния корпус, като капацитетът на Военната академия ще нарасне до 2000 души.\r\nНа церемонията присъстваха също заместник-министърът на отбраната Анатолий Величков и началникът на отбраната генерал Андрей Боцев. ", "date": "2019.10.31", "title": "Румен Радев: Модернизирането на армията не е еднократен акт, а всеобхватна трансформация"}
{"url": "https://www.actualno.com/travel/7-mesta-po-sveta-koito-da-posetite-tazi-esen-news_1389575.html", "text": "              Има много причини да посетите Япония и листопадът е само една от тях. Обикновено можете да уловите вдъхновяващите багри от края на октомври до средата на декември. Киото има безброй много девствени паркове и храмове, а храната също е страхотна, което прави града още по-желана дестинация.       Разбира се, това е голяма площ, но има твърде много класически места, от които да избирате. От Сентрал парк в Ню Йорк до центъра на Бостън, ще бъдете наистина впечатлени от това, което природата сътворява всяка есен там. За тези, които искат да видят всичко, провинциите на Мейн, Върмонт или щата Ню Йорк са идеални.         Ако успеете да се откъснете от емблематичните за района храна и вино, ще видите живописни полета, предлагащи всички красиви земни оттенъци, съчетани със загадъчна мъгла. През есенните месеци Тоскана предлага и други забавления, освен спокойни разходки и снимки за социалните мрежи. От края на септември до края на ноември ще имате шанс да станете свидетели на традиционното мачкане на грозде.   ", "date": "2019.10.31", "title": "7 места по света, които да посетите тази есен"}
{"url": "https://www.actualno.com/balkani/uchitel-i-policaj-dve-godini-nasilvali-nepylnoletna-v-kosovo-news_1390512.html", "text": "      Косовската прокуратура е обвинила шестима души в предполагаемо в случай, който шокира страната, предава .      Момичето било насилвано от учител и полицай в продължение на 2 години от 2017 г., когато е била на 16-годишна възраст.   Прокуратурата образува делото след публикация в разследващ уебсайт.\r\nПрез февруари прокуратурата съобщи, че е задържала учител, полицай и гинеколог, обвинен в извършване на незаконен аборт на момичето.  Косовският президент Хашим Тачи определи тогава случая като „трагедия“.\r\nНовината провокира гняв и пред централата на полицията в Прищина.   В сряда прокуратурата повдигна обвинения на шестимата заподозрени, включително учител и полицай, във връзка със случая. Те са привлечени под отговорност „по подозрение, че са извършили престъпления от сексуален характер, злоупотребили са със служебно положение, както и заради незаконна бременност“.    Според сайта „Инсайдери“ момичето било изнасилено от учителя си през 2017 г. в град, разположен западно от столицата. Когато се обърнала към органите на реда, полицаят, натоварен с разследването, също я изнасили неколкократно.\r\nКогато забременяла, тя била откарана в Прищина и принудена да направи аборт.    ", "date": "2019.10.31", "title": "Учител и полицай две години насилвали непълнолетна в Косово"}
{"url": "https://www.actualno.com/showbusiness/bylgarija-otnovo-shte-uchastva-v-evrovizija-news_1390463.html", "text": "      България ще се завърне като участник в \"Евровизия\" през 2020, когато музикалният конкурс ще се проведе в Ротердам.      Страната ни отново ще се включи в надпреварата след едногодишна пауза, направена от БНТ поради липса на пари.\r\nТози път националната телевизия няма да финансира участието ни в конкурса, а разходите ще бъдат изцяло поети от спонсор. Това обяви генералният ѝ директор Емил Кошлуков пред в \" \".\r\nСпонсорът ще плати таксата за участие на БНТ в Евровизия, създаването на песен и клип,  сценичните костюми, представянето на песента в чужбина и дори  командировките на екипа на БНТ в Холандия.   Справка за разходите на телевизията по Евровизия показва, че те обикновено са по 400 000 - 500 000 лв. Имало е години, в които БНТ е плащала и близо 1 млн. лв. Спонсорът, който предстои да бъде представен на пресконференция в телевизията, вече е подписал договор с продуцентска компания, която ще избере кой и с каква песен да представи страната ни.\r\n\"Много хора имат пари, но малко от тях инвестират в култура. Затова съм благодарен на спонсора, че ще го направи за БНТ. Това не са пари, хвърлени на вятъра. България имаше силно представяне в Евровизия, така че си заслужава да продължи тази тенденция, а защо не и да развива световна продуцентска дейност\", каза Кошлуков.    При последното ни участие през 2018 г. България се класира на 14-о място, представяна от групата \"Екуинокс\" (\"Равноденствие\"). Големият успех за страната ни е през 2017 г., когато Кристиан Костов завоюва рекордното 2-о място.    ", "date": "2019.10.31", "title": "България отново ще участва в Евровизия"}
{"url": "https://www.actualno.com/america/razkrita-e-seksualnata-orientacija-na-emili-dikinsyn-news_1390519.html", "text": "      Алена Смит – сценарист на „Дикинсън\" (Dickinson), коментира възникналите хипотези за на американската , съобщава изданието „Page Six”.      Някои от изследователите на живота на поетесата смятат, че е имала връзка със съпругата на брат си Сюзън Гилбърт Дикинсън.   Според Смит, Дикинсън не може да се определи като лесбийка или бисексуална, а по-скоро като „куиър”.\r\nПремиерата на сериала е на 1 ноември. Въпреки че действието в него се развива през XIX век, диалогът звучи съвременно .  В премиерния епизод, озаглавен „Защото не можах да спра“ Дикинсън се вози с карета със „Смъртта“, изигран от рапъра Уиз Халифа.\r\nИзпълнението на ролята на голямата американска поетеса е поверено на Хейли Стайнфелд, известна с участията си във филмите „Желязна битка”,„Ромео и Жулиета”, „Играта на Ендър”, „Три дни да убиеш”, „Перфектният ритъм 2” и други. .    ", "date": "2019.10.31", "title": "Разкрита е сексуалната ориентация на Емили Дикинсън "}
{"url": "https://www.actualno.com/asia/turcija-vyvejda-v-eksploatacija-s-400-do-proletta-news_1390492.html", "text": "      Руските зенитно-ракетни комплекси С-400 в Турция ще бъдат подготвени за въвеждане в експлоатация до пролетта на следващата година, заяви турският министър на отбраната Хулуси Акар.      Доставката на най-новите системи за противоракетна отбрана предизвика криза в отношенията между Турция и САЩ през лятото.   Неотдавна президентът Реджеп Тайип Ердоган заяви, че последните елементи от системата ще бъдат доставени от Русия през ноември или декември.\r\nДоговорът за доставка на С-400 „Триумф” е подписан през април 2017 г. и стана най-големият договор за износ на Русия с държава от НАТО.  Според клаузите му, Русия трябва да достави на Турция 4 дивизиона системи за противоракетна отбрана С-400 за сумата от 2,5 милиарда долара. ", "date": "2019.10.31", "title": "Турция въвежда в експлоатация С-400 до пролетта "}
{"url": "https://www.actualno.com/curious/dneven-horoskop-za-1-noemvri-news_1390424.html", "text": "       Овен       Това е ден, в който да помислите за образованието си. Никога не е късно да се образоваме повече или дори да започнем отначало. Телец Това е ден, в който е добре да покажете класа. Дори да не се налага да посещавате някакво специално събитие - бъдете неотразими за себе си.   Близнаци Днес не се подлъгвайте по разкази на ваши познати. Хората са склонни да преувеличават. Действайте според конкретните обстоятелства, които касаят само вас. Рак     Днес е ден, в който работата, приключението и почивката ще се комбинират по един интересен и полезен начин за вас. Опитайте се да се възползвате максимално от ситуацията. Лъв Това е ден, в който да помислите за ново занимание. Ако рутината ви измъчва значи вече трябва да намерите ново хоби, а защо не и - работа. Дева Днес е добре да се замислите за някои от навиците ви. Колкото и да са ви приятни, някои от тях истински ви вредят. Бъдете мъдри.   Везни Днес не потъвайте в самосъжаление. Има някои сериозни предимства на ситуацията, в която се намирате - намерете ги. Скорпион Това е ден, в който няма да сте във върхова форма. Това е една добра причина да намалите темпото и да започнете почивката по-рано от планираното. Стрелец Това е ден, в който геройски ще се справите с неочаквано препятствие. Ще узнаете за ваши неподозирани качества, които е добре да развиете. Козирог    Днес не оставяйте на случайността да определя развоя на събитията. Може да се намесите сериозно и да наложите волята си. Водолей Това е ден, в който ще се развихрите. Може да си вземете и работа за вкъщи. Не спирайте вдъхновението си. Риби Това е ден, в който да протече изцяло по вашите планове. Може и изобщо да няма такива. Просто правете, каквото ви се иска и нищо друго. ", "date": "2019.10.31", "title": "Дневен хороскоп за 1 ноември"}
{"url": "https://www.actualno.com/society/novinite-naj-vajnoto-za-denja-31-oktomvri-news_1390550.html", "text": "      Редакционният екип на ви представя най-важните новини за изминалия ден, 31 октомври.       Очаквано, правителството одобри предложението на финансовия министър Владислав Горанов за държавния бюджет за 2020 година, както и актуализираната средносрочна бюджетна прогноза (АСБП) за периода 2020-2022 година.   \"В началото на мандата с колегите от \"Обединени патриоти\" поехме ангажимент брутният вътрешен продукт (БВП) да е 110 млрд. лева. В момента той е близо 119 млрд., а в края на мандата очакваме 130 млрд. лева. Мисля, че и повече. Но това е най-видния показател как се развива държавата. Миналата година ви казах, че е в добра кондиция, сега мога да ви кажа, че е в по-добра кондиция.\" Над 250 хил. българи нямат нито един зъб в устата си - това сочи стряскащата статистика от последните години.  Именно затова Българският зъболекарски съюз настоява за повече стоматологични дейности в пакета за възрастни.     \"Конституцията оставя възможност на президента да прецени дали ще се съгласи с този избор (на Иван Гешев за главен прокурор - бел.ред.), който беше извършен по странен начин, или да се съгласи с аргументите на хората, извън сградата на ВСС, които са и днес по площадите\". Това каза пред БНР съдия Здравка Калайджиев - правозащитник и бивш съдия в Европейския съд по правата на човека в Страсбург 2008-2015 г. Кметицата призна, че \"изборите са силно мажоритарни\" и предупреди, че \"София няма време за губене\". Тя каза пред bTV и, че може да има загуба на инерция при смяна на управлението.    Реформите не са възнаградени, независимо от близостта до мощната Европейска народна партия. Сърбия и Черна гора са в ръцете на Путин. Министърът на финансите Владислав Горанов съобщи вчера, че се очаква в края на април догодина България да получи покана за влизане в чакалнята за еврозоната. Потърсихме за коментар макроикономиста Любомир Дацов. Той е зам.-министър на финансите в правителството на НДСВ и настоящ член на Фискалния съвет към НС.  Поддържаните от ЦРУ афганистански паравоенни групи, които действат безнаказано, обикновено екзекутират цивилни лица по време на нападения през нощта и са отговорни за изчезването на заподозрени. Действащите потайно милиции, подкрепата за които от американската шпионска централа е продължение на традиция, датираща от 80-те години на миналия век.  ", "date": "2019.10.31", "title": "Новините: Най-важното за деня, 31 октомври"}
{"url": "https://www.actualno.com/education/pravitelstvoto-vze-14-mln-evro-ot-nauchnata-dejnost-za-da-gi-dade-za-uchene-prez-celija-jivot-news_1390399.html", "text": "      Малко над 14,1 млн. евро ще бъдат прехвърлени от едно направление на научната и образователната сфера в друго, става ясно от редовното заседание на Министерския съвет (МС).      Парите, които досега бяха предвидени за развойна дейност (ос 1 \"Научни изследвания и технологично развитие\" на ОП \"Наука и образование за интелигентен растеж\" 2014 - 2020), ще отидат за \"Образование и учене през целия живот\" (ос 2).   По този начин ще се подкрепи реформата за модернизация на системата за управление на висшите училища, изграждане на устойчива и ефективна връзка между висшите училища и пазара на труда и постигане на съответствие между търсенето и предлагането на специалисти с висше образование, разширяване и укрепване на мрежата за учене през целия живот и широко приложение на различни електронни форми за дистанционно обучение, обяснява правителството. ", "date": "2019.10.31", "title": "Правителството взе 14 млн. евро от научната дейност, за да ги даде за \"учене през целия живот\""}
{"url": "https://www.actualno.com/asia/izrael-stroi-nad-2300-domove-za-zaselnici-news_1390508.html", "text": "       одобри изграждането на 2 342 жилища за заселници на окупирания Западен бряг, съобщи наблюдателят на селището, „Peace Now“, предава БГНЕС.      Решението е взето на 10 октомври и 59% от новите домове ще бъдат издигнати в „селища, които Израел лесно ще може да евакуира при мирно споразумение“ с палестинците.   „С Божията помощ ще успеем да разширим еврейския суверенитет до всички селища като част от земята на Израел, като част от държавата Израел“, заяви по време на реч в селището на Западния бряг Елкана, където присъства на церемонията по откриването на учебната година. отдавна твърдят, че израелските селища вредят на опитите им да създадат жизнеспособна съседна държава. Понастоящем 650 000 еврейски заселници живеят в повече от 100 населени места на окупирания Западен бряг и Източен Йерусалим. Международната общност счита всички израелски селища в окупираните палестински територии за незаконни и основна пречка за мира в Близкия изток. Районът, превзет от Израел през 1967 г., не е суверенна израелска територия и палестинците не са израелски граждани и нямат право да гласуват. б и АФП   ", "date": "2019.10.31", "title": "Израел строи над 2300 домове за заселници "}
{"url": "https://www.actualno.com/europe/moskva-ne-komentira-otkaza-na-sofija-da-predostavi-viza-na-ruski-diplomat-news_1390510.html", "text": "      Руското външно министерство не коментира въпроса за отказа на България да предостави виза за военния аташе на руското посолство в София, но изхожда от дипломатическия принцип на реципрочност. Това заяви говорителят на руското външно министерство Мария Захарова, цитирана от РИА Новости.      Припомняме, че по-рано беше съобщено, че българските власти отказват да издадат виза на военния аташе в руското посолство в столицата. Дипломатът, на когото беше отказана виза, все още е в Москва. Руската федерация е информирана за това решение.   \"Няма да коментирам конкретно този случай сега. Мога да кажа, че се прилага принципът на реципрочност, от който изхождаме\", каза Захарова, отговаряйки на въпроса дали Москва ще предприеме мерки в отговор на действията на София. „Никой не е отменил принципа на реципрочност“, добави Захарова, отбелязва още агенция \"Фокус\". , който трябваше да напусне територията на България в срок от 24 часа, е отпътувал с директен полет за Москва заедно със своето семейство, потвърдиха по-рано от МВнР.   ", "date": "2019.10.31", "title": "Москва не коментира отказа на София да предостави виза на руски дипломат"}
{"url": "https://www.actualno.com/europe/hvanaha-ukrainski-deputat-da-si-pishe-s-prostitutka-news_1390466.html", "text": "      Жените-депутати във Върховната Рада на Украйна заявиха, че ще настояват за оставката на замесения в секс-скандал председател на комисията по външна политика Богдан Яременко, пише \"Интерфакс Украйна\".      Инициативата беше предложена от депутата от фракцията \"Опозиционна платформа – За живот\" Антонина Славицкая. Поведението на Яременко, според нея, е непрофесионално и позорно. Тя подчертава, че до голяма степен възмущение предизвиква не самият секс-скандал, а \"поредицата от лъжи, които се изговориха, и оправданието за това поведение\". Тя заяви, че в комисията по външна политика \"има много достойни жени, готови да поемат длъжността председател\", предаде БГНЕС.   В подкрепа на това искане се изказа Ирина Геращенко от фракцията \"Европейска солидарност\". Тя се възмущава, че с постъпката си Яременко подхранва най-лошите митове за Украйна, че тук за 100 долара може да се купи жена. \"Това е позор и смятаме, че ръководителят на комисията трябва да подаде оставка\", заяви Геращенко.\r\nЯременко беше изловен от журналисти, че води интимна преписка с проститутка по време на парламентарно заседание. На снимката се вижда текста на разменените съобщения между депутата и жената, с която се уточняват условията на срещата, тарифата и вида услуги, които тя предоставя.  Първоначално политикът публикува в социалните мрежи съобщение, че това е била подготвена от него провокация, след като медиите започнали да публикуват попаднали под фотообективите им преписки на депутатите.\r\n\"Това сработи. Ловците на измислени факти снимаха нещо, което не съществува. Не трябва да се вярва на всичко, което публикуват медиите\", пише Яременко.   Малко по-късно, обаче, депутатът беше принуден да признае грешката си. Той обясни, че е седял в \"защитен ъгъл\", като си е мислел, че журналистите няма да успеят да заснемат екрана на телефона му.     ", "date": "2019.10.31", "title": "Хванаха украински депутат да си пише с проститутка"}
{"url": "https://www.actualno.com/society/mvr-startira-akcija-zima-news_1390575.html", "text": "      На 1 ноември стартира ежегодната кампания Акция \"Зима\". Предстоят масови проверки на Пътна полиция в цялата страна.      От 1 до 8 ноември всички технически центрове на Съюза на българските автомобилисти ще предоставят безплатни услуги и консултации за подготовка на автомобилите за зимния период, съобщиха от СБА.   Част от предоставяните услуги ще бъдат безплатни проверки на гуми, светлини, течности. Служителите на СБА ще дават насоки и съвети за правилна експлоатация на автомобила в зимни условия.\r\nСБА и Пътна полиция съветват всички водачи да спазват следните съвети за безопасност през зимата: Погрижете се за гумите - от 15 ноември до 1 март трябва да са за зимни условия или с дълбочина на протектора не по-малка или равна на 4 мм; Сменете водата с антифриз; Проверете изправността на чистачките и подменете перата. Предстоят мъгли, слани, дъжд и сняг; Проверете дали работи парното; На път потегляйте само с изправни спирачки; Поставете в багажника вериги за сняг и въже за теглене;  Поддържайте чисти, видими, регулирани и в изправност фаровете, стоповете, габаритите и мигачите; Не подценявайте локвите и рисковете от аквапланинг; При попадане в пътнотранспортно произшествие или в друга рискува ситуация, сигнализирайте на телефон 112. В случай на авария на пътя потърсете денонощна пътна помощ от СБА на тел. 146 от мобилен.\r\nАкция „Зима“ ще продължи до края на месец ноември. В рамките на кампанията автомобилите ще бъдат проверявани за светлини, гуми, чистачки и др. Освен глоби, при установяване на сериозни технически неизправности Пътна полиция ще спира временно превозните средства от движение.   Акция „Зима“ ще се проведе в три части. Първата част ще се проведе от 1 до 10 ноември, като униформените ще проверяват дали превозните средства са подготвени за зимата. Ще се проверява за задължителното оборудване в МПС, а велосипедистите дали използват светлоотразителни жилетки, когато това е задължително. Втората част на акцията ще бъде от 11 до 20 ноември. В рамките на този период полицаите ще следят за толерантността на пътя между пешеходците и водачите. От една страна дали пешеходците пресичат на обозначените места, а от друга – дали водачите осигуряват предимство на пешеходни пътеки. Третата част от акцията обхваща периода от 21 до 30 ноември, като тя ще бъде насочена към техническата изправност на автомобила, вкл. светлинната система, гумите и др.    През изминалия зимен период от 1 ноември 2018 г. до 31 март 2019 г. в страната са настъпили над 2000 тежки пътни инциденти, при които са загинали 221 души. Най-много са загиналите водачи – 108, загиналите пътници са 61 души, а броят на загиналите пешеходци е 52-ма. По време на миналогодишната кампания по акция „Зима“ в рамките само на един месец са били извършени общо 639 специализирани полицейски операции, като са установени близо 4 хиляди нарушения. За целия предходен зимен петмесечен период пък са съставени над 247 000 фишове, близо 260 000 електронни фишове за превишена скорост и т.н. От статистиката на Пътна полиция излиза, че средно на месец са били съставяни по 49 000 фишове и по 52 000 електронни фишове.\r\nЗа шофиране с разкъсани гуми глобата е 50 лв., за непочистени стъкла и огледала санкцията пък е 20 лв. Глобите за технически неизправности по автомобила започват от 50 лв. при незначителна техническа неизправност и могат да стигнат до 500 лв. според степенна на повредата. Може да се стигне и до временно спиране на автомобила от движение. ", "date": "2019.10.31", "title": "МВР стартира „Акция „Зима“ "}
{"url": "https://www.actualno.com/tennis/grisho-leti-premaza-svetovnija-nomer-5-i-e-na-14-final-v-parij-news_1390389.html", "text": "       Супер звездата на българския спорт изигра най-добрия си мач за 2019 година.       След като избухна на US Open, достигайки полуфинал в турнира от Големия шлем, българинът отново показа колебания във формата си, които обаче приключиха на Мастърса в Париж.   Нещо повече - днес той разби на пух и прах Доминик Тийм, сразявайки го скоростно с 6:3, 6:2 за малко повече от час игра и без да изпадне в нито една трудна ситуация срещу австрийския фаворит в мача.\r\nКак се разви мачът сет по сет -    ", "date": "2019.10.31", "title": "Гришо лети, премаза световния номер 5 и е на 1/4 финал в Париж"}
{"url": "https://www.actualno.com/america/37-dostigna-brojat-na-jertvite-na-elektronni-cigari-v-sasht-news_1390585.html", "text": "      Броят на смъртните случаи от белодробни заболявания в Съединените щати, причинени от пушенето на електронни цигари, достигна 37. Броят на заболелите надхвърли 1800 души, съобщи Центърът за контрол и превенция на заболяванията, предаде БГНЕС.      Първият починал от белодробно заболяване в резултат на пушенето на електронни цигари, беше в Илинойс в края на август. Тогава не беше уточнено дали този случай изобщо е първият в САЩ, но медиите не изключиха това.\r\nЦентърът за контрол и превенция на заболяванията отбелязва, че до 29 октомври в 49 американски щата (с изключение на Аляска) са регистрирани 1888 случая на белодробни заболявания, свързани с пушенето на този вид цигари с течност в тях.\r\n„Потвърдени са 37 смъртни случая в 24 щата и окръг Колумбия“,  се уточнява в съобщението на центъра.   ", "date": "2019.10.31", "title": "37 достигна броят на жертвите на електронни цигари в САЩ "}
