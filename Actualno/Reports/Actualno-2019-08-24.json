{"url": "https://www.actualno.com/bgfootball/levski-povali-lokomotiv-i-izleze-vremenno-na-vyrha-news_804393.html", "text": "      \"Левски\" победи гостуващия Локомотив Пловдив с 1:0 в среща от 7-ия кръг на родния шампионат, изиграна на „Герена”. В герой за домакините се превърна нападателят Найджъл Робърта (59), който се възползва от хубаво подаване на капитана Живко Миланов.      Като цяло Левски контролираше събитията на терена и заслужено стигна до трите точки. През първата част головите възможности бяха малко.\r\n„Сините” владееха топката, докато Локомотив изчакваше своя момент за контраатака. В последните минути домакините се активизираха и Луков трябваше да спасява удар от разстояние на Мазурек. Стивън Езе пък можеше да си вкара автогол, след като рикоширала в тялото му топка кацна на напречната греда.\r\nПрез второто полувреме Левски продължи да бъде по-настоятелен в търсене на гола. Паулиньо тормозеше защитата на пловдивчани, а нов негов пробив завърши с изчистване в гредата на Стивън Езе – негова втора в срещата.     В 59-та минута Левски все пак достигна до гол дело на Робърта. Той получи пас от Миланов и с хубаво първо докосване се освободи от Езе. Последва точен удар и Луков нямаше шанс да спаси – 1:0.\r\nДо края Локомотив така и не успя да застраши реално вратата, пазена от Миятович и достигна само до няколко разбърквания в наказателното поле. В последната минута Живко Миланов пропусна да вкара от пряк свободен удар на изгодна позиция.\r\nТака Левски събира 16 точки и излиза на върха, докато Локо остава с 13. Загубата е втора за „железничарите”, а Левски има една.      ", "date": "2019.08.24", "title": "\"Левски\" повали Локомотив и излезе временно на върха "}
{"url": "https://www.actualno.com/america/bolsonaro-brazilija-ne-trjabva-da-byde-nakazvana-zaradi-gorjashtite-pojari-v-amazonija-news_804226.html", "text": "      Президентът на Бразилия Болсонаро настоя, че Бразилия не трябва да бъде наказвана заради горящите       Това каза той в отговор на предупрежденията от Франция и Ирландия, че могат да блокират търговска сделка между ЕС и страните от Южна Америка, която включва Бразилия, поради политиките на Болсонаро в областта на околната среда, предаде АФП.   \"По цял свят има горски пожари и това не може да се използва като претекст за възможни международни санкции\", заяви Болсонаро в интервю пред медиите.\r\nСлед като Франция настоя пожарите да бъдат разгледани спешно на срещата на Г-7 този уикенд във Франция - а Болсонаро се скара публично с президента Еманюел Макрон - бразилският лидер заяви, че \"някои страни\" ще защитават себе си на тази среща.   ", "date": "2019.08.24", "title": "Болсонаро: Бразилия не трябва да бъде наказвана заради горящите пожари в Амазония"}
{"url": "https://www.actualno.com/politics/rumen-radev-skandalite-sa-v-pravitelstvoto-te-sa-mnogo-i-unishtojitelni-news_804305.html", "text": "      \" не е мястото да коментирам интригите на министър-председателя, защото тук възкръсва България, която неговото управление закотви на дъното на Европа.\" Това заяви днес държавният глава Румен Радев на връх Шипка пред журналисти, след като участва в тържественото отбелязване на 142 години от шипченските боеве, предаде БГНЕС.      Президентът беше помолен да коментира вчерашните твърдения на министър-председателя за причините за освобождаването на началника на НСО ген. Данчо Дяков. \"Скандалите са в правителството, те са много и унищожителни\", добави президентът.   Запитан дали ще иска консултации за назначаването на новия началник на , след като досегашният беше изпратен на дипломатическа служба, Румен Радев напомни, че назначението на за консул е изцяло решение и отговорност на министър-председателя.\r\n\"Него трябва да питате какви са вътрешнополитическите и личните мотиви и как те кореспондират с интересите на българската дипломация и на българите зад граница, както и кое налага на министър-председателя да крие толкова далеч г-н Георгиев\", коментира още държавният глава.   ", "date": "2019.08.24", "title": "Румен Радев: Скандалите са в правителството, те са много и унищожителни "}
{"url": "https://www.actualno.com/curious/dneven-horoskop-za-25-avgust-news_804293.html", "text": "             Днес не правете на другите това, което не желаете някой да направи на вас. Каквото и да правите се поставяйте на мястото на другия. Днес призовете интуицията си за помощ при взимането на важно решение. Ако сърцето ви не протестира значи сте на прав път.   Днес бъдете по-ярки от слънцето и по-волни от вятъра. Очаква ви прекрасен ден, за който ще си спомняте с любов в бъдеще.     Денят ще ви предостави букет от събития. Имате възможността да повишите авторитета си. Ще се наложи да дадете обещания, но изпълнението им си заслужава. Днес не потъвайте в мислите си. Очаква ви спокоен ден, в който може да набележите планове за следващата ви почивка. През този ден преценете добре какво точно искате да споделите с ваш приятел. Рискувате да разкриете прекалено много за себе си и да станете уязвими.   Днес потърсете тишина и спокойствие. Вероятно ще бъдете поканени на парти, но най-добре отклонете поканата. Днес напълно заслужено може да се наслаждавате на плодовете на вашите усилия през почивните дни. Не забравяйте виното. Това е ден, в който да направите първата крачка към сдобряването. Действието няма да ви коства толкова много, колкото предполагате.    Днес бъдете на ниво в междуличностните отношения. Подходете отговорно и търпеливо към въпроса, който трябва да се обсъди. Днес ви очаква приятна среща. Ще разберете, че ваш приятел е нещо много повече за вас. Грижете се за тези отношения. Това е ден, в който ще имате шанса да получите това, което искате. За целта ще трябва да подберете точните думи, гарнирани с любов. ", "date": "2019.08.24", "title": "Дневен хороскоп за 25 август"}
{"url": "https://www.actualno.com/politics/borisov-fitch-prognozirat-che-shte-priemem-evroto-naj-rano-prez-2023-g-news_804317.html", "text": "      \"Потвърденият кредитен рейтинг на България е поредната висока оценка от международната общност за реформите, които правителството извършва. Това написа министър-председателят Бойко Борисов в профила си във Facebook.      \"Международната рейтингова агенция потвърди дългосрочния кредитен рейтинг на България в чуждестранна и местна валута 'BBB с положителна перспектива\". Това е и поредната висока оценка от международната общност за реформите, които правителството извършва в страната. Агенцията отбелязва, че факторите, които биха могли да доведат до повишаване на рейтинга, са напредъкът по присъединяването към , увеличаване на потенциалния растеж и продължаващото подобряване на външните и бюджетните баланси. Експертите от Fitch прогнозират, че ще приемем еврото най-рано през 2023 г.“, допълва още Борисов.   По-рано той написа, че правителството изпълни своя ангажимент и осигури 82,510 милиона лева на Министерство на отбраната за самолетите. \r\n\"Посетих авиобаза \"Безмер\", където се запознах със състоянието на самолетите Су-25. Бях информиран, че военното министерство вече е превело сумата на фирмата, която ще извърши ремонта на Су-25. Очаквам в кратки срокове компетентните органи да подготвят самолетите за транспортиране и ремонтът да започне.  Това ще позволи възстановяване на летателната годност на самолетите Су-25 и запазване на придобитите отбранителни способности в периода до придобиване на новия тип боен самолет\", заявява още Борисов. ", "date": "2019.08.24", "title": "Борисов: Fitch прогнозират, че ще приемем еврото най-рано през 2023 г."}
{"url": "https://www.actualno.com/interest/shte-ostane-li-svetyt-bez-banani-news_804291.html", "text": "      Щамът, поразяващ плантациите на най-разпространения сорт банани „Кавендиш”, вече е в Латинска Америка. Специалистите открили плесен Fusarium TR4 на територията на Колумбия, съобщава ВВС.      Известната като „панамска болест” не е опасна за човека, но е в състояние да унищожи цели сортове банани, в това число и „Кавендиш”, който е смятан за най-непретенциозен и лесен за отглеждане.   В момента бананите са основен и източник на доходи за милиони хора по света.\r\nФузариозата TR4 е открита за първи път през 90-те години на миналия век в Малайзия и Индонезия, като бързо се разпространява и в Китай. Тя унищожава корените на растенията и тяхната структура.  ООН предупреждава, че „панамската болест” представлява сериозна опасност и за производството на банани, тъй като не може да бъде унищожена напълно. Спорите на тази гъба може да останат в почвата в продължение на 30 години.\r\nЩамът TR4 (Tropical race 4) досега беше разпространен в Азия, Австралия и Африка, но не и в Латинска Америка, която е основен производител на банани в света.\r\nГъбата е открита в Колумбия, а съседен Еквадор е най-големият износител на банани в света.       Според учените, последствията от разпространението на зараза могат да бъдат разрушителни за региона. Затова е необходима диверсификация на производството на банани.\r\nОт банановия гигант „Fyffes” твърдят, че разпространението на фузариоза TR4 може да бъде спряно, но за целта трябва да се въведат строги мерки по .\r\nЗа целта компанията е оборудвала охраняеми зони около плантациите си и е ограничила достъпа на посетители. Всеки, който идва в плантацията, трябва да се преобуе и да мине през вана с дезинфекциращ разтвор.\r\nПредставителите на „Fyffes” заявяват, че се опитват да открият алтернативен на „Кавендиш” бананов сорт, но засега не са измислили нищо.\r\nА дали е възможно бананите да изчезнат напълно от търговската мрежа, зависи до голяма степен от това дали ще може да се контролира разпространението на „банановите болести” и да бъдат минимизирани последствията, които ураганите и бурите оказват върху банановите плантации.       ", "date": "2019.08.24", "title": "Ще остане ли светът без банани? "}
{"url": "https://www.actualno.com/analysis/shte-vzrivi-li-trymp-sreshtata-na-g7-vyv-francija-news_804219.html", "text": "      Това ще е мерило за пропастта между Америка и нейните съюзници и за това, как президентът наложи разрушителния си характер на света, от чийто изблик всички в Биариц се отвращават.      Предвид наглото и непредвидимо поведение и настроение на президента през последните няколко дни, идеята, че той може да повтори избухването си и ранното си напускане както на последната среща на върха на Г-7 в Канада миналата година, не може да бъде изключена. В крайна сметка той просто се оттегли от държавно посещение в Дания, защото тя отказа да обсъжда продажбата на Гренландия. Така започва статия на CNN, в превод на БГНЕС.\r\nТръмп често провокира с язвителност партньорите си отвъд Атлантическия океан, като критикува чуждестранните лидери, които прекараха последните две години и половина в опити, обикновено безуспешни, да измислят как да се справят с него. Поведението му е обещание, спазено за избирателите, които вярват, че приятелите на Америка се възползват от нейните гаранции за сила и сигурност.\r\nМиналия месец, например, той взриви френския президент Еманюел Макрон за „глупостта“ върху данъка върху цифровите услуги, който удари американските компании и обеща да наложи мита върху френските вина.  Предвиждайки неприятности от страна на Тръмп, Макрон се отказа от редовното комюнике на срещата на върха, като се опитваше да отклони фокуса на вниманието от несъгласията, които се носят във френския курорт.\r\nПредвиждайки неприятности от страна на Тръмп, Макрон се отказа от редовното комюнике на срещата на върха, като се опитваше да отстрани фокуса от несъгласията, които се носят във френския курорт за сърф. , група от богати демокрации, която се състои от Великобритания, Франция, Германия, САЩ, Италия, Япония и Канада, е точно този вид глобализирано събиране, от което Тръмп и неговите поддръжници се отвращават и само по себе си е почти против неговата философия за „Америка на първо място”.    Президентът Тръмп предпочита двустранните срещи, в които може да се възползва от превъзходството на САЩ и смята, че националният суверенитет, а не многостранното сътрудничество, е основата на международните отношения.\r\nОсвен това резките промени на Тръмп във външната политика на САЩ отвориха широки пролуки с Европа по отношение на климатичните промени, Иран, търговията и излизането на Великобритания от Европейския съюз.\r\n„Това, което виждаме, мисля, е само институционализацията на Америка - тази седмица ще видим президента Макрон във Франция да се опитва да ръководи шестицата по умен начин“, каза Хедър Конъли от Центъра за стратегически и международни проучвания по време на конферентен разговор, при предварителен преглед на срещата.\r\n\"Другите страни се опитват да разберат кой ще поеме новото и могат ли да се задържат, докато САЩ не се върнат към тази лидерска роля, ако това стане, или ще трябва да оцелеят самостоятелно без САЩ.\"\r\nСпектакълът на Тръмп, който спори с чуждестранни лидери – хванат на емблематичната му снимка на срещата на Г7 в Квебек миналата година ужасява критиците му и американското външнополитическо статукво.   Което обяснява защо Тръмп може да види политическа полза в това да бъде недоволният знаещ човек на среща, която някои външнополитически анализатори започнаха да наричат Г7 минус един.   Тръмп да отчита силата на американската икономика\r\nВсе пак има и няколко причини, поради които Тръмп може да намери тази среща на върха по-приятна и полезна от повечето му пътувания в чужбина.\r\nКато начало той ще получи шанс да се похвали, тъй като ветровете на икономическия упадък започват да проникват в Европа, която е в много по-лоша форма от икономиката на САЩ, въпреки опасенията от рецесия.\r\n\"Виждахме темпове на растеж, които не смятахме за възможни само преди няколко години. И можете да сравните това с нещата, които се случват в Европа, където има застой.\"\r\nТръмп има силен политически интерес да помогне на Европа да се отърси от икономическото си неразположение, предвид опасенията, че последващият ефект може да насочи американската икономика - потенциалният му достъп до втори мандат - в първия й спад след Голямата рецесия.\r\nПроблемът е, че много европейски лидери виждат Тръмп, неговата търговска война с Китай и владеенето на митата като допринасящ фактор за техните проблеми, така че споразумението за следващите стъпки може да бъде непредвидимо.   Тръмп също заплашва да раздели групата заради призивите си за обратно приемане на Русия, която беше изхвърлена от групата след анексирането на Крим през 2014 г.\r\nВисокопоставен американски служител заяви тази седмица, че Тръмп и Макрон са се съгласили президентът Владимир Путин да бъде поканен на срещата на върха, която ще се проведе в Съединените щати догодина.\r\nМакрон обаче заяви тази седмица, че би било „стратегическа грешка“ да се покани Русия обратно, преди да се уреди въпросът с Украйна. Великобритания и Германия също са изразили резерви.\r\nНо като домакин на срещата догодина Тръмп - може би в един от своите собствени курорти в САЩ - ще има по-голяма власт да определи списъка с гости.\r\n\"Знаем, че Тръмп не харесва международните институции - значи ще отмени срещата на Г-7 догодина?\" - попита Николас Дунган от Атлантическия съвет и на Science Po, престижен университет във Франция.\r\n\"Не, той няма да я отмени. Като покани Путин, той ще пъхне прът в окото на останалите членове на G7, които ще трябва да решат дали да бойкотират G7 в САЩ\", прогнозира Дунган.   Друга област на несъгласие с Франция може да бъде във връзка с изменението на климата, което Тръмп определи като китайска измама. Президентът създаде пукнатина в отношенията с Европа, като се оттегли от Парижкото споразумение за климата и не присъства на срещата по въпроса в Г7 на Канада.\r\nТръмп би могъл също да ядоса лидери като Макрон и германския канцлер Ангела Меркел с неговата откровена подкрепа за Брекзит и откритата враждебност към Европейския съюз.\r\nТой ще проведе първата си среща с Борис Джонсън, откакто новият британски премиер встъпи в длъжност, а президентът Тръмп го окуражава да изтегли Великобритания от ЕС без сделка с блока на 31 октомври.\r\nСъветникът по националната сигурност Джон Болтън посети Лондон наскоро и изрази твърдата подкрепа на САЩ за търговската сделка, която Великобритания ще има с Вашингтон извън ЕС.\r\nБолтън декларира, че той и Тръмп са \"напуснали, преди да има напускащи\", и укори ръководството на Европейския съюз и отношението му към своите хора.\r\n\"Модата в Европейския съюз: Когато хората гласуват по грешен начин от пътя, по който елитите искат, тогава трябва да накараме селяните да гласуват отново и отново, докато не се оправят\", каза той.   Европейските лидери се опасяват, че бездействието или „твърдият Брекзит“ и произтичащият от това хаос при пристанищата и граничните пунктове ще навредят на техните икономики - макар и не толкова, колкото британските.\r\nТе също са объркани от отношението на Тръмп към блока, който САЩ отдавна подкрепят като опора на стабилността след Втората световна война.\r\nТръмп направи реклама на приятелството си с Джонсън, като наскоро го нарече \"Тръмп на Великобритания\". Има стилистични прилики между двамата: и двамата имат склонността да омаловажават подробностите.\r\nНо подкрепата на Тръмп поставя Джонсън в затруднено положение, не на последно място, защото президентът е непопулярен във Великобритания.\r\nПремиерът - над когото Тръмп има значително влияние, поради нуждата на Великобритания от търговска сделка - трябва да измисли как да се позиционира между американските и европейските лидери и да избегне отчуждаването на лесно разгневяващия се Тръмп.\r\nВъпреки, че са съгласни относно Брекзит, Джонсън и Тръмп имат големи разлики, включително по отношение на климатичните промени и иранската ядрена сделка. Белият дом агресивно се опитва да отслаби европейското влияние, като откъсне Великобритания от ЕС. ", "date": "2019.08.24", "title": "Ще взриви ли Тръмп срещата на Г7 във Франция? "}
{"url": "https://www.actualno.com/asia/sasht-i-talibanite-se-dogovoriha-za-izvejdaneto-na-chujdite-vojski-ot-afganistan-news_804310.html", "text": "      Съединените щати и движението „Талибани” се споразумяха относно сроковете за извеждане на чуждите войски от , съобщава пакистанското издание „Dаwn”.      Американска делегация, ръководена от специалния представител по въпросите на Афганистан Залмей Халилзад започна в Катар нов кръг преговори с представителите на радикалното движение „Талибан”.   Според Халилзад, за момента са водени само общи преговори, а днес предстои да се конкретизира решението на САЩ и талибанските водачи. Конкретни срокове за извеждането на войските ще бъдат обявени, след като двете страни договорят механизма, по който това ще се случи.\r\nПоследният, осми кръг от преговорите между САЩ и започна в Доха в началото на август. Страните обсъждат четири основни теми: извеждане на чуждите войски от Афганистан и свързаните с това гаранции, че територията на страната няма да се използва на нападение срещу Съединените щати или други държави, както и за всеобщо прекратяване на огъня и провеждане на вътрешен диалог.  В края на миналата седмица американският президент Доналд Тръмп заяви, че целта му е да бъде съкратена числеността на войската в Афганистан под 13 000 души и запазване на „значително” присъствие в разузнавателните структури на страната. ", "date": "2019.08.24", "title": "САЩ и талибаните се договориха за извеждането на чуждите войски от Афганистан "}
{"url": "https://www.actualno.com/balkani/desetki-gorski-pojari-gorjat-v-gyrcija-news_804334.html", "text": "      На три различни места в Гърция пламнаха днес нови пожари: един в региона на Атика и два на Пелопонес.      През изминалите 24 часа противопожарната служба се е включила в гасенето на 58 горски пожара на територията на цялата страна.   Преди обяд в западното предградие на Атика Апропиргос избухна , който не представлява опасност за населените места наоколо. В гасенето участваха 35 пожарникари с 15 противопожарни коли, един пехотен отряд и два хеликоптера.\r\nПожари има и в северозападната, и в югозападната част на Пелопонес. В област Варда 32-ма пожарникари с 15 пожарни коли и 10 пехотни отряда, 3 самолета и 1 хеликоптер са участвали в гасенето на огъня. В региона на Месина в противопожарните акции са включени 13 пожарникари с 6 коли, 3 самолета и 1 хеликоптер.  На остров Лерос е арестуван 20-годишен чужд гражданин – жител на острова, заради съмнение, че е подпалил вчерашния пожар, в който изгоряха 49 хектара борова гора.\r\nГенералният секретар по гражданска защита на Гърция предупреди, че днес и утре съществува висока степен на опасност от пожари в голяма част от страната.         ", "date": "2019.08.24", "title": "Десетки горски пожари горят в Гърция"}
{"url": "https://www.actualno.com/climate/kruiznite-korabi-bylvat-opasno-mnogo-serni-i-azotni-oksidi-news_803482.html", "text": "      Гърция и дестинации като Санторини и Миконос са сред водещите места в Европа, засегнати неблагоприятно от замърсяването на въздуха от круизни кораби, съобщи Европейската федерация за транспорт и околна среда (ЕФТОС), която води кампания за по-чист транспорт.      Неотдавнашно проучване на ЕФТОС установи, че емисиите на серен оксиди (SOx) от круизни кораби в Гърция са 120 пъти по-големи от тези, произведени от всички малки превозни средства (автомобили и т.н.), циркулиращи в страната.   Проучването установи, че емисиите на SOx от 115 круизни кораба, плавали в моретата на Гърция през 2017 г., са били  7 600 тона, докато тези от автомобили и други малки превозни средства достигнали около 64 тона.\r\nТова е един от най-лошите резултати в Европа - след Хърватия, Норвегия и Исландия - които са много популярни дестинации за пътувания.  През 2017 г. корабите на една от най-големите круизни компании в сектора изхвърлили 10 пъти повече серни оксиди в атмосферата по европейските брегове в сравнение с 260 милиона коли, които са се движили на континента през същата година.\r\nСерните оксиди (няколко съединения на сяра и кислород) не са  вредни само за здравето на хората, но вредят и на морската и сухопътната среда.   Азотните оксиди (NOx), открити в изгорелите газове на двигателите, също са вредни за общественото здраве и околната среда, като проучването установи, че круизните кораби отделят еквивалента на около 15 процента от азотните оксиди, отделяни от европейския флот пътнически автомобили за една година.    В Гърция 115 круизни кораба са „произвели“ толкова NOx, колкото 64 процента от автомобилния флот на страната през 2017 г.\r\nИзследването препоръчва прилагането на разпоредби относно емисиите от круизни кораби, с десулфуризация и други системи, като се посочва, че тези кораби обикновено плават близо до брега и остават в пристанища за дълги периоди, влияейки на атмосферата там. Той също така препоръчва круизните компании, които предоставят луксозна услуга, да бъдат първите, които са обект на по-строги регулации сред другите области на корабоплаването.\r\nЕкспертите прогнозират, че дори да се въведат нови разпоредби за съдържание на сяра в горивата за корабите  от януари 2020 г., круизните кораби все още ще бъдат основен източник на замърсяване със SOx в сравнение с автомобилите.   Те очакват круизните кораби да отделят 40 пъти повече SOx от автомобилите през 2020 г. ", "date": "2019.08.24", "title": "Круизните кораби бълват опасно много серни и азотни оксиди "}
{"url": "https://www.actualno.com/europe/hiljadi-na-protest-vyv-francija-sreshtu-g-7-news_804351.html", "text": "      Около 9000 души протестираха против откриващия се днес форум на държавните и правителствени ръководители на , предаде БГНЕС.      Шествието е тръгнало от община Андай и е преминало в спокойна обстановка. В протеста са участвали антикапиталисти, еколози, антиглобалисти и няколко десетки представители на „жълтите жилетки”, съобщава телевизионният канал BFMTV.   Днес във френския курорт Биариц се открива срещата на върха на Г-7, която ще продължи до понеделник.\r\nМинистърът на вътрешните работи информира, че безопасността на форума е поверена в ръцете на 13 200 полицаи и жандармеристи.    ", "date": "2019.08.24", "title": "Хиляди на протест във Франция срещу Г-7 "}
{"url": "https://www.actualno.com/interest/neandertalcite-morjaci-majstori-i-dobri-lekari-news_804248.html", "text": "      Преди година учени откриват на островите Крит и Наксос стотици артефакти, наподобяващи по външен вид произведения на изкуството. Оказало се, че те са ползвани от неандерталците. Находките биха били съвсем обикновени, ако не беше незначителният факт, че дори през ледниковия Наксос не е имал сухопътна връзка с континента. Това довело учените да заключението, че древните хора са познавали корабоплаването още преди 130 хиляди години – на такава възраст са датирани откритите предмети, предаде БГНЕС.      Заключенията на археолозите са подкрепени от испански и британски антрополози. В гибралтарските пещери Вангард и Горам са открити признаци от лов на морски бозайници. В слоевете, в които има следи от пребиваване на Homo neanderthalensis, са намерени кости от делфини и тюлени с характерни белези от пробождане и удари. Малко вероятно е делфините да са били хванати на сушата.   Тази година е открито още едно доказателство, че неандерталците са изследвали водните басейни. Върху 57% от черепите са открити костни израстъци по стените на ушните канали – екзостоза. Такива образувания са характерни за професионалните сърфисти, плувци и гмуркачи заради продължителното въздействие на студен вятър или вода върху телата им.\r\nУчените приемат, че наличието на екзостоза предполага достатъчно познания за водата у неандерталците, интерес към риболова и навик да се къпят в студени водоеми. Разбира се, възможно е и друго обяснение: високият процент заболеваемост може да е причинен от замърсяване на ушните канали или генетическа предразположеност към отит.  В различни части на европейския континент археолозите открили неандерталски оръдия на труда, съставени от плочки и парчета кост. Отделните части били залепени една за друга с … катран. Инструментите били създадени преди 100-200 хиляди години. През 2013 г. в Германия в неандерталски поселища са открити останки от смола на възраст 40-82 хиляди години.\r\nИзползваният от катран бил от бреза. Но досега не са открити данни за технологията на получаването на такава смола от дървесина. Учените предлагали различни варианти за добиването й, но всички те били прекалено сложни и допускали, че неандерталците са имали развито абстрактно мислене и добре са познавали свойствата на различните материали. Нито един от тези методи не предполага получаването на катран по естествен път.\r\nИзследователи от университета в Тюбинген (Германия) успели да разкрият технологията: при изгаряне на брезова кора до вертикална каменна повърхност по повърхността на камъка се образува катран. Смолата може да се образува и в открити пространства. Дотогава се е смятало, че катранът се получава, ако дървесината се нагрее до висока температура при ограничен достъп на въздух.       По този начин учените успели да съберат 0,62 грама смола, с която после залепили остър камък във вдлъбнатината на парче дърво. Създадената по неандерталска технология брадва била напълно функционална – успели да одерат с нейна помощ 30 см телешка кожа.\r\nПреди почти 100 години в пещерите до хърватския град Крапина антрополозите откриват огромно количество неандерталски артефакти. Учените изследвали предимно костите и черепите и едва миналата година дошъл ред и на зъбите. Станало ясно, че някои от тях са обработвани със заострени предмети приживе. Следите, открити по зъбите, свидетелстват за това, че тези хора са можели да лекували зъби, макар и на примитивно ниво.\r\nИзследвани неандерталски вкаменелости на зъби  в Испания и Белгия показали наличието на абсцес у един от екземплярите. В ДНК на този зъб специалистите успели да отделят генетичен материал от един вид балсамова топола, чиято кора съдържа салицилова киселина. Веществото притежава противовъзпалителен, обезболяващ и понижаващ температурата ефект. Най-популярното в съвременния свят производно на тази киселина е аспиринът.\r\nОткрити са също следи от плесен Penicillium, произвеждаща антибиотик. Това отворило нова страница за учените, които си задали въпроса неандерталците не лекували кариес и инфекции с помощта на природни антибиотици.\r\nИзучаването на останките от неандерталци показало, че тези древни хора се справяли добре с лечението на кости. Открити са части от скелети, изобилстващи от зараснали счупвания. В пещерата близо до Крапина са открити няколко случая на излекувани травми – ключица, лява лакътна кост и даже череп. Изводът бил, че на тези хора са им били осигурени необходимите условия за обездвижване и лечение.      Ако травмите превръщали човека в инвалид, той е можел да разчита напълно на помощта на своите съплеменници. ", "date": "2019.08.24", "title": "Неандерталците – моряци, майстори и добри лекари "}
{"url": "https://www.actualno.com/education/boil-banov-poiska-ostavkata-na-direktor-otkazal-da-naznachi-uchitel-bez-konkurs-news_804361.html", "text": "       Министърът на културата поиска оставката на директора на Националното музикално училище в София - Столина Добрева. Повод за реакцията на министъра стана пост във на оперната певица Дарина Такова.      Тя кандидатствала за преподавател в училището, но директорката й обяснила, че като всички кандидати за поста трябва да премине през обявения конкурс. А той включвал изпълнение на 5 произведения в съпровод на пиано.   В поста си, световноизвестната оперна певица Дарина Такова обяснява, че от 12 години не е на сцена заради травма на гласните струни, но иска да предаде опита си на учениците в музикалното училище. Боил Банов обяви случилото се за недопустимо и че очаква оставката на директорката още в понеделник. \r\n\" където водя 13-годишно дело срещу лекаря, осакатил моя инструмент (нека го наречем така, може би ако на китарист, пианист или тромбонист обясним, че ЧОВЕШКИЯТ ГЛАС Е МУЗИКАЛЕН ИНСТРУМЕНТ, на който обаче струните, клапите и клавишите не могат да бъдат заменени с по-нови или по-здрави, ще проумеят, че певците не са \"втора класа музиканти\", както обичат да се шегуват още на консерваторско ниво и явно този манталитет си им остава завинаги).  Аз не пея. От 12 години. Това е най-тежкият факт, който ми се е налагало да приема през целия си съзнателен живот. По-тежък от смъртта на най-близки хора. По-тежък от загубата на каквото и да било материално или нематериално притежание. Не пея. Не защото не искам, не и защото не мога, а защото не мога да го правя така, както съм го правила на сцената на Миланската скала, Ковънт гардън и Метрополитън. Ако не пея така, няма да пея никак.\", пише в своя пост Дарина Такова.\r\nВ коментар под поста на оперната певица потребител е задал следния въпрос:    Т.е. г - жа Добрева така или иначе е виновна, защото иска да проведе обявен конкурс? С огромното ми уважение и възхищение от таланта на Дарина Такова, моля да се обясни, защо е виновна г - жа Столина Добрева, че има обявен конкурс за преподавател по класическо пеене и по закон той трябва да бъде проведен. И защо се излива толкова злоба към директор, чиито постъпки са напълно законни.\"    Ето и целия пост на Дарина Такова:  ", "date": "2019.08.24", "title": "Боил Банов поиска оставката на директор, отказал да назначи учител без конкурс"}
{"url": "https://www.actualno.com/showbusiness/ben-aflek-i-djenifyr-garnyr-razkriha-kakvi-sa-otnoshenijata-im-news_804232.html", "text": "      Актьорът се разведе с 47-годишната Гарнър през ноември 2018 г. - три години след като тръгнаха по различни пътища те все още имат голямо доверие един на друг и се радват на съвместно родителство на децата си Вайълет на 13, Серафина на 10 и Самуил на 7 години.      Източник каза пред списание US Weekly: „Те са споделили страхотно лято с децата, правят излети, пътуват и т.н. Имат много взаимно доверие и специални отношения“.   Афлек току-що отпразнува година на трезвеност, след като през август 2018 г. се включи в рехабилитационна програма под влиянието на бившата си съпруга, предаде БГНЕС.\r\n''Бен намери баланс между работата и домашния си живот. Той остава ангажиран с редица методи за лечение и уелнес, които се фокусират върху .'', твърдят приятели.  По-рано беше разкрито, че Бен „е искал да отиде“ на реабилитация, преди отчуждената му съпруга Дженифър да го насърчи да го направи, а междувременно е пиел сам по цели дни.\r\nВътрешен човек сподели: „Бен пиеше сам от дни. Беше в лоша форма. Едва ядеше и не се къпеше. Знаеше, че се нуждае от помощ, и говореше гласно за това. ''   Същият източник сподели пред Контактмюзик: „Един от ключовите елементи за контролиране на зависимостта ви е да знаете кога да потърсите помощ, което той направи, и това е основна стъпка в правилната посока. Един от най-важните аспекти на възстановяването на Бен е, че той потърси помощ. Най-добрият сценарий е, че той направи това с желание и всички сме много благодарни и обнадеждени сега.”     ", "date": "2019.08.24", "title": "Бен Афлек и Дженифър Гарнър разкриха какви са отношенията им"}
{"url": "https://www.actualno.com/society/novinite-naj-vajnoto-za-denja-24-avgust-news_804307.html", "text": "              преди това ще бъдат определени санкции за неизпълнение на досегашното, разпоредил е вече и проверка на Регионалната екоинспекция, за да се установи как е упражнявала контрол.   Съобщава се, че снарядите са изстреляни рано сутринта от провинция Хамюнг-Намдо. Водачът е задържан, той е професионален шофьор. Огледът на местопроизшествието от следствена група на РУ-Дупница приключи в полунощ, през това време районът бе отцепен от 4 патрулки.     Фузариозата TR4 е открита за първи път през 90-те години на миналия век в Малайзия и Индонезия, като бързо се разпространява и в Китай. Тя унищожава корените на растенията и тяхната структура. Оперната певица Дарина Такова кандидатствала за преподавател в училището, но директорката й обяснила, че като всички кандидати за поста трябва да премине през обявения конкурс. А той включвал изпълнение на 5 произведения в съпровод на пиано. \"Не пея. Не защото не искам, не и защото не мога, а защото не мога да го правя така, както съм го правила на сцената на Миланската скала\", обяснява Такова.    Ядрените подводници на Руската федерация \"Тула\" и \"Юрий Долгорукий\" изстреляха балистични ракети по цели на полигон в Камчатка и в Архангелска област, като част от военни учения, Запитан дали ще иска консултации за назначаването на новия началник на КПКОНПИ, след като досегашният беше изпратен на дипломатическа служба, Румен Радев напомни, че назначението на Пламен Георгиев за консул е изцяло решение и отговорност на министър-председателя.\r\nВИЖТЕ И И  ", "date": "2019.08.24", "title": "Новините: Най-важното за деня, 24 август"}
{"url": "https://www.actualno.com/europe/makron-za-temite-na-sreshtata-na-vyrha-na-g-7-news_804354.html", "text": "      В свое телевизионно обръщение към гражданите президентът на Франция Еманюел Макрон обяви темите на дискусия по време на срещата на върха на .      Държавните и правителствени ръководители на седемте най-развити индустриални държави ще обсъдят ситуацията в Сирия, Либия, Иран и Ук айна, проблемите пред световната икономика, борбата с неравенството и въпросите на климата, включително горските пожари в Бразилия.   Френският президент заяви, че ще отстоява виждането за постигане на споразумения в различни конфликтни точки по света като Иран, Сирия, Либия и Украйна. Тези договорености трябва да послужат за предотвратяване на ескалацията там и за защита на мира във въпросните държави.\r\nПо отношение на състоянието на световната икономика, Макрон заяви , че ще преследва две цели в Биариц: да убеди партньорите, че напрежението, в частност в областта на търговията, се отразява негативно върху всички държави и техните граждани. Трябва да се постигне стабилизация, която включва избягването на търговски войни, например.  Неравенството ще бъде една от темите, на които ще се обърне специално внимание по време на форума.\r\nВъпросът с климатичните промени е важен за всички и очакванията на Макрон са, че, въпреки съществуващите различия в позициите на отделните участници в Г-7, ще се намери обща формула за сътрудничество. Единствено по този начин, според него, държавите ще могат да отговорят на предизвикателствата, пред които океанът и горящите амазонски гори отправят към човечеството.   Френският президент призова протестиращите срещу Г-7 да запазят спокойствие.     ", "date": "2019.08.24", "title": "Макрон за темите на срещата на върха на Г-7 "}
{"url": "https://www.actualno.com/ruse/v-22-uchilishta-v-rusenska-oblast-se-izvyrshvat-remonti-news_804357.html", "text": "      Професионалната гимназия по икономика и управление „Елиас Канети“ ще остане затворена през новата учебна година, заради модернизация и обновяване на сградата, но учениците ще учат в друга сграда. Това съобщи началникът на Регионалното управление на образованието Росица Георгиева.      Припомняме, че по същия път през учебната 2018/2019 година премина и емблематичната Мъжка гимназия в Русе (сега СУ „Христо Ботев“), но през учебната 2019/2020 година ще отвори врати обновена.   Плановият ремонт е част от проект на МОН за обновяването на 17 учебни сгради в страната, финансиран по ОП „Региони в растеж“ и трябва да приключи на 1 септември 2020 година. По същия проект се ремонтират и още две училища в града - професионалната гимназия по строителство, архитектура и геодезия „Пеньо Пенев“ и професионалната гимназия по механотехника „Юрий Гагарин“. Сградите там са достатъчно големи и няма да се налага местене.\r\n22 са училищата в областта, в които се извършват ремонти, които трябва да приключат до началото на учебната 2019/2020 година.   ", "date": "2019.08.24", "title": "В 22 училища в Русенска област се извършват ремонти "}
{"url": "https://www.actualno.com/europe/livyrpul-se-razvihri-sreshtu-arsenal-i-prodyljava-s-pylen-aktiv-vyv-visshata-liga-news_804386.html", "text": "      Отборът на Ливърпул продължава с отличното си представяне от началото на сезона във Висшата лига, след като победи Арсенал с 3:1 в дербито от третия кръг на шампионата.      На „Анфийлд“ домакините наложиха натиск от самото начало, но можеха да бъдат ударени на контраатака, ако Пиер-Емерик Обамеянг и Николас Пепе не бяха направили пропуски от изгодни позиции.   „Червените“ поведоха в резултата в 32-та, минута, когато Жоел Матип се разписа с глава след центриране от корнер. Няколко минути след почивката Мохамед Салах удвои от дузпа, отсъдена за нарушение на Давид Луис срещу египтянина.\r\nВ 58-та минута Салах направи резултата 3:0 с точен изстрел по земя, а пет минути преди края на редовното време Лукас Торейра оформи крайното 3:1.  По този начин Ливърпул остава единственият отбор в пълен актив от точки и заема първото място в класирането, докато Арсенал е на втора позиция с шест точки. . ", "date": "2019.08.24", "title": "Ливърпул се развихри срещу Арсенал и продължава с пълен актив във Висшата лига"}
{"url": "https://www.actualno.com/football/real-madrid-s-grandiozna-izdynka-na-bernabeu-news_804390.html", "text": "      Реал Мадрид завърши само 1:1 срещу съименниците си от Валядолид в среща от втория кръг на испанската Примера дивисион. „Лос Меренгес” поведоха чрез Карим Бензема (82), но малко след това Серхи Гуардиола (88) попари мераците им за победа.      Реал може много повече да съжалява за изпуснатите точки, след като футболистите в бели фланелки отправиха множество удари към вратата на Жорди Масип, но голяма част от тях неточни.   Все пак голът дойде осем минути преди края. Бензема получи пас от Варан и с обръщане от границата на наказателното поле прати топката в долния ляв ъгъл на вратаря. Попадението е под №150 за Бензема в испанския елит.\r\nТочно когато възпитаниците на Зинедин Зидан се виждаха като победители, падна и попадението на Гуардиола. Той бе изпуснат от защитата на Реал и намерен с пас от Оскар Плано. Нападателят успя да промуши топката между краката на излизащия Куртоа и отрадна точката за гостите.  Официален дебют за „белите” направи Лука Йович, който се появи като смяна в 68-та минута, а малко по-късно нацели гредата след удар с глава. Така двата отбора остават непобедени от два кръга и с по четири точки. ", "date": "2019.08.24", "title": "Реал Мадрид с грандиозна издънка на „Бернабеу”  "}
{"url": "https://www.actualno.com/europe/rusija-izvyrshi-raketni-izpitanija-v-kamchatka-i-arhangelska-oblast-news_804348.html", "text": "      Ядрените подводници на Руската федерация \"Тула\" и \"Юрий Долгорукий\" изстреляха балистични ракети по цели на полигон в Камчатка и в като част от военни учения, съобщава агенция TACC, като се позовава на информация от съобщение на Министерството на отбраната на Руската федерация.      „На 24 август в съответствие с плана на военните учения, успешно бяха изпълнени изстрелвания на балистични ракети „Синева“ от стратегическите подводници „Тула“ и Юрий Долгоруки“, съобщава министерството.   Министерството заяви, че са изстреляни от района на Северния ледовит океан и от Баренцово море.\r\n„Тестовите макети на бойните глави завършиха пълния цикъл на полетната програма и успешно удариха учебни цели на полигоните в района на Архангелск и на полуостров Камчатка“, казаха от министерството.  Министерството отбелязва, че тези изстрелвания потвърждават техническите характеристики на балистичните ракети, както и производителността на всички ракетни системи на подводници, допълни агенция Фокус.\r\nПрипомняме, че преди дни стана ясно, че 4 от станциите за измерване на нивото на радиоактивност в Русия спряха да предават данни. Повече може да научите в           ", "date": "2019.08.24", "title": "Русия извърши ракетни изпитания в Камчатка и Архангелска област"}
{"url": "https://www.actualno.com/interest/otkriha-hapcheto-na-vechnata-mladost-news_803751.html", "text": "      Австралийски учени работят върху лекарство, което може да спре процеса на стареене, съобщи ТАСС.      Основната задача на новото поколение лекарства е да изгони стареещите клетки от тялото, заяви Киф Чан, изследовател в Центъра Питър Маккалъм, предаде БГНЕС.   Лекарството, което се разработва от учени от Центъра за рак на Питър Макалам в Мелбърн, трябва да отърве тялото ни от стареещи клетки, като отвори вратата на човечеството за дълголетие без старост. За новото проучване на австралийските микробиолози и генетици разказва порталът Science ABC.\r\nСпоред учените, стареещите клетки са един от ключовите фактори в процеса на стареене и основната задача на ново поколение лекарства е да ги „изгони” от тялото ни. \"Стареещите клетки са загубили способността да се делят, но не са мъртви. Те са по-скоро влегнали клетки - не правят нищо, но остават метаболитно активни\", заяви Киф Чан, научен сътрудник в Центъра на Питър Маккалъм. Според него с напредването на възрастта такива „спящи“ клетки в тялото стават все повече и това е факторът, който отключва много свързани с възрастта процеси и заболявания.  Както отбелязват учените, процесът на стареене на клетките не може да бъде изключен от нормалния живот на организма, защото именно клетките на „стареене” са отговорни за заздравяването на рани, ембрионалното развитие и активното функциониране на имунната система. „Ние сме фокусирани върху създаването на целенасочени сенолитици - лекарства, способни да открият„ сънливи “клетки и да ги пуснат отново в активно действие... И подобна технология вече е разработена от нас за лечение на метастази на рак, когато лекарство търси„ събудена “ракова клетка и я убива, тоест ние по същество знаем как да създадем насочено сенолитично лекарство “, добави Чан.\r\n\"Има процеси, които е доста трудно да се разделят на полезни и вредни. Например, имунната система реагира на инвазията на инфекция и виждаме възпаление, стареещите клетки работят там, но продължителното възпаление също провокира много заболявания, свързани с възрастта, включително болестта на Алцхаймер, артрита, сърдечно-съдовите проблеми и така нататък.”, заяви Джудит Камписи от института за геронтология Бък в САЩ, предаде БГНЕС.   Според нея през последното десетилетие е имало бум на изследвания, насочени към спиране или обръщане на процеса на стареене с помощта на лекарства, известни като Senolitics. \"Всъщност няма причина, поради която не можете да се наслаждавате на живота на 95, както сте били на 25, просто трябва да се научим как да използваме всичко, което знаем за клетките си.\", казва професор Кампис.     ", "date": "2019.08.24", "title": "Откриха \"хапчето на вечната младост\""}
{"url": "https://www.actualno.com/asia/novi-razmirici-v-kashmir-news_803957.html", "text": "      Силите за сигурност в управлявания от се сблъскаха с протестиращите в град Шринагар. Стотици хора участваха в демонстрация след петъчните молитви в квартала Сура.      Походът се породи насилие, след като портестиращите започнаха да хвърлят камъни по силите за сигурност, които отвърнаха със сълзотворен газ и пелети. Най-малко двама са ранени.   Напрежението нарасна, след като индийското правителство премахна частичната автономия на региона преди три седмици, предаде БГНЕС.\r\nИнформацията е оскъдна, тъй като интернет и мобилните мрежи са блокирани.  Окончателният брой на ранените протестиращи може да остане неясен. Много хора, които са ранени от полицията, но не отиват в болница от страх да не бъдат арестувани, съобщи Би Би Си. ", "date": "2019.08.24", "title": "Нови размирици в Кашмир "}
{"url": "https://www.actualno.com/plovdiv/za-stan-i-svetla-za-taksimetrovite-shofiori-i-chernite-dupki-na-prehoda-news_795835.html", "text": "      Станимир Рашков в Холандия стана Стан. Стан и Светла. Винаги двамата, винаги заедно, винаги с много обич, която като видимо сияние се движеше неотклонно около тях. Приятели от студентските години.      Няма да забравя един април 1992-ра, когато за пръв път ми предстоеше да пътувам на Запад. До , конкретно на Тодор Живков у нас, и на изток не ме пускаха, съмнителен произход...А ми се пътуваше, така ми се пътуваше.\r\nДойдоха в Пловдив Тон и Ада, холандци, винаги идваха на фестивала на Кукления театър и ни поканиха една малка група журналисти да отидем в Холандия. Съвсем на приятелски начала, уредиха пътуването, там бяха предвидили да ни настанят у приятели. Само че в ония години за Холандия се искаше виза, времето не достигаше, още повече, че католическият Великден беше разпуснал посолството...Много на косъм беше цялата работа и вечерта преди заминаването още не ми се вярваше, че на сутринта наистина ще пътувам. Впрочем за пръв път щях и да летя.\r\nИ точно тогава, в оная щастливо-изнервена последна вечер, телефонът позвъня. \"Здравей, как си?- обаждаше се Светла. \"Няма да повярваш, утре летя за Холандия!\"\" Ние сме в Холандия\"- каза Светла. \" От една година.\"  Аз замълчах. Точно началото на 90-те бяха годините, в които приятели си хващаха багажа и децата и отиваха да търсят щастието другаде. Но не знаех, че Светла и Станимир са го направили. Едва успях да промълвя: \"Сериозно ли?\" \"Къде точно отиваш?\"- попита Светла. \"В Дордрехт\".\r\nСега вече тя млъкна. Ама много сериозно млъкна. Когато пак проговори, гласът и беше някак стегнат.\r\n\"Ние сме в Барендрехт, на три километра от Дордрехт\".    Настъпи сутринта, отлетях, пристигнах, видях за пръв път Другия живот, страната, направена сякаш от Лего, с много тесни магистралки и много високи добри хора, видях вятърните мелници, лалетата и крави с компютри на врата, на третия ден пострадах от катастрофа, но нямаше как, продължих да обикалям с другите, дивях се на спокойствието, в което живеят тези хора, докато ние се блъскахме по 6 часа на опашка за олио. А те играеха всеки петък на призраци и се забавляваха. Много неща видях за кратко време, програмата беше наситена, за всичко бяха помислили добрите Тон и Ада, които обичаха България. Видяхме се и със Светла и Стан. Първата ни среща беше във вечерния Дордрехт. Бяха дошли с колелета, бяха смутени. Имаха мечта, но бяха още далеч от нея. Бяха тръгнали в нищото с надеждата да избягат от абсурдите. Там бяха попаднали в друг свят. Снимка на кралицата с дъщеричката им илюстрираше статия в национален всекидневник за новооткрит бежански лагер. После им отидох на гости в Барендрехт. Живееха в хубава къщичка, една от многото в живописното село, още бяха в етапа на осмислянето на новата реалност. Не им беше лесно, никак. Една от многото доброволки в Холандия им помагаше да свикнат. Бяха в началото на пътя си.\r\nПосле пътят се завъртя и ги отведе там, където бяха тръгнали. Защото не се отказваха, научиха езика, доказаха и двамата способностите си, вписаха се в логичната цивилизация, бяха трудолюбиви и усмихнати. Намериха своето място в малката живописна страна, направиха своя фирма в Ротердам, включиха децата си. През цялото това време не прекъсваха връзката с България, грижеха се за семействата си, поддържаха непрекъснат контакт.    А Станимир- Стан не спря да пише. На български.\r\nНеговото иронично перо е познато на старата гилдия, търсеше абсурдите и ги описваше така, както един лекар би написал епикриза и накрая рецепта. Само дето оставяше въображението си да доизмисля и дорисува, оставяше го да премине зад границата- \" Ами ако беше станало така...\".\r\nПрез април 2018 година Станимир си отиде. Роден в Трявна, почина в Ротердам. Твърде млад, за да се примириш с репликата- \"Поживял си е\". И достатъчно зрял, за да остави след себе си света такъв, какъвто се пречупваше през чувството му за хумор, чувствителността към абсурд и неправда, обичта към България. Не са един или двама успешните емигранти, които за собствено спокойствие предпочитат да оставят България в задния си джоб, предназначен за ненужни хартийки с мисълта, че тя няма да се оправи и по-добре, че се махнах. Той не я сложи там, сложи я в малкото джобче на ризата си, за да е по-близо до сърцето му. И често я вадеше, за да я усети. \r\nИ в първата книга на Станимир- \"Отпушени мисли\", а още повече във втората, издадена след смъртта му от издателство \"Ерго\"- \" \" личи неговия начин на мислене. Личи болката, превърната в горчив смях и напипване на грапавините, личи фактът, че Стан никога не си е тръгвал завинаги. А понеже всяко негово идване в България е свързано с таксиметрови шофьори, които навсякъде по света, особено у нас, имат какво да кажат и да посъветват, разказите са чуден калейдоскоп на истински и измислени истории. Стан изобретява в тях Партията на таксиметровите шофьори, която в няколко последователни разказа има своето развитие в утопичен план, но толкова логичен, като се замислиш. При едно пътуване във времето той установява, че всички у нас, до последния българин, са затворници, защото са виновни за кривия Преход. Идеята идва от една често подхвърляна от таксиметрови шофьори реплика: \" Да станат политиците таксиметрови шофьори, че да разберат как се вади хляба\". Е, станали са. През деня работят като шофьори, вечер се прибират в затвора. Чисти откъм закона са само новородените и тези, които са си излежали присъдите. В затворите са всички, защото всички имаме някаква своя вина- дали защото сме били корумпирани или сме корумпирали или просто защото сме си мълчали. Най- много са тези, които са си мълчали. Тъжен и смешен Стан. Търсещ в епикризата средния път. Мотивът за средния терминал, средния принц, за средата между идеята за това, към което сме тръгнали и това, което сме постигнали, е като червена нишка в разказите му. Стан не осъжда. Той предлага утопично разрешение, за да каже това, което не иска да захвърля като грубо обвинение. А може би има право да го направи. Няма го вече, за да продължи. Но остава Светла, която издаде новата му книга и продължава да живее в Холандия, без да забравя пътя за България. \r\nЩе се върна пак в началото. При първото ми отиване в Холандия, когато видях Светла и Стан само година след емиграцията им, и на мен ми предлагаха да остана. Не те, други българи от по-рано. Сериозно ни предлагаха и на мен, и на колегите ми- останете, ще ви помогнем да се устроите, няма да съжалявате. Някои от нас доста сериозно се размислиха върху предложението, но аз бях твърда. \" Не, аз съм журналист, за мен в България сега е по- интересно\". \r\nИ Стан беше журналист. А аз загубих спора. Вече си давам сметка... ", "date": "2019.08.24", "title": "За Стан и Светла, за таксиметровите шофьори и черните дупки на Прехода"}
{"url": "https://www.actualno.com/plovdiv/jiva-veriga-blokira-pytja-kym-zavoda-v-shishmanci-news_804258.html", "text": "      Стотици жители на Шишманци, Белозем, Болярино и община Раковски блокираха с пътя, който води до завода за преработка на битови отпадъци. Намерението им е да спрат движението на камионите, които извозват боклуци до депото.      Въпреки че пожарът е потушен от седмица, напрежението в района не стихва. Протестиращите очакват на място да дойде и екоминистърът Нено Димов.   \"Исканията са ни за по-чист въздух. Искаме, ако  заводът не затвори, поне да има някаква промяна и това, което се случи преди дни, да не се случва повече\", сподели участничка в протеста, цитирана от Нова телевизия.\r\n\"Ние не искаме затваряне на този завод. Искаме той да работи правилно\", обясни млада жена, която също е недоволна от случващото се.  Според друг протестиращ пожарът е бил  ", "date": "2019.08.24", "title": "Жива верига блокира пътя към завода в Шишманци "}
{"url": "https://www.actualno.com/europe/v-albanija-ima-naj-goljam-broj-turisti-ot-kosovo-i-makedonija-news_804209.html", "text": "      През периода от началото на годината до юли Албания е била посетена от 3,3 милиона чуждестранни туристи, което е с 12,4% повече в сравнение със същия период на миналата година.      Посетителите от региона представляват около 60% от общите чуждестранни посетители в Албания тази година.   Гражданите от Косово, последвани от тези на Македония, продължават да са най-големият процент от посетители в Албания, предаде БГНЕС.\r\nСпоред Албанския статистически институт (INSTAT) през периода от януари-до юли в Албания са влезли 1.057.00 граждани на Косово, което е увеличение с 13.7% в сравнение със същия период на миналата година. Косовските туристи представляват 34% от общия брой туристи, посещаващи страната.  - Втори по брой са македонците или 372 000, което е 3,4 процента увеличение. Следват гърците с 311 000, италианците с 159 000, англичаните с 223 000, черногорците с 216 000 и поляците със 76 000 посетители, които са влезли в Албания през седемте месеца на годината, съобщи INSTAT.\r\nСпоред същия източник повечето страни с най-голям приток на туристи в Албания са тези с най-голям брой албански емигранти.   „Това означава, че повечето от туристите, които се отчитат като чужденци, са албански граждани, предоставили документи от страните, в които са се преместили. Това означава, че голяма част от туристите, за които се съобщава, че са чужденци, са албански граждани, които притежават документи от страните, в които са се преместили.”, посочват от INSTAT.    Според Централната банка на Албания, чуждите туристи през 2018 г. са похарчили около 1,9 милиарда евро. Туристическият сектор също ще постигне добри резултати през тази година, увеличавайки своя дял в икономиката на страната. ", "date": "2019.08.24", "title": "В Албания има най-голям брой туристи от Косово и Македония "}
{"url": "https://www.actualno.com/asia/130-hiljadi-dushi-v-jiva-veriga-v-hongkong-news_804070.html", "text": "      Повече от 130 хиляди души в Хонконг формираха \"жива верига\" в знак на протест срещу законопроекта за екстрадиция, съобщава телевизионната и радио корпорация RTHK, позовавайки се на организаторите и цитирана от Би Би Си.      Протестът в Хонгконг започна в 19 ч. местно време. В много райони на града хората се хванаха за ръце, образувайки „живи вериги“ и запалиха фенерчетата на телефоните си. Първоначално предвиденият маршрут на демонстрацията се движеше по метрото в Хонконг.Имаше и друга група, събрана в „жива верига“ на връх Лион Скала, от западния район Коулун-Тон.   Според организаторите дължината на \"живата верига\" е била приблизително 45 километра, а ако се вземат предвид и събраните около планината общият брой на участващите в живата верига е бил около 135 хиляди души. Организаторите заявиха, че са вдъхновени от акцията по Балтийския път, която се проведе в балтийските републики на СССР преди 30 години. Тогава жителите на Литва, Латвия и Естония изградиха жива верига с дължина около 670 километра, свързваща Талин, Рига и Вилнюс. Балтийският път трябваше да демонстрира пред света желанието на народите от трите държави да се отделят от СССР, предаде БГНЕС.\r\nМасовите протести, провокирани от закона за екстрадицията, се провеждат в Хонконг от началото на юни. Причината за разглеждане на това изменение беше убийството на жена отТайван от жител на Хонконг. Поради липсата на споразумение за екстрадиция заподозреният не можеше да бъде екстрадиран на тайванските власти и договарянето на такова споразумение беше проблематично, тъй като централното правителство на Китай не признава суверенитета на Тайван.  За да реши проблема, правителството на Хонг Конг предложи изменение на съществуващия „Закон за заподозрените нарушители“. Предложеният механизъм би позволил екстрадиция на заподозрени със заповед на ръководителя на областната администрация към юрисдикции, с които Хонконг няма споразумение, включително континентален Китай. Опонентите на законопроекта обаче смятат, че това ще подкопае независимостта на съдебната система в Хонконг в съответствие с принципа „една държава, две системи“ и ще позволи на централното правителство да се бори срещу хора, които са против властите. ", "date": "2019.08.24", "title": "130 хиляди души в \"жива верига\" в Хонгконг "}
{"url": "https://www.actualno.com/society/ekstremalen-indeks-za-pojaroopasnost-e-v-sila-na-mesta-v-15-oblasti-news_804261.html", "text": "      Екстремален индекс за пожароопасност е в сила на места в 15 области на страната. Това сочи справка в сайта на Националния институт по метеорология и хидрология (НИМХ). Индексът обхваща територии от областите София, София - град, Враца, Плевен, Русе, Силистра, Добрич, Варна, Бургас, Ямбол, Сливен, Стара Загора, Перник, Пазарджик и Благоевград.      Екстремалният индекс означава, че са възможни бързо разпространяващи се много силни пожари с въвличане на дървесните корони. Много голям индекс за пожароопасност има в почти цялата останала част от страната. Този индекс означава, че са възможни много силни пожари с частично или пълно въвличане на дървесните корони.     ", "date": "2019.08.24", "title": "Екстремален индекс за пожароопасност е в сила на места в 15 области"}
{"url": "https://www.actualno.com/asia/kndr-otnovo-izstrelja-balistichna-raketa-kym-japonskoto-more-news_804220.html", "text": "      КНДР отново пусна два неидентифицирани снаряда в посока към Японското море, съобщава агенция Ronhap, позовавайки се на началник щабовете на Южна Корея.      Съобщава се, че снарядите са изстреляни рано сутринта от провинция Хамюнг-Намдо. \"Нашите военни наблюдават ситуацията в случай на допълнителни изстрелвания\", се казва в изявлението, предаде РИА Новости.   Новите изстрелвания на КНДР са седми поред след 25 юли. Северна Корея изпробва „ново оръжие” на 16 август - два снаряда бяха изстреляни от провинция Гангвон-до към Японското море. Обхватът на снарядите беше 230 километра, а максималната височина - 30 километра. Преди това снаряди бяха  изстреляни на 10 август. Според оценките обхватът на снарядите е бил около 400 километра, а максималната височина е 48 километра. По-рано КНДР изстреля снарядии в нощта на 6 август, те бяха счетени от Южна Корея и Япония за тест на нов тип балистични ракети с малък обсег на действие.\r\nЛидерът на КНДР Ким Чен Ун и президентът на САЩ Доналд Тръмп проведоха третата си среща на 30 юни в демилитаризираната зона между двете корейски държави, като се съгласиха да започнат работни контакти по въпросите на денуклеаризацията. Преговорите се забавиха поради съвместните военни учения на САЩ и Южна Корея, както и изстрелванията на ракети на КНДР.   ", "date": "2019.08.24", "title": "КНДР отново изстреля балистична ракета към Японското море "}
{"url": "https://www.actualno.com/society/sedmichna-prognoza-za-vremeto-za-26-avgust-1-septemvri-news_801917.html", "text": "      В ни очаква слънчево време. Валежи не се очакват. Максималните температури ще са между 23 и 34 градуса.      В времето остава без промяна. Температурите леко ще се понижат и няма да надвишават 32 градуса.   През времето ще остане топло и горещо. Валежи не се очакват. Максималните температури ще са между 24 и 33 градуса. ", "date": "2019.08.24", "title": "Седмична прогноза за времето за 26 август - 1 септември"}
{"url": "https://www.actualno.com/america/trymp-zaplashi-frenskite-vina-s-bezprecedentni-danyci-news_804233.html", "text": "      Президентът на САЩ отново заплаши, че може да бъдат наложени данъци върху вносните френски вина, което „все още не е било наблюдавано във Франция“.      В средата на юли френският парламент прие закон за данъка върху услугите за големи цифрови компании като Amazon, Apple, Facebook и Google. Тръмп каза, че може да наложи данък върху френското вино като отговор, предаде БГНЕС.   \"Не ми харесва, че Франция започва да облага с данъци нашите компании. Това е много нечестно. И ако го направят, ние ще обложим с данъци каквито не са виждали техните вина.”, каза Тръмп пред репортери преди да замине за летището за срещата на върха на Г7 във Франция.\r\nВ същото време президентът призна, че не е голям фен на тези компании, защото \"те бяха и остават противници на републиканците\".  След приключване на въпроса за данъците Тръмп подчерта, че има „добри отношения“ с френския президент Макрон. ", "date": "2019.08.24", "title": "Тръмп заплаши френските вина с \"безпрецедентни\" данъци "}
{"url": "https://www.actualno.com/vidin/zapochna-vidinskijat-panair-news_804276.html", "text": "      От 23 до 31 август Видин е домакин на популярното събитие, което привлича хиляди посетители. През първата вечер по традиция кметът на Община Видин Огнян Ценков обиколи щандовете на панаира и разговаря с търговците и производителите. Той бе придружен от екрпа си и гостите, поканени за официалното откриване, сред които заместник областните управители на Видин Лъчезар Попиванов и Анжело Методиев, кметът на Община Калафат, Румъния Лучиан Чобану и представители на институцията, координаторът по международно сътрудничество от Община Княжевац, Сърбия Владан Радованович, кметовете на Община Ружинци - Александър Александров и на Община Кула - д-р Владимир Владимиров и др.      Градския духов оркестър и на Ансамбъла за  народни песни и танци „Дунав“дадоха началото на празника. Поп фолк певицата Цветелина Грахич бе посрещната от видинският кмет  с букет цветя. Огнян Ценков се обърна с приветствени думи към посетителите на панаира:   „Повече от 120 години нашият град продължава традицията и посреща гостоприемно нейните почитатели отблизо и далеч. Щастлив съм, че през последните четири години Община Видин успя да привлече още повече вниманието към традиционния си панаир, да подобри условията за провеждането му, да предложи разнообразни развлечения, атракции и изключително богата концертна програма. Но най-важното е, че той се превръща в място за срещи с близки и приятели, за нови познанства и ползотворни контакти.Благодаря ви, че сме заедно в тази прекрасна вечер, в компанията на великолепната Цветелина Грахич! Искрено се надявам, че всички предстоящи панаирни дни ще ви донесат само хубави емоции и ще останат задълго в спомените ви! Защото ние се грижим за вас! Обявявам традиционния Видински панаир 2019 за открит! На добър час!“.\r\nРаботното време на тазгодишното изложение е от 10.00 до 2.00 ч., а входът е свободен.   ", "date": "2019.08.24", "title": "Започна Видинският панаир"}
{"url": "https://www.actualno.com/montana/startira-remontyt-na-sportnata-zala-v-lom-news_804274.html", "text": "      Саниране на сградата, изграждане на отоплителна система, основен ремонт и оборудване на голямата зала с игрището и тренировъчните зали, санитарните възли и административната част,  – това са основните дейности, които ще бъдат извършени по проекта \"Инженеринг - проектиране, авторски надзор и СМР за обект: \"Основно обновяване на зала \"Балканиада\" - гр. Лом\".      Проектът е на стойност 2 838 000 лв. и ще се изпълнява от спечелилата процедурата фирма „Парсек Груп“ ЕООД – София, с която Община Лом сключи договор.   До 30 дни фирмата трябва да представи работен проект и количествено-стойностна сметка, а след това ще започне и ремонтът.\r\nСпортната зала е открита през 1964 г. Повече от 50 години съоръжението не е основно ремонтирано (правен е само ремонт на покрива преди 10 години), сградата се руши и от няколко десетилетия е буквално неизползваема.  На обновеното игрище ще се провеждат състезания и тренировки по баскетбол, волейбол, бадминтон и хандбал, ще бъдат основно ремонтирани и оборудвани и тренировъчните зали за бокс, бойни изкуства и фитнес.  Ремонтираната зала ще бъде мултифункционална, тя ще бъде пригодена, както за спортни състезания на национално ниво, така и за провеждането на концерти.\r\nПроектът бе обсъден на работна среща с екип от фирмата - изпълнител, Обществения съвет, който ще контролира проекта, и експерти от Община Лом. В Обществения съвет влизат журналистът Любомир Йорданов, издателят на в. „Ломпрес“ Камелия Обретенова, учителите по физическо възпитание и спортни деятели Росен Войнов, Вася Александрова, Мирослав Колев, Огнян Ценков и експерта по проекти Борислав Бориславов. Поне двама представители на Обществения съвет ще участват в работна комисия, заедно с общински експерти, които ще наблюдават всяка една стъпка при изпълнението на проекта.   Финансирането на основния ремонт и оборудване залата се осигурява от дарение и средства от държавния бюджет . За хуманитарния си жест и благородство, д-р Андрей Георгиев, който дари и 2 000 000 долара за ПГ „Найден Геров“ – гр. Лом,  бе удостоен посмъртно със званието „Почетен гражданин на Лом“. 1 100 000 лв. за обновяване на залата осигури и  Министерският съвет. Още 800 000 лв., които към момента не са налични, ще бъдат осигурени по време на изпълнението на проекта, гарантира кметът Пенка Пенкова.     ", "date": "2019.08.24", "title": "Стартира ремонтът на спортната зала в Лом"}
{"url": "https://www.actualno.com/politics/neno-dimov-nalaga-se-promjana-na-kompleksnoto-razreshitelno-na-zavoda-do-shishmanci-news_804280.html", "text": "      Над 200 души, събрали се тази сутрин пред входа на , влязоха в предприятието заедно с министъра на околната среда и водите Нено Димов, за да се запознаят с производствения процес. Очакваше ги работеща инсталация за сепариране на отпадъците, а пътят, по който минават камионите беше току що измит, предаде БНР.      Протестиращите се оплакаха от постоянната миризма в района и от честите запалвания, а от ръководството на предприятието увериха, че са предприели всички мерки срещу пожари. Има видеонаблюдение, четири коли, подсигурена е вода и достатъчно количество материал за запръстяване.   След като разгледа съоръженията и посети депото за отпадъци министър Димов подчерта, че се налага промяна на комплексното разрешително на завода. Преди това ще бъдат определени санкции за неизпълнение на досегашното, разпоредил е вече и проверка на Регионалната екоинспекция, за да се установи как е упражнявала контрол.\r\n“В момента комплексното разрешително разрешава три варианта – да се сепарира, да се компостира и да се депонира. Първите два ще останат и едва след тях ще бъде допуснато само на останалите фракции, които не могат да се сепарират или компостират, да бъдат депонирани. Т.е. от три възможности ще станат – задължително сепариране, задължително компостиране и едва тогава остатъкът депониране. От гледна точка на противопожарната безопасност, това което е в нашите правомощия ние сме разпоредили вече да има много по-големи запаси от пръст и да има много по-сериозно запръстяване. Това е , който има определени функции, очевидно не на 100%, но има капацитета по това, което видях и след промяната на комплексното трябва да може да изпълнява всичките си задължения“, заяви Нено Димов.  Срещата на министъра с протестиращите продължава в сградата на читалището в село Шишманци. Блокадата на пътя за Белозем беше прекратена, като заради нея се бяха образували колони от автомобили и в двете посоки. Движението вече е нормализирано.\r\nПо-рано протестиращите споделиха какво очакват от срещата с министър Димов:\r\n“Очакваме обещанията, които ни бяха дадени преди две години, този път да се изпълнят. Не искаме да живеем по този начин и, не искаме пожарите да бъдат всекидневие, както е в момента. Не искаме нито ние, нито нашите деца да живеят в мръсотия и боклуци“.       “Очакваме наистина да вземат мерки този път. Искаме първо заводът да спре да функционира, за да може да започне подготовката за истинска работа, защото досега е било буквално сметище ние искаме вече да започнат машини да работят, да се разделя, да се рециклира, да има пожарни системи и всички необходими изисквания, за да функционира правилно един такъв завод“.\r\nНедоволството на хората от няколкото населени места в близост до завода за отпадъци ескалира след пламналия пожар на сметището в началото на миналата седмица и задимяване на района в продължение на няколко дни.\r\n“Миризмата ме притеснява. Всяка година се пали. Това не е завод за преработка на отпадъци, това е едно обикновено сметище, което дори и като сметище не се експлоатира по коректния начин“, коментираха хората от протеста.\r\nМеждувременно в понеделник в общината беше внесена гражданска група и искане за провеждането на референдум за бъдещето на завода за отпадъци.\r\nОтделно кметът на Раковски Павел Гуджеров изпрати до премиера Бойко Борисов писмо, придружено от протестна подписка, подкрепена от близо 2 хил. и 300 души. В него се призовава за спешни мерки от страна на институциите, за да няма повече подобни инциденти.      “Този завод, ако не може да работи както трябва, не трябва да работи въобще“, каза кметът Гуджеров. ", "date": "2019.08.24", "title": "Нено Димов: Налага се промяна на комплексното разрешително на завода до Шишманци"}
{"url": "https://www.actualno.com/america/brazilija-izprati-armija-za-spravjane-s-pojarite-v-amazonija-news_804214.html", "text": "      Президентът на Бразилия разпореди на въоръжените сили да помогнат в борбата с рекордния брой горски пожари в Амазония.      Указ, издаден от президента Болсонаро, разпореди разполагането на войници в природни резервати, коренни земи и гранични райони в , съобщи Би Би Си.   Съобщението дойде след интензивен натиск от европейските лидери.\r\nФранция и Ирландия заявиха, че няма да ратифицират огромна търговска сделка с държави от Южна Америка, освен ако Бразилия не направи повече за справяне с пламъците в Амазония.  Стотици протестиращи се събраха пред бразилските посолства по света, включително в Лондон, Берлин, Мумбай и Париж.\r\n\"Не можем да стоим безучастно, докато чакаме небето да почернее и тук, в Лондон\", заяви 33-годишната протестираща Лора Виларес Хаус пред Би Би Си.   Най-голямата тропическа гора в света – Амазония, забавя темпото на глобалното затопляне.    Известна като „белите дробове на света“ тя е дом на около три милиона вида растения и животни.\r\nСателитните данни, публикувани от Националния институт за космически изследвания (Инпе), показаха увеличение от 85% през тази година на пожарите в Бразилия, повечето от които в района на Амазония.\r\nГ-н Болсонаро се опита да оправдае обезпокоителните данни с факта, че сега е сезонът „queimada“, когато фермерите изгарят земя, за да я изчистят преди засаждането.   Въпреки това, Инпе отбеляза, че броят на пожарите не съответства на тези, които обикновено се съобщават през сухия сезон. ", "date": "2019.08.24", "title": "Бразилия изпрати армия за справяне с пожарите в Амазония "}
{"url": "https://www.actualno.com/balkani/edin-ubit-migrant-pri-incident-v-negotino-news_804213.html", "text": "      11 са хоспитализирани в Кавадарци след катастрофа на магистрала Демир Капия край Неготино, съобщи МИА.      Един човек е убит, един е върнат в лагер и 11 мигранти са прехвърлени в болница в Кавадарци след катастрофа на магистрала Капия-Неготино, каза Биляна Филипова, здравен директор на дом Негев пред министерство на вътрешните работи, предаде БГНЕС.   Спешната медицинска помощ в здравния център се намеси в пътнотранспортно произшествие с пътуващи в него мигранти. Има убит мигрант, а 11 са хоспитализирани в Кавадарци след катастрофа на магистрала Демир Капия-Неготино.\r\nБолничният персонал оказва помощ на пострадалите, а неофициални източници в болницата информират, че вероятно има трима ранени, които ще бъдат откарани в клиники в Скопие.   ", "date": "2019.08.24", "title": "Един убит мигрант при инцидент в Неготино "}
{"url": "https://www.actualno.com/curious/eto-zashto-veznite-sa-tolkova-neustoimi-news_795154.html", "text": "                   1. Дават шанс - Везните са готови да изслушат всеки и са склонни да вярват, че всеки човек греши и заслужава прошка. Те ще чуят аргументите ви без да ви съдят и ще се опитат да ви разберат. Везните приемат недостатъците на околните и са готови да ги приемат без да ги критикуват.   2. Дават всичко за близките си - Представителите на този зодиакален знак са способни многократно да пренебрегнат себе си, ако са сигурни, че любимите им хора ще се чувстват дорбе. Готови са на всичко, само за да видят усмивката на близък човек. Те споделят всичко с близките си, независимо дали е материално или нематериално. Правят добро и не очакват нищо в замяна, достатъчно е само хората наоколо да са щастливи. Везните се чувстват добре, когато хората, на които държат са щастливи. Често поставят близките си пред себе си. Готови са да пренебрегнат собствените си ангажименти, за да обърнат внимание на важните за тях хора. 3. Искрени са - Можете да бъдете сигурни, че Везните никога няма да скрият истината от вас, независимо колко неприятна е тя. Предпочитат да ви кажат как реално стоят нещата, пред това да ви лъжат и заблуждават, за да се чувствате добре. Представителите на този зодиакален знак винаги ще бъдат искрени и лоялни към вас.    4. Контактни са - Това са хората, които са способни да се разберат с всеки. Те могат да намерят тема за разговор с всеки един човек. Обикновено всички ги харесват и не са в конфликт с никого. Те успяват да намерят общ език с всички. Везните са хора, с които можете да разговаряте на всякакви теми. Не обичат конфликтите и предпочитат да решават проблемите си с хората с дипломатични разговори.     5. Привлекателни са - Влизайки в стаята, те привличат погледите на висчки наоколо. Везните успяват да впечатлят всички със стила си. Те обикновено имат вкус и се обличат доста елегантно. Грациозни са и всичко, което правят изглежда уникално. Дори походката им е привлекателна. Везните много лесно печелят сърцата на противоположния пол. 6. Лоялни са - Представителите на този зодиакален знак не биха ви предали за нищо на света. Те са изключително верни и предани. Уважават хората около себе си и не са способни да ги наранят по какъвто и да е начин. ", "date": "2019.08.24", "title": "Ето защо Везните са толкова неустоими"}
{"url": "https://www.actualno.com/europe/skok-na-prestypnostta-v-barselona-news_804229.html", "text": "      Ръста на грабежите и кражбите в Барселона, чийто жертви са туристи предизвика тревога във втория по големина град в Испания, което накара местните жители да формират собствени патрули за борба с престъпността.      Американското консулство в Барселона тази седмица предупреди своите граждани за \"увеличаване на насилието в града\" и ги призова да не \"показват признаци на богатство, като носене на скъпи бижута или часовници\", съобщи АФП.\r\nСъобщението дойде само няколко дни, след като посланикът на Афганистан в Испания беше леко ранен при групово нападение, при което беше откраднат часовника му, а 91-годишна французойка беше хоспитализирана, след като крадци откъснаха от врата й огърлица, което е довело до падането й, предаде БГНЕС.\r\nБарселона, европейска туристическа \"гореща точка\", е регистрирала осем убийства от юли, което е необичайно голям брой за средиземноморския морски град, а през юни гостуващ южнокорейски държавен служител почина от наранявания, претърпяни по време на въоръжен грабеж.  Хотелската асоциация на града предупреди, че репутацията на Барселона може да бъде „сериозно засегната“.   Албер Батъл, заместник-кмет на Барселона, отговарящ за сигурността, призна, че има \"криза на сигурността\", но призова за \"спокоен и отговорен анализ\" на проблема.\r\nКражбите и въоръжените грабежи в Барселона, град с 1,6 милиона жители, скочи с 28 процента между 2016 и 2018 г., според данни на полицията.    Тенденцията се запазва и през 2019 г. с ръст от 31 процента на жестоки грабежи през първата половина на годината.\r\nНо общият брой на насилствените престъпления и процентът на убийствата в Барселона е по-нисък, отколкото в други европейски градове като Лондон, Берлин и Брюксел. ", "date": "2019.08.24", "title": "Скок на престъпността в Барселона "}
{"url": "https://www.actualno.com/chronicles/izrigva-vulkanyt-vezuvij-news_803371.html", "text": "      Най-известното изригване на Везувий през 79 г. унищожило градовете Херкулан и Помпей. Вулканът изхвърлил от недрата си огромен стълб черен дим, посипали се гореща пепел и скални късове, въздухът се наситил с отровни газове. Повечето жители на Помпей били погребани под разрушените сгради и пластове вулканична пепел или били задушени от отровните газове.      Последното изригване на Везувий е през 1944 г. и било сравнително слабо. Въпреки това 45 души загинали, били опустошени няколко села, а базата на Съюзниците, разположена наблизо, понесла сериозни щети – повредени били 88 бомбардировача B-25 Мичъл.    ", "date": "2019.08.24", "title": "Изригва вулканът Везувий"}
{"url": "https://www.actualno.com/society/prognoza-za-vremeto-24-avgust-sybota-news_803539.html", "text": "      През нощта над по-голямата част времето ще е ясно през страната. Утре ще е предимно слънчево, около и след обяд в низините – горещо. Това съобщи за Агенция \"Фокус\" Боряна Маркова, дежурен синоптик в Националният институт по метеорология и хидрология(НИМХ).      В следобедните часове над планините и планинските райони ще има временни увеличения на облачността и на отделни места ще превали и прегърми. Ще духа слаб, в Северна и Източна България умерен вятър от изток-североизток. Максималните температури ще са между 32° и 37°. По Черноморието ще е предимно слънчево. Ще духа умерен вятър от изток-североизток. Максимални температури на въздуха между 29° и 32°. Температурата на морската вода е 26-27°. Вълнението на морето ще е 2-3 бала. В планините ще е слънчево, след обяд ще има временни увеличения на облачността и на отделни места ще превали и прегърми. Ще духа слаб до умерен вятър от изток-югоизток. Максималната температура на височина 1200 метра ще е около 23°, на 2000 метра – около 16°. Атмосферното налягане слабо ще се понижи, но ще е малко по-високо от стредното за август.\r\nПрез следващите дни ще остане предимно слънчево, около и след пладне в низините - горещо. Ще духа слаб, в Северна и Източна България умерен вятър от изток-североизток. В следобедните часове ще има временни увеличения на облачността, но само на отделни места в планините и планинските райони в неделя и понеделник са възможни незначителни краткотрайни превалявания. Преобладаващите максимални температури в неделя ще останат между 32° и 37°; от понеделник от изток ще започнат постепенно да се понижават, но в по-голямата част от страната ще се задържат над 30°. ", "date": "2019.08.24", "title": "Прогноза за времето - 24 август (събота)"}
{"url": "https://www.actualno.com/crime/kola-ubi-chovek-i-rani-dvama-sled-kato-se-vrjaza-v-kafe-na-trotoara-v-dupnica-news_804238.html", "text": "      Лек автомобил \"Мерцедес\" се качи на тротоара в Дупница, уби един човек и рани други двама, предаде БГНЕС за региона.      Инцидентът станал към 21.30 ч. снощи пред заведение на ул. \"Георги Икономов\".\r\n\"Мерцедесът се движи по улицата в посока жп-гарата, след кръстовище, се спуска по наклона, отклонява се надясно и се врязва в масите на заведението. Там на тротоара има трима души-загинал е около 70-годишен, има и двама ранени-жена със счупен таз и младеж с фрактура на крака.\",  разказва очевидец.\r\nВодачът е задържан, той е професионален шофьор. Огледът на местопроизшествието от следствена група на РУ-Дупница приключи в полунощ, през това време районът бе отцепен от 4 патрулки.   ", "date": "2019.08.24", "title": "Кола уби човек и рани двама, след като се вряза в кафе на тротоара в Дупница   "}
{"url": "https://www.actualno.com/society/chestvame-142-godini-ot-shipchenskata-epopeja-news_803481.html", "text": "      За поредна година днес върховете Шипка и Свети Никола ще обединят хиляди хора от цялата страна на традиционните тържества, посветени на 142 години от Шипченската епопея. През 2019 година се навършват и 85 години от издигането на Паметника на Свободата, припомня БГНЕС.      Тържествата на Шипка преминават под патронажа на президента на България, а началото им тази година започва от 21 август в Габрово. В Казанлък, събитията, свързани с боевете на легендарния връх и с построяването на Паметника в чест на загиналите герои, бяха почетени още на 23 юли с изложбата „Строителите на Паметника на Свободата“. Експозицията, която съдържа уникални фотоси и документи, както и златният ключ на Паметника, ще бъде открита на 21 август в Габрово.   В кулминационния ден на 24 август ще бъде отслужена панихида в Соколския манастир, а три туристически лъча тръгват към връх Шипка – от Соколския манастир, от местността „Узана” и от храм „Рождество Христово” при Шипченския манастир. Точно в 12.00 часа започва официалната част, мястото е тържественият подход с каменните барелефи към Паметника на Свободата. От 13.30 часа е историческата възстановка на събитията отпреди 142 години, която ще бъде на централната височина.\r\nНационално честване Шипченска епопея се провежда под патронажа на Президента на Република България и  се организира от Областна администрация - Габрово със съдействието на Национален парк-музей „Шипка-Бузлуджа“, Община Габрово, Регионален исторически музей – Габрово, Регионална библиотека „Априлов – Палаузов“ – Габрово, ХГ „Христо Цокев“, Държавен архив – Габрово.   ", "date": "2019.08.24", "title": "Честваме 142 години от Шипченската епопея "}
{"url": "https://www.actualno.com/celebrate/sv-sveshtenomychenik-i-apostol-evtih-news_691352.html", "text": "      Св. свещеномъченик Евтих, родом от гр. Севастопол (Палестина), бил ученик на св. Йоан Богослов. Той обходил много страни и градове като апостол и епископ. Бил гонен, изтезаван и държан в окови. Завършил мъченически своя живот – посечен бил с меч.           ", "date": "2019.08.24", "title": "Св. свещеномъченик и апостол Евтих"}
{"url": "https://www.actualno.com/analysis/politico-5-buri-i-pojar-v-djunglata-koito-mogat-da-razrushat-g7-na-makron-news_802736.html", "text": "              Френският президент има големи амбиции за срещата на върха през уикенда, която лесно би могла да бъде изкарана от равновесие.\r\nФренският президент Еманюел Макрон избра Биариц, луксозен морски курортен град с емблематично казино Арт Деко, за домакин на тазгодишната среща на върха на лидерите на Г7. И не е трудно човек да се досети кои висококвалифицирани вкусове на световните лидери е имал предвид Макрон, когато избра това модно място на баското крайбрежие.  Но никакво количество слънце и блясък не могат да гарантират добро дипломатическо поведение - със сигурност не от президента на САЩ Доналд Тръмп. Нито морският бриз може да разсее разногласията за това как да се справим с различни, големи, продължителни кризи, които биха могли внезапно да предизвикат груб приливни вълни.\r\nПотенциалните проблемни места са многобройни и непредсказуеми, включително изменението на климата - и по-специално пожарите в тропическите гори на Амазония, за които Макрон в Туитър каза, че трябва спешно да бъдат изтласкани към върха на програмата на лидерите на Г7.\r\nЕто поглед към хора или проблеми, които крият някои от най-големите рискове за момента на Макрон в светлината на прожекторите на световната дипломация, потенциално да превърнат неговата изящно-хореографирана среща на върха, en bon français, в пълна криза.     Премиерът на Великобритания Борис Джонсън може да се стреми да съперничи на американския президент в категорията награда за най-нестандартно поведение (претендирането да се отпусне на президентските мебели в Елисейския дворец тази седмица - дори и само за кратко - беше сладък старт). Но за самата запалителност и огромния му потенциален радиус на взрив, Тръмп няма равен. Той е политически еквивалент на нестабилен атом, способен да предизвика неконтролирана реакция във всеки един момент. Всичко от недостатъчния кетчуп с неговите пържени картофи, до това да не бъде позволено да купува страна, която не се продава, би могло да предизвика буря в Туитър, която да изтрие Биариц от картата на света.\r\nОт всички възможни задействащи устройства специално трябва да се следят усилията на Макрон  да попречи на Тръмп да грабне цялото внимание и дори да изпревари американеца чрез потенциално посредничество по сделки с Техеран и Москва - които от години са проблемни за Запада - и чрез фокусиране върху изменението на климата. Тръмп даде да се разбере, че глобалното затопляне не е приоритет за неговата администрация, като се оттегли от Парижките споразумения за климата - решение, което той обяви след срещата на върха на Г7 в Сицилия, когато позицията му относно изменението на климата доведе до неудобно окончателно комюнике на съгласие за несъгласие.\r\n\"Не е тайна,  че тази среща на върха ще се проведе - това не е нищо ново, за съжаление, поне от 2016 г. насам - ще се проведе във все по-непредсказуем политически контекст и това ще окаже влияние върху дневния ред\", заяви високопоставен служител на ЕС по време на предварителен брифинг в Брюксел в сряда, като имаше предвид, , разбира се, годината на избирането на Тръмп.\r\nТръмп остава човекът, който разбива най-близките съюзници на страната си без предупреждение или очевидна провокация, който преобърна срещата на НАТО, като заплаши, че САЩ ще тръгнат по своя път, който отхвърли комюникето на Г7 миналата година само минути след подписването му.   \"Независимо от темата, която се обсъжда, общата цел на Европейския съюз в Биариц ще бъде да защитава и насърчава логиката на международния ред, основан на правилата\", заяви високопоставеният служител на ЕС. Без изненада там. Това, което се промени през последните години, е, че ЕС трябва да защитава тази система срещу атаки от страна на президента на Съединените щати. Несъгласието относно политиката в областта на климата не е просто сблъсък на его между двама изключително уверени президенти. Макрон даде да се разбере, че вярва, че светът е изправен пред спешна криза. Тръмп даде да се разбере, че за него не е така.\r\nБразилският президент Жаир Болсонаро е сред упоритите, твърдо говорещи лидери, които Тръмп ухажва през цялото си президенство, включително като определи Бразилия като основен съюзник извън НАТО. Болсонаро, който няма да присъства на срещата на върха на Г7, вече отвърна на огъня към Макрон за Амазония. Но ако Тръмп му поднесе обещания съюз, всеки разговор на Г7 относно изменението на климата може бързо да разкрие, че големите индустриализирани икономики в света вече не са обединени - дори когато залозите са толкова големи, колкото бъдещето на целия живот на Земята. Лидерите на Г7 ще обсъдят външната политика по време на вечерята в събота вечерта - първата им съществена дискусия през уикенда. Нарастващото напрежение между Иран и Съединените щати ще бъде на първо място в дневния ред, заедно с продължаващата криза в Украйна.\r\nМакрон се опита да изпревари въпросите за липсата на напредък по Минското мирно споразумение (на което Франция и Германия са гаранти) за Украйна, като се срещна тази седмица с руския президент Владимир Путин. И преди да се насочи към Биариц, графикът му в петък включва среща с иранския външен министър Мохамед Джавад Зариф.\r\nНо много неща са извън контрола на Макрон. Ако Иран реши да задържи друг петролен танкер или ако Северна Корея реши да направи шоу с фойерверки, като изстреля друга ракета в небето, или ако правителството на Венецуела предприеме ново зверство, всички дипломатически усилия на Макрон на срещата на върха на Г7 ще изтекат между пръстите му като пясък. Нищо не направи повече за увеличаване на световната дипломация или създаване на риск и несигурност за световната икономика от ескалиращите търговски войни на Тръмп. И това може да доведе до най-съществените спорове в Г7 по време на дискусия за глобалната икономика в неделя сутринта.\r\nВойната на митата между Китайи САЩ не е единствената гореща точка в търговията. Япония и Южна Корея, два основни търговски партньора в Азия, сега са въвлечени в нарастващ дипломатически и икономически конфликт.\r\nТова, което започна като несъгласие по отношение на репарациите от Втората световна война, доведе до това, че и двете страни ще си налагат търговски ограничения помежду си, които рискуват да засегнат световните вериги за доставки на продукти като автомобили и потребителска електроника. В четвъртък Сеул допълнително повиши залозите като отмени пакта за споделяне на разузнавателна информация с Токио.\r\n\"Бизнесът в Европа и останалия свят вече изпитва отрицателно въздействие от ескалацията на търговското напрежение, особено между САЩ и Китай, а напоследък и между Япония и Южна Корея\", предупреди лобистката група BusinessEurope в четвъртък, призовавайки лидерите от Г7 \"бързо и ефективно да облекчат напрежението, като дадат увереност на инвеститорите\".   При други обстоятелства - т.е. друг президент - може да се очаква САЩ да посредничат между Токио и Сеул. Но Тръмп е не само основният провокатор на търговските битки, той все повече използва реториката, за да оправдае битките си като морален императив.\r\nПо-рано тази седмица Тръмп използва библейската реторика, като се нарече „избран“, за да се бори с войната на митата  с Китай, която ще види нова вълна от вносни мита, влизаща в сила на 1 септември. Тръмп се отръска от предупрежденията за настъпващата икономическа болка за американците , подчертавайки, че е необходимо да се спре Китай \"да разкъсва тази страна.\"\r\nЛидерите на ЕС се опасяват, че желанието на Тръмп да се бие скоро може да се разпростре и върху тях, тъй като президентът заплаши тази есен да наложи мита, свързани със спора за субсидиране на самолети, а също така наложи огромно увеличение на митата за коли през ноември.\r\nФранция провокира американския гняв миналия месец, когато въведе данък върху цифровите услуги, на което Тръмп отговори, като заплаши, че „за кратко“ ще наложи ответни мита за френското вино. Тръмп също ще притисне Макрон, за да премахне това, което САЩ смятат за бариери пред износа на селскостопански продукти, и да повдигне дългогодишни оплаквания за Световната търговска организация, заяви служител на администрацията на САЩ пред репортери в четвъртък. Макрон може би се опита да намали фокусирането върху Брекзит като се срещна с Джонсън преди срещата и германският канцлер Ангела Меркел направи същото. Но ако това беше стратегията, изглежда, че тя не сработи и само катапултира Брекзит отново на предните страници на вестници в Европа, точно когато лидерите на Г7 се готвеха да пътуват до Франция.   Може би несъзнателно председателят на Европейския съвет Доналд Туск също изигра своята роля, за да превърне Брекзит във важна тема. На срещата на върха той ще се срещне Джонсън лице в лице за първи път откакто новият премиер встъпи в длъжност.\r\nАко не беше Брекзит, Великобритания почти сигурно щеше да се обедини с останалите европейци по почти всички основни въпроси, особено що се отнася до Иран и Русия. Вместо това Джонсън ще трябва да ходи  по въже, като има предвид, че иска търговска сделка със САЩ възможно най-бързо след излизането на Великобритания от ЕС (ако всъщност Великобритания може да успее да напусне) и това ще затрудни още повече Макрон да постигне консенсус на срещата на върха. Понякога е опасно, когато световните лидери са прекалено добре подготвени за работата си - и това може да се окаже, че е случаят на тазгодишната Г7. Макрон има личен опит, когато става въпрос за изготвяне на комюнике на Г7 - процес, който често държи служителите будни през нощта, докато се борят за фини детайли и дори с  пунктуация: Макрон беше \"шерпът\" на бившия президент Франсоа Оланд, топ съветник, подготвящ за глобални срещи на върха.\r\nКакто каза високопоставеният представител на ЕС на брифинг, Макрон \"не е просто президентът на Франция, председателстващ срещата на върха на Г7, но той също е бил шерп, така че той наистина знае много добре как всичко работи.\"\r\nМоже би твърде добре. Именно опитът на Макрон го накара да реши да отмени плановете за окончателно комюнике. В крайна сметка как Тръмп може да взриви съвместно изявление, ако всъщност няма съвместно изявление. Voila!   Макрон разкри присъщото противоречие на позицията си на брифинг в сряда, където едновременно се обяви за шампион по многостранност, но захвърли в кошчето комюникетата на Г7 като „безполезни“ продукти на бюрократи като бившото негово аз.\r\n\"Аз лично жертвах много от нощите си, за да преговарям за комюникета\", каза той. \"И мисля, че това е перверзност на тази система ... те са кавги на бюрократи и дълбоки държави.\"\r\n„Ролята на лидерите е да поемат рискове в съответствие историческите позиции“, добавя очевидно самоотверженият шерп. „Така възприемам ролята си. Така че не искам да съм заложник на хора, които преговарят за мен комюникетата.\"\r\nНе бързайте толкова, Monsieur Le Président. Макрон все още се надява на осезаеми резултати от срещата на върха, които биха могли да бъдат оформени писмено, дори и да не са в едно заключително комюнике. И никой няма да се заблуди, ако той злезе с празни ръце, само защото намали очакванията за окончателен документ.\r\nСтратегията на Макрон в крайна сметка е нещо като капитулация - най-ясното доказателство за това как предишното единство между лидерите на Г-7 се разпадна през последните години и как бившите съюзници се обърнаха един срещу друг\r\nКакто се казва на чист английски Bon sommet! ", "date": "2019.08.24", "title": "Politico: 5 бури (и пожар в джунглата), които могат да разрушат Г7 на Макрон "}
{"url": "https://www.actualno.com/plovdiv/lyvyt-na-shipka-posreshta-godishninata-restavriran-news_804241.html", "text": "      Близо 40 години лъвът на паметника Шипка не е обезпокояван, но в дните преди 142- рата годишнина от боевете за Шипченския проход той бе реставриран от екип на скулптора Жорж Трак. Монументалната фигура е поставена преди 85 години от майстора- ножар Христо Гъдев. Днес става ясно, че металната носеща конструкция във вътрешността на лъва е много добре запазена, тя беше почистена и обработена с химикали срещу корозията, така е работено и по отливките, от които е сглобен лъвът.          Реставраторите обработиха и фугите, както и цялата фигури с препарати. Любопитно е, че теглото на лъва, съобщавано обикновено от екскурзоводи, след намесата на екипа, трябва да се коригира. Той не тежи 28 тона, както се знаеше, а 12 тона. Вътрешната конструкция тежи още два до три тона.    Любопитна е историята, свързана с поставянето на лъва преди години. Първоначалният план е бил той на гледа на север. Протестирали румънците. Решили да гледа на юг- това пък породило протести на Гърция и Турция. Решили да го обърнат на запад- скочили сърбите. Така в последния вариант той гледа на изток.         ", "date": "2019.08.24", "title": "Лъвът на Шипка посреща годишнината реставриран"}
{"url": "https://www.actualno.com/crime/gori-staroto-smetishte-na-zavod-arsenal-v-kazanlyk-news_803916.html", "text": "      Данни да инцидента са постъпили за първи път около 21 часа вечерта на 23 август. Първи са се озовали ведомствените пожарникари на оръжейния завод, в последствие в гасенето на пожара се е присъединил екип на пожарната в Казанлък.      От завода казват че няма опасност за производството и работниците, които са нощна смяна. Няма данни за замърсяване на въздуха и огнеборците ще бъдат дежурни през цялата нощ на около запаленото сметище. Причините за инцидента се изясняват, съобщи кореспондент на БГНЕС.    ", "date": "2019.08.24", "title": "Гори старото сметище на завод „Арсенал” в Казанлък  "}
{"url": "https://www.actualno.com/interest/decata-s-po-golemi-sestri-govorjat-po-dobre-news_803393.html", "text": "      Децата с по-големи сестри имат по-добри езикови умения от тези с по-големи братя, сочи скорошно проучване на френски изследователи.      В рамките на изследването учени от френски университет анализирали въздействието на братя и сестри върху словесните умения на детето.   Изследователите са се възползвали от данните на френското проучване EDEN, което е анализирало деца и техните майки на възраст от 2 до 11 години, предаде БГНЕС.\r\nЕзиковите умения на децата се измерват в конкретна възраст с различни методи. Децата, които са достатъчно пораснали, бяха подложени на тестове като повтаряне на думи и изречения, описание  на снимки и изброяване на животни, докато анализът на 2-годишните се провеждаше с участието на техните майки.  Данни от 1 276 френскоговорящи деца, завършили езиковите тестове, включително 547, които имат батко или кака, бяха анализирани от изследователския екип.\r\nРезултатите от проучването, които бяха публикувани в Psychological Science, показаха, че децата, които нямат батко или кака, са по-добри по отношение на вербалните умения, докато тези, които имат братя, се оказаха по-малко успешни.   Причината, поради която каките влияят положително на езиковите умения на детето в сравнение с батковците, все още не е идентифицирана, въпреки че изследователите предположиха, че това може да се дължи на вроденото майчино чувство при момичетата. Изследването също така предполага, че тези, които нямат батковци или каки, имат по-добри езикови умения, тъй като може да имат по-качествено време с родителите си.    Възрастовата разлика между братята и сестрите изглежда не оказва влияние върху езиковата способност, отбелязват изследователите и добавят, че ще има по-широки заключения след проучвания върху деца, говорещи други езици, тъй като това проучване е ограничено само с тези, които говорят френски. ", "date": "2019.08.24", "title": "Децата с по-големи сестри говорят по-добре "}
{"url": "https://www.actualno.com/politics/neno-dimov-shte-inspektira-smetishtata-v-shishmanci-i-atija-news_804225.html", "text": "      Министърът на околната среда и водите Нено Димов ще посети пловдивското село Шишманци, където ще се запознае със ситуацията след възникналия пожар в Депото за неопасни отпадъци и инсталация за биологично разграждане по закрит способ, съобщиха от министерството на околната среда и водите. Министър Димов ще бъде на мястото на депото, като след това ще се срещне с граждани и кметовете на населени места в района, предаде БГНЕС.      На 25 август министър Димов ще посети работната площадка на проект „Пилотни модели за екологосъобразно събиране и временно съхранение на опасни битови отпадъци от домакинствата“ край бургаското село Атия. Проектът се изпълнява с безвъзмездно финансиране по Българо-швейцарската програма за сътрудничество и предвижда изграждане на площадка за временно съхранение на опасни битови отпадъци, от която ще се ползват гражданите на общините Созопол, Приморско и Царево.    ", "date": "2019.08.24", "title": "Нено Димов ще инспектира сметищата в Шишманци и Атия "}
{"url": "https://www.actualno.com/curious/sofia-fashion-week-aw-1920-se-zavryshta-po-mashtaben-ot-vsjakoga-news_804285.html", "text": "      Гост дизайнери от цял свят покоряват най-грандиозната сцена в страната на 19.09 в зала EFE хотел Маринела      Есенно-зимното издание на Sofia Fashion Week от 17 до 20 септември се завръща с уникална сцена и спиращи дъха имена в модата.\r\nИндонезия, Турция, Норвегия, Португалия и редица други страни ще представят модните си колекции в столицата ни, а Албена Александрова и “Рошавата гарга” правят впечатляващо завръщане на подиума с новия си мултибранд. Именно във вечерта на Световните марки и дизайнери, брандът ще открие с ревю с имена като: CAFE SOCIETY by Albena ALEXANDER, EVIS, CALVIN  KLEIN, DONNA KARAN, SONIA RYKIEL, YVES SAINT LAURENT.\r\nПървата вечер, с дефилета на Български марки и дизайнери, открива IMANE с дизайнер Антония Стоянова, която е носител на статуетката “Най-добър дизайнер Ready-to-wear” за 2018 на Code Fashion Awards.  Haute Couture и булчинската мода стартира с нежната и креативна Берна Шабан и Berna Moda. А ексклузивната последна вечер ще открие любимецът на българските булки - Стоян Радичев.\r\nТематични и бляскави афтърпартита, VIP гости, музика, класни напитки и настроение ще завладеят София от 17 до 20 септември, за да потопят любителите на модата в шеметния свят на фешън индустрията, които ще се проведат на територията на хотел Маринела.\r\nТоп модели, стилисти, инфлуенсъри и дизайнери се готвят за най-очакваното модно събитие - Sofia Fashion Week. За да сте в крак с модните тенденции и последните новини около ивента, следете официалния сайт, както и codefashion.bg и Code Fashion TV .    От понеделник може да закупите своите билети в мрежата на Eventim и Bilet.bg, а ВИП куверти на консиерж в хотел Маринела.\r\nОрганизатори Code Fashion TV и hotel Marinela ", "date": "2019.08.24", "title": "Sofia Fashion Week AW 19/20 се завръща по-мащабен от всякога"}
{"url": "https://www.actualno.com/crime/izgorja-zavedenie-na-plaja-v-kurort-elenite-kraj-nesebyr-news_804255.html", "text": "      Тази нощ около 03.01 ч. в Районно управление – Несебър е получено съобщение за пожар в района на бийч бара на ваканционно селище „Елените” – своевременно към мястото на инцидента се отправили екипи от огнеборци и полицейски служители, които констатирали, че огъня обхванал постройки от леки конструкции, разположени на около 150-200 кв.м.      Пожарът е неутрализиран въпреки силния вятър, който затруднявал гасителните дейности, съобщиха от ОДМВР-Бургас. Изгорял е целият бийч бар заедно с четири шатри, чадъри и шезлонги. Точната стойност на нанесените от пожар щети е в процес на изясняване.   Извършен е оглед на местопроизшествието. Разпитани са свидетели – очевидци на инцидента и са иззети видео-записи от разположени в близост камери. Констатирано е, че вероятна причина за пожара е късо съединение в хладилна камера. Предстои извършването на повторен оглед от екип пожаро-технически експерти. По случая в Районно управление – Несебър е образувано досъдебно производство. ", "date": "2019.08.24", "title": "Изгоря заведение на плажа в курорт \"Елените\" край Несебър "}
{"url": "https://www.actualno.com/asia/zemetresenie-ot-5-stepen-v-japonija-news_804256.html", "text": "      Земетресение с магнитуд  5 степен е регистрирано тази сутрин източно от японското крайбрежие, информира геоложката служба на САЩ.      Епицентърът на труса е бил на 128 километра източно от град Намие, префектура Фукушима, а дълбочината е била 8 километра, предаде БГНЕС.    ", "date": "2019.08.24", "title": "Земетресение от 5 степен в Япония "}
{"url": "https://www.actualno.com/showbusiness/objaviha-naj-visoko-platenite-aktrisi-news_804221.html", "text": "      Американската актриса Скарлет Йохансон за пореден път оглави класацията на най-високоплатените актриси според списание „Форбс”. Тя е спечелила 56 милиона долара за годината.      Миналата година Йохансон също зае първо място в класацията, като спечели 40,5 милиона долара между юни 2017 г. и юни 2018 г. Както отбеляза „Форбс”, ролята на руския шпионин от отмъстителния отряд във филма „Черната вдовица“ се оказа особено печеливша роля за Йохансон - тази роля е повишила доходите на актрисата четири пъти, предаде БГНЕС.   Според изданието и тази година по-голямата част от приходите й идват от хонорари за заснемане във филмите на вселената на Marvel - отново „Черна вдовица“ и „Отмъстителите: Краят“.\r\nВторото място в класацията зае звездата от телевизионния сериал \"Американско семейство\" София Вергара с доход от 44,1 милиона долара. Рийз Уидърспуун се покачи в класацията с две места в сравнение с предходната година и зае трето място. „Форбс” оцени доходите й на 35 милиона долара.  Петото място в класацията си делят Никол Кидман и Дженифър Анистън. ", "date": "2019.08.24", "title": "Обявиха най-високо платените актриси "}
{"url": "https://www.actualno.com/america/sasht-otkrivat-konsulstvo-v-grenlandija-news_804227.html", "text": "      Държавният департамент на САЩ обяви намерението си да отвори отново консулство на страната в Гренландия на фона на засилен стратегически и икономически интерес към Арктическия регион, предаде Асошиейтед прес, като се позова на писмо на агенцията до Сената.      Както е посочено в писмо до сената на Комисията за външни отношения, възстановяването на консулството в Нуук е част от план за увеличаване на американското присъствие в Арктика. Отбелязва се, че САЩ имат „стратегически интерес за укрепване на политическите, икономическите и търговските отношения в Арктическия регион“.   Според Държавния департамент консулството ще се превърне в \"критичен компонент ... на усилията за разширяване на присъствието на САЩ в Арктика и ще служи като ефективна платформа за насърчаване на американските интереси в Гренландия\".\r\nАгенцията припомня, че САЩ откриват консулство в Гренландия през 1940 г. след началото на нацистката окупация на Дания. То е затворено през 1953 г. Според плана следващата година в Нуук ще бъде открито ново консулство. Очаква се през 2020 г. в него да работят 7 души, предаде БГНЕС.  По-рано в медиите се появиха поредица от публикации, според които президентът на САЩ Доналд Тръмп обмисля да закупи Гренландия, която е част от Дания с широки права на автономия. По-късно самият Тръмп потвърди пред репортери, че се интересува от този въпрос „стратегически“. От своя страна в Гренландия заявиха, че островът не се продава, а в Дания изразиха надежда, че Тръмп се шегува, наричайки идеята за продажбата абсурдна. След това Тръмп отмени визитата си в Копенхаген. ", "date": "2019.08.24", "title": "САЩ откриват консулство в Гренландия "}
