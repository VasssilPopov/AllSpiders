{"url": "https://www.actualno.com/society/novinite-naj-vajnoto-za-denja-26-septemvri-news_696678.html", "text": "   Днешният 26 септември отново разкри важни дефицити в държавата. Какви са те - научете в следващите редове.       Към 31 декември, 2017 година населението на България е малко над 7 млн. души - 7 050 034 души. Спрямо 2016 година сме намалели с 51 825 души, което означава, че ако темпът се е запазил и през тази година, официално на 31 декември в България ще сме вече под 7 милиона души. Това показват официални данни на Националния статистически институт (НСИ), които са част от проекта за отчет за изпълнение на Националната стратегия за демографско развитие на България (2012 – 2030).   Парламентът прие на първо четене законови поправки, които разрешават на изявени специалисти от практиката да провеждат лекции от общия хорариум в университетите. Това ще става след решение на съответния факултетен съвет и при условие че часовете са до 10% от учебния план на бакалаврите и до 20% от този на магистрите. Качеството на пътищата у нас също се оценява ниско, а българите очевидно търсят нов модел по отношение на пътната безопасност. Това сочи ново независимо проучване на социолозите от „Галъп интернешънъл“.     От началото на следващата година цялото възлагане на обществени поръчки ще става по електронен път. Това каза вицепремиерът Томислав Дончев, по време на дискусионен форум \"Строителството през 2019 г. - перспективи и предизвикателства\". Народното събрание прие на второ четене текстове от Закона за енергетиката, според които Комисията за енергийно и водно регулиране (КЕВР) ще има последната дума за сделки с дялове на дружества, осъществяващи пренос и разпределяне на електрическа енергия и газ.    В България проблемът с бежанците не стои толкова остро в момента. Към август 2018 г. статистиката показва че имаме 652 случая на прекратено производство за получаване на хуманитарен статут. Това ясно показва че целта на бежанците не е България. Това заяви председателят на Българската търговско-промишлена палата (БТПП) Цветан Симеонов по време на международна конференция за интеграция на мигрантите на пазара на труда, която се провежда в централата на КНСБ. Няма какво да направи КЕВР. Това коментира бившият член на комисията Еленко Божков, който беше особено влиятелна фигура по времето на Пламен Орешарски, визирайки готвеното поскъпване на газа за крайните потребители от не повече от 8%. \"Проблемът е в липсата на справедливост. При определянето на сметки за вода се случва и това, че освен собственото си потребление, гражданите трябва да плащат допълнителен разход – общо потребление, който се сформира по един несправедлив начин. Става дума освен за технологични разходи  и за натоварването на добросъвестни потребители.\" Така омбудсманът Мая Манолова коментира предложението на Министерството на регионалното развитие за промяна в отчитането на потреблението и мерките за кражба на вода. Средно със 100 лева ще се увеличи сметката за парно и топла вода на годишна база на домакинство, което живее в жилище до 70 квадрата и използва услугите на \"Топлофикация\". В случай обаче, че зимата е по-студена, набъбването на сметката може да е двойно по-голямо. „Няма да има контролирани цени на храните, това се предлага за да се отклони вниманието именно от преговорите за цената на газа. Възможна е веригите да харесат тази идея – да свалят цените, за да убият малките магазинчета, но после пак да си ги вдигнат”, обясни Мартин Димитров.", "date": "2018.09.26", "title": "Новините: Най-важното за деня, 26 септември"}
{"url": "https://www.actualno.com/crime/cenko-chokov-shte-byde-pod-domashen-arest-news_696697.html", "text": "  Апелативният специализиран  наказателен съд (АСНС), I-ви въззивен състав, е уважил молбата на бившия  кмет на село Галиче Ценко Чоков за изменение на мярката му за  неотклонение от \"задържане под стража\" в по-лека и определи \"домашен  арест\" , съобщиха от съда, цитиран от \"Правен свят\". Съдиите Георги Ушев, Красимира  Костова и Магдалена Лазарова са счели, че предвид влошеното  здравословно състояние на подсъдимия Чоков - констатирани множество  заболявания, основните, от които: диабет, диабетна полиневропатия,  няколко язви, дискова болест, урологично заболяване; наскоро претърпяна  операция; предстоящи други оперативни интервенции; осигуряването на  подсъдимия в съдебна зала на носилка и предвид продължителния период на  задържане, най-тежката мярка за неотклонение изпълнявана спрямо него  следва да бъде изменена в \"домашен арест\". \"Последната към момента се  явява разумния баланс между личния и обществения интерес. Тази мярка ще  даде възможност на подсъдимия Чоков да провежда адекватно лечение за  стабилизиране на здравето му, с оглед пълноценно лично участие във  въззивното производство и едновременно с това, избраното ѝ  местоизтърпяване (гр. София, а не в инкриминирания район на с. Галиче),  ще препятства риска от извършване на престъпление, какъвто според съда  все още съществува и се свързва с възможността за влияние и упражняване  на принуда върху свидетелите\", смятат въззивните магистрат. Ценко Чоков, заедно с още  седем души, са подсъдими за участие в организирана престъпна група,  занимавала се с лихварство, отвличания, побои и палежи. Последната  промяна на мярката за неотклонение на бившия кмет на село Галиче завърши  с проверка срещу магистрат, а Чоков бе скоростно върнат в ареста.     ", "date": "2018.09.26", "title": "Ценко Чоков ще бъде под домашен арест "}
{"url": "https://www.actualno.com/business/dimitrov-bylgarija-njama-ekip-za-pregovori-s-gazprom-news_696698.html", "text": "   каза Мартин Димитров от от „Демократична България”. По думите му има реална възможност да договорим по-ниски цени за природния газ, ако изпролзваме в преговорите ЕС.     Газът и парното поскъпват от 1 октомври, а още едно поскъпване на цената на синьото гориво ще има евентуално и от 1 януари.   Преди дни министърът на енергетиката Теменужка Петкова обясни, че има възможност да бъде предоговорена цената в бъдеще с „Газпром”.\r\nСпоред Мартин Димитров парламентарно представените партии бягат от тези преговори, най-лошият вариант според него е да се изпрати делегация само с представители от „Булгаргаз\". Той посочи, че в тези преговори задължително трябва да участва представител на Европейската комисия. „   , смята още Мартин Димитров пред bTV.   Добрият вариант е България да съгласува своята позиция с държави като Полша и Балтийските страни, но това може да стане само чрез ЕК. Най-умното, което можем да направим е, да поискаме еднакви и близки параметри с тях, посочи той. , обясни Мартин Димитров. Коментарът му бе по повод идеята на държавата големите супермаркети да не печелят от цената на хляба, а само да покриват разходите си по продажбата му.    ", "date": "2018.09.26", "title": "Димитров: България няма екип за преговори с \"Газпром\" "}
{"url": "https://www.actualno.com/art/albanija-na-praga-na-promjanata-fotografska-izlojba-na-djon-demos-news_696691.html", "text": "        Изложбата и едноименният албум се фокусират върху критичната точка, отбелязала колапса на политическия режим и съпъстващата го социална промяна в периода 1990 – 1991 г.\r\nФотографиите предават драмата на прехода във всичките й многопосочни лица.  Кадри, отбелязващи най-значимите събития в превратния политически климат, се редуват с улични сцени и художествени образи на чисто човешките моменти от ежедневието в цялата им полярност - от преживяването на новооткритата свобода до дълбочината на личната трагедия.\r\nСилата на този репортаж е в увереността, която дава на зрителите, че те са свидетели на реалните събития, в разбирането на чувствата и мислите на хората, които преживяват този процес, в усещането за едва доловимите нюанси, събрани в една истинска палитра от моменти – миниатюри, изграждащи картината на едно социално и лично прераждане.  Подобно на “Сенки на мълчанието”, най-известният му проект, заснет през 80-те години на миналия век,  Джон Демос използва визуалните възможности на фотографията за прекрачване на границата на конкретиката на изображението в създаването на универсална митологема - образи на прага на промяната.\r\nИзложбата “АЛБАНИЯ на прага на промяната (1990-1991) ” е показана за първи път през 2008г. на фестивала Rencontres Internationales de la Photographie d'Arles, а сега за първи път ще бъде представена и пред българската публика –  е един от водещите фотографи в Гърция, основател на Photographic Center of Athens и фотографската агенция Apeiron Photos, която е представител на агенции от ранга на Magnum, Sygma, Ralpho.        Роден е в Солун през 1944 г. Завършва история на изкуството и живопис в University of Chicago. През 1968 г. се завръща в Гърция, където преподава изобразително изкуство, фотография и философия.    През 1976 г. публикува първата си монография” The Greece that is passing.” Тя е последвана от многобройни албуми, книги и публикации. Работата му е показвана на най-престижните фотографски фестивали и фотографски центрове в цял свят, сред които Rencontres Internationales de la Photographie d'Arles, Primavera Fotografica в Барселона, The Photographers Gallery в Лондон и Gulbenkian Modern Art Center в Лисабон.      През 1995г. създава Photographic Center of Scopelos, където работи като художествен директор до 1999 г.  Той е куратор на някои от най-значимите изложби в Гърция.    Фотографиите му са част от колекциите на най-големите музеи и фотографски галерии – сред които центъра “Жорж Помпиду” в Париж, Института по изкуствa в Чикаго, The Photographer’s Gallery в Лондон, Център за модерно изкуство Gulbenkian в Лисабон, Metropolitan Museum of Photography в Токио, както и в многобройни частни колекции.    Един от най-известните му проекти – “Сенки на мълчанието” беше показана в Галерия за фотография SYNTHESIS през 2014 г. -----------------------------------------------------------------   ", "date": "2018.09.26", "title": "Албания на прага на промяната - фотографска изложба на Джон Демос"}
{"url": "https://www.actualno.com/healthy/nacheva-zadyljitelnata-zdravna-zastrahovka-bi-bila-12-lv-na-mesec-news_696699.html", "text": "   Това обясни зам.-министърът на здравеопазването Жени Начева пред bTV.     Днес здравният министър Кирил Ананиев представи два вариант за реформа в здравноосигурителния модел у нас. Първият предвижда здравната каса и застрахователите да се конкурират, като хората да избират къде да отиде 8-процентната им вноска. При втория – 8-процентната вноска ще отива в касата, но ще има и задължителна здравна застраховка, която ще се заплаща от пациента.   „Тази сума предстои да се дискутира”, коментира още Начева.\r\n„Нашето предложение с доплащането е обосновано единствено от желанието ни пациента да има лична отговорност и контрол за болничната и доболничната помощ”, каза още зам.-министърът.  Тя уточни, че цените на медицинските дейности и при двата варианта ще продължат да се определят национално ежегодно по параметрите на бюджета и възможностите на населението.   Начева е категорична, че ще има таван на цените на медицинските дейности.", "date": "2018.09.26", "title": "Начева: Задължителната здравна застраховка би била 12 лв. на месец"}
{"url": "https://www.actualno.com/balkani/izdadeno-e-preduprejdenie-za-uragan-v-jonijsko-more-news_696701.html", "text": "   Това предава изданието Kathimerini, цитирано от \"Фокус\".     От службата заявиха, че ниското барометрично налягане е силно вероятно да създаде характеристиката на тропичен климат – силни ветрове до 12 по скалата на Бофорт, поройни дъждове и развиването на око на бурята.   Урагани от този тип се наричат „Medicanes“ и се смята, че се появяват в Средиземно море веднъж или два пъти в годината.\r\nМеждувременно силни ветрове – надхвърлящи 100 километра в част в някои части на Гърция – доведоха до временното спиране на фериботните превози, свързващи островите с основната територия на страната.  Освен това, бурите предизвикваха затварянето на училища на егейските острови Миконос, Тинос и Андрос.   ", "date": "2018.09.26", "title": "Издадено е предупреждение за ураган в Йонийско море"}
{"url": "https://www.actualno.com/sofia/marshrutka-se-zapali-v-dvijenie-v-sofija-news_696706.html", "text": "   Това съобщиха от пресцентъра на МВР.     Инцидентът се е случил на бул. „Цветан Лазаров“, в платното по посока към ж.к. „Дружба 2“\r\nНяма пострадали, пътуващите са слезли от превозното средство.   Незабавно към мястото са насочени противопожарни екипи, които да погасят възникналия огън.  Трафикът по булеварда не е затруднен.\r\nМаршрутката не е превозвала пътници, а се е прибирала за гараж. Шофьорът е невредим, уточниха от МВР.", "date": "2018.09.26", "title": "Маршрутка се запали в движение в София "}
{"url": "https://www.actualno.com/analysis/foreign-policy-vreme-e-makedonija-da-prieme-kompromis-news_696664.html", "text": "  Малката балканска страна Македония скоро трябва да бъде кръстена Северна Македония, ако гражданите гласуват за промяна на името на референдума, насрочен за 30 септември, с което окончателно ще получи шанс да се присъедини към общността на западните страни.     Ако гражданите на страната подкрепят промяната на името, Гърция заяви, че ще спре да блокира членството на съседа си в НАТО и Европейския съюз. Това пише в свой анализ изданието Foreign Policy.   Спорът датира от 1991 г., когато македонците обявиха независимост от Югославия със създаването на Република Македония, което насочи Гърция да се противопостави на това, твърдейки, че новата държава е узурпирала нейната история и има претенции за нейната територия, като си е присвоила името на северния й регион, наричан също така Македония.\r\nНа срещата на върха в Брюксел през юли тази година лидерите на НАТО обещаха да поканят Македония да се присъедини към Алианса след уреждането на спора с Гърция, с което автоматично Северна Македония ще стане 30-ата членка на НАТО, ако референдумът бъде успешен. И въпреки че присъединяването към ЕС несъмнено ще продължи по-дълго, положителният момент на интеграция в НАТО ще постави Македония на много по-бърз път към членство в ЕС, особено ако правителството се възползва от този импулс, за да ускори реформите в областта на върховенството на закона.  Въпреки това, резултатът от референдума не е сигурен. Проучването, проведено от Международния републикански институт (МРИ) през юни и юли показа, че 57 процента от македонците подкрепят промяна на името, но и уличните протести срещу промяната са сериозни. Екстремните националисти в Македония и Гърция не искат компромис. На някои македонци, което е разбираемо, не им харесва това, че Гърция иска да се добави прилагателно към името на тяхната страна. Някои гърци са обезпокоени от някои иредентистки чувствата на македонците, въпреки че имат точно граница, а имат и гаранцията за колективна отбрана в рамките на НАТО. И Русия яростно се противопоставя на споразумението между Македония и Гърция, за което ще се гласува на референдум.\r\nНо нито тревогите за допълнителна прилагателно, нито страхът от иредентизъм са оправдание, за да се жертва благосъстоянието на гражданите в тези две страни. Договорът, за който ще се гласува сега, е сключен през юни от македонския премиер Зоран Заев и гръцкият премиер Алексис Ципрас, е много разумен и съдейства за по-широките геополитически интереси на двете страни, чрез по-голяма стабилност и сигурност на Балканите. Гласоподавателите не трябва да позволяват на вътрешната или чуждестранната опозиция да им препречат пътя.   И докато интеграцията на Македония в НАТО не представлява военна заплаха за Москва, тя ще намали способността на Кремъл да разпространи корупционното си влияние в региона. Това накара Москва да използва посредници, включително олигарси, свещеници, шпиони и дипломати, за да организира и финансира опозицията срещу договора.    При връзки с членове на предишното националистическо правителство на премиера Никола Груевски, Кремъл сега активно подкрепя кампанията на националистите срещу въпроса за името. Според бившия шеф на македонското контраразузнаване, Владимир Атанасовски, страната отдавна е цел на \"силна подстрекателска пропаганда и разузнавателна дейност\", които идват от руското посолство в Скопие. През юли Заев каза, че един руски олигарх, който живее в Гърция, е прехвърлял пари на радикални македонски националистически групи, опозиционни политици и дори футболни хулигани, за да организират протести срещу договора за името.\r\nВ същото време в Гърция руски разузнавачи бяха заловени да провеждат паралелна кампания за противопоставяне на споразумението за името, опитвайки се да си сътрудничат с консервативните сили, каквито са Гръцката православна църква, националистическите организации, групите ветерани и военни офицери. След като научи за това, гръцкото правителство изгони няколко предполагаеми руски шпиони и разпространи категорична декларация: Искаме да припомним на нашите руски приятели, че нито една страна в света няма да толерира опити за а) подкупване на държавни служители, б) подкопаване на нейната външна политика, и в) се намесват в нейните вътрешни работи.\r\nУспоредно с откриването на тази кампания за влияние, Кремъл продължава да насочва армията си от интернет тролове да бомбардират социалното медийно пространство в двете страни с пропаганда срещу договора.   С разпространението на пропаганда на омразата и финансиране на придружени с насилие демонстрации, Русия активно насърчава етнически оплаквания, които за съжаление остават мощна сила в политиката на Балканите. Преди по-малко от две десетилетия в края на предишното хилядолетие Македония бе на ръба на потенциално опустошителен етнически конфликт. Въпреки това, за разлика от това, което преди се случи в Босна и Херцеговина и в Косово, САЩ и европейската дипломация попречиха на войната и създадоха Охридското рамково споразумение от 2001 г., което балансира интересите на македонското (славянско) етническо мнозинство и албанското етническо малцинство.\r\nУлтрационалистическите групи, подкрепяни от Москва, атакуват тези извънредни дипломатически постижения, които са източник на стабилност и мир в Македония през последните 17 години. За разлика от това новото правителство в Скопие управлява с подкрепата на партиите, представляващи етническите албански, турски и ромски общности, свидетелство за визията на договора за многоетническао демокрация.   Превод: БГНЕС ", "date": "2018.09.26", "title": "Foreign Policy: Време е Македония да приеме компромис"}
{"url": "https://www.actualno.com/society/antikorupcionnata-komisija-izdirva-simeon-djankov-news_696709.html", "text": "        Новият антикорупционен орган проверява Симеон Дянков, бившия енергиен министър Трайчо Трайков и бизнесмена Иво Прокопиев във връзка с повдигнатите им обвинения за приватизация на занижени цени на дялове от енергоразпределителното дружество ЕВН, уточнява \"Дарик\".   Дянков, Трайков и Прокопиев бяха обвинени през януари 2017-а за продажба на остатъчния държавен дял от енергоразпределителното дружество ЕВН, която според прокуратурата била извършена на занижени цени. Делото обаче така и не тръгна, след като три последователни съдилища върнаха обвинителния акт на прокуратурата заради съществени процесуални нарушения в него.\r\nНовата антикорупционна комисия обаче започна проверка на имуществото и на тримата. Комисията обаче не можела да завърши проверката срещу Дянков, защото той не се явявал да декларира доходите си, заяви председателят й Пламен Георгиев.   Проверката срещу Трайчо Трайков обаче е приключила и, както стана ясно, имуществото му е запорирано от съда заради несъответствие от близо 2,4 млн. лева.   ", "date": "2018.09.26", "title": "Антикорупционната комисия издирва Симеон Дянков"}
{"url": "https://www.actualno.com/crime/myjyt-na-natalija-gurkova-ubit-zaradi-neuredeni-smetki-news_696713.html", "text": "   съобщава bTV.      Куршумите застигат търговеца на диаманти в понеделник в Бедфордвю в ЮАР.   Манди Уинър е първият журналист съобщил за покушението.\r\n„Версиите са различни – свързани с наркотрафик или търговията със скъпоценни камъни. Или грешка – целта на покушението да е била друга”, казва Уинър.  Преди няколко години тя интервюира Михалевич „Убеждаваше ме, че е чист бизнесмен. Изглеждаше чаровен, прекрасен мъж… много популярен в Йоханесбург, с много приятели”, спомня си още журналистката.   Един от първите хора у нас, които научават за убийството, е бизнесдамата Ваня Червенкова, семейна приятелка на Наталия Гуркова. За последно била със семейството на светско събитие в София преди десетина дни.\r\n„Потресена съм от новината. Той не е от вчера в бизнеса и със сигурност щеше да вземе някакви сериозни мерки, щеше да ходи най-малкото с охрана”, коментира Червенкова.    Според сръбските медии Михалевич е бил близък с чеха Радован Крейчир, който също живее в ЮАР. Двамата са имали общ бизнес в добива на скъпоценни камъни и злато, но са се разделили преди време.", "date": "2018.09.26", "title": "Мъжът на Наталия Гуркова убит заради неуредени сметки?"}
{"url": "https://www.actualno.com/curious/megan-markyl-zatvori-vrata-na-kola-i-predizvika-senzacija-news_696715.html", "text": "  Голяма тема в британското общество и  в медиите на Острова е фактът, че Мегън Маркъл, съпругата на принц  Хари, сама...е затворила колата на лимузината си, пристигайки на  официално събитие. Видеоклиповете на този момент  наводниха социалните медии и генерираха заглавия, които търсеха  прилагателни, за да опишат важното естество на това, което току-що бе  станало, пише БГНЕС. \"Мегън Маркъл оставя шокира  хората, когато затваря собствената си ВРАТА НА КОЛАТА на първия си  самостоятелен ангажимент\", съобщи Express. Включват и кадрите:  37-годишната Мегън, която излиза от луксозен черен седан и се поздравява  при пристигането си във вторник на първия си солов ангажимент -  откриването на изложба в Кралската академия на изкуствата в Лондон. Човекът в смокинг, който я  посрещна с топло ръкостискане и сякаш се готви да затвори вратата, бързо  прокара ръка през устата си в мига, в който Мегън, сега херцогинята на  Съсекс, затвори вратата зад гърба си, без дори да погледне. BBC обобщава настроението  на народа в собственото си заглавие: \"Меган затваря вратата на колата и  някои хора не могат да приемат това\". Всяка усмивка, стъпка и жест  на Мегън са изследвани от кралски наблюдатели, любопитни да видят как  американската актриса с родители от различни раси ще изпълни новата си  роля. Мнозина виждат това като знак,  че Мегън е останала земен човек без предразсъдъци, въпреки че се е  омъжила за внука на кралица Елизабет II. \"Принцеса, която все още  отделя време да затвори вратата на колата си\", коментира Емили Андрюс,  кореспондент по кралската тематика  на в. Sun.“Добра работа, Мегън!“. Но друг от отразяващите  кралското семейство репортер  се опита да върне всички на себе си, като  отбеляза, че Мегън всъщност не е нарушила протокола. И допълни:“Мегън  просто затвори вратата по навик.     ", "date": "2018.09.26", "title": "Меган Маркъл затвори врата на кола и... предизвика сензация"}
{"url": "https://www.actualno.com/asia/5-po-rihter-v-indonezija-news_696717.html", "text": "   Това показва справка на интернет страницата на Европейския средиземноморски сеизмологичен център (EMSC), предаде \"Фокус\".     Земетресението е регистрирано в 00:51 часа местно време (20:51 часа българско време) на дълбочина от 10 км.   Епицентърът е на 19 км северозападно от град Лангса и на 142 км северозападно от град Медан.\r\nЗасега няма данни за жертви и материални щети и не се съобщава за опасност от цунами.  ", "date": "2018.09.26", "title": "5 по Рихтер в Индонезия "}
{"url": "https://www.actualno.com/asia/rouhani-e-ubeden-che-sasht-shte-se-vyrnat-v-jadrenoto-sporazumenie-news_696716.html", "text": "        По думите му разговорите през тази седмица в ООН са разкрили изолацията на американския му колега Доналд Тръмп, предава AFP, цитирана от \"Фокус\".   „САЩ все някога, рано или късно, ще се върнат. Това не може да продължава“, заяви Роухани по време на пресконференция.\r\nТой отново повтори, че Иран ще остане в ядреното споразумение, докато страната му има полза от това.  ", "date": "2018.09.26", "title": "Роухани е убеден, че САЩ ще се върнат в ядреното споразумение"}
{"url": "https://www.actualno.com/balkani/tachi-sasht-podkrepjat-leka-korekcija-na-granicata-mejdu-kosovo-i-syrbija-news_696684.html", "text": "   Това предава базираното в Прищина албанско електронно издание Gazeta Express, цитирано от \"Фокус\".     Тачи поясни, че по време на срещите си с висшестоящи американски представители в Ню Йорк е било потвърдено, че САЩ подкрепят обсъждането на корекция на границата в окончателното споразумение между Косово и Сърбия.   „САЩ ясно и официално потвърдиха, че подкрепят и предложението за демаркацията на границата или леката ѝ корекция, като част от крайното споразумение между Косово и Сърбия, което ще означава взаимно признаване“, заяви косовският президент.\r\nПо думите му това ще затвори веднъж и завинаги отворените въпроси и омразата между двете държави.  ", "date": "2018.09.26", "title": "Тачи: САЩ подкрепят лека корекция на границата между Косово и Сърбия"}
{"url": "https://www.actualno.com/crime/dve-koli-izgorjaha-na-am-trakija-dvijenieto-se-otklonjava-news_696658.html", "text": "  Сигнал за инцидент на АМ Тракия е получен в полицията в Пловдив към 14.10 часа. В аварийната лента е имало спрял автомобил, по някои предварителни данни- камион, а в него се блъска друг автомобил. И двете коли са се запалили и изгорели, има един пострадал, предаде БГНЕС.     Екипи на пожарната гасят огъня. Катастрофата стана на 127 км в посока София. Към 15 часа движението в участъка е променено, обходният маршрут за автомобилите в посока София са през пътен възел Войводиново- на 133 км- Пловдив- Голямоконарско шосе на 118 км.   Движението по магистралата се извършва в крайна лява лента, съобщават от полицията в Пловдив. Дясната и аварийната са затворени до приключване на работата на пожарните екипи. На място са пътни полицаи, които регулират движението.\r\nУчастниците в катастрофата са два ТИР-а, с изгаряния по едната ръка е шофьорът на втория, който се е блъснал в паркирания в аварийната лента друг тир. И двата камиона са с българска регистрация и са изцяло изгорели.  ", "date": "2018.09.26", "title": "Две коли изгоряха на АМ \"Тракия\", движението се отклонява"}
{"url": "https://www.actualno.com/crime/v-specsyda-prodyljava-deloto-sarafovo-news_696654.html", "text": "        Подсъдими по него са Мелиад Фарах и Хасан Ел Хадж Хасан. Двамата обвиняеми са обявени за международно издирване в ШИС по канала на Интерпол с червена бюлетина. Делото започна по същество в началото на годината. Преди това то не успяваше да тръгне на няколко пъти. Първото заседание по него беше насрочено още през септември 2016 г., а още през юли 2016 г. обвинителният акт за терористичния атентат бе внесен в Специализирания съд. Материалите по делото бяха 80 тома, свидетелите са не по-малко от 170, има 100 експертизи.   На 18 юли 2012 година автобус с израелски туристи, които току що бяха кацнали на летище \"Сарафово\" в Бургас стана мишена на терористична атака. При кървавата баня загинаха петима израелски граждани, шофьорът на автобуса, български гражданин, и извършителят на атентата. При инцидента бяха ранени на 30 души.", "date": "2018.09.26", "title": "В Спецсъда продължава делото \"Сарафово\""}
{"url": "https://www.actualno.com/business/promenite-pri-pensiite-biha-struvali-nad-16-mlrd-leva-news_696690.html", "text": "        Данните бяха представени от управителя на Националния осигурителен институт (НОИ) Ивайло Иванов по време на заседание на социалната комисия в парламента по повод исканията, поставени от няколко организации, предаде \"Дарик\".   Тази сума би повишила разходите на пенсионния фонд с над 16%, което означава или вдигане на осигуровката за пенсия, или на данъците, или орязване на разходите в други сфери, коментира депутатът от ГЕРБ Светлана Ангелова.\r\nПо думите й цената ще бъде непосилна за системата и през следващите години.  От БСП определиха исканията като справедливи, а председателят на комисията и депутат от ДПС Хасан Адемов изрази притеснение, че сегашната дискусия ще отложи за пореден път отпадането на тавана за пенсиите, заложено за 2019 г.   ", "date": "2018.09.26", "title": "Промените при пенсиите биха стрували над 1,6 млрд. лева"}
{"url": "https://www.actualno.com/society/evgeni-dajnov-bandata-na-bojko-udari-trajcho-trajkov-news_696648.html", "text": "  \"Разбирам, че след Иво Прокопиев бандата на Бойко удари Трайчо Трайков. Събирайте си бохчичките, момчета. Утре ще дойдат за вас. Инак са за Нелсън Мандела и Орбан. Слузести твари от тинята. Ама нали са \"антикомунисти\", в социалните мрежи политологът Евгени Дайнов по повод на имотите на Трайчо Трайков.     \"Ама разбира се, че половин апартамент, гараж и мазе са “незаконно придобито имущество”...   В представите на хора, които, без да гепят, и Астра на лизинг не могат да си вземат.\r\nТрайчо, разбира се, ще докаже в съда доходи, които ще обяснят дори и велосипеда в мазето. Но гаврата остава - най-вече автогаврата, с която съсипват българските институции\", Радан Кънев.  ", "date": "2018.09.26", "title": "Евгени Дайнов: Бандата на Бойко удари Трайчо Трайков "}
{"url": "https://www.actualno.com/football/razocharovanija-naj-slabite-futbolisti-za-2018-godina-snimka-news_696689.html", "text": "  След като се проведе церемонията \"The Best\" на ФИФА, на която за най-добър през годината , от \"Марка\" съставиха много любопитен списък от идеалния отбор от най-слабите играчи през 2018 година.     Като най-слаб нападател испанското топ издание определи Алексис Санчес. Чилийският ас премина в Манчестър Юнайтед през януари тази година и се представя ужасяващо с екипа на \"червените дяволи\". Жозе Моуриньо продължава да му гласува доверие, но кариерата на Санчес върви стремглаво надолу.    За разочарование №1 сред полузащитниците е отказалият се наскоро от холандския национален отбор Уесли Снайдер. Бившият ас на Интер и Реал Мадрид записа най-слабия сезон в кариерата си с екипа на Ница, където се превърна дори в резерва и постоянно беше преследван от скандали и контузии.   .   ", "date": "2018.09.26", "title": "Разочарования! Най-слабите футболисти за 2018 година (СНИМКА)"}
{"url": "https://www.actualno.com/balkani/kosovski-diplomati-promjanata-na-granicata-njama-da-stane-bez-nasilie-news_696659.html", "text": "  Европейският съвет за външни работи смята, че евентуална промяна на границите между Сърбия и Косово ще бъде последвана от насилие.     В доклад на германския депутат Норберт Рьотген и британския дипломат Робърт Купър се посочва, че косовският президент Хашим Тачи губи международната подкрепа заради предложението за промяна на границите, което инициира заедно със сръбския президент Александър Вучич.   Сред противниците на предложението в документа се посочват и косовския премиер Рамуш Харадинай и председателя на парламента на Косово Кадри Весели, както и опозиционното движение Самоопределение.\r\nПредложението на Тачи и Вучич предвижда Косово да получи части от сръбските общини Прешево, Буяновац и Медведжа, където мнозинството от населението са албанци, а Сърбия - четири общини в Косово, където сърбите са мнозинство, по данни на МИА, цитирани от БГНЕС.  Косовският вестник \"Коха\" предава, че докладът е базиран на разговори с повечето от дипломатите в Прищина, които смятат, че всяка промяна на границите ще доведе до изселване на сърби от Косово и не може да се извърши мирно и без насилие.   Докладът също така оценява, че предложенията сръбските общини в Косово получат определено ниво на автономия и да бъдат премахнати визите за гражданите на Косово за пътуване из целия Европейски съюз \"сега са мъртви\".", "date": "2018.09.26", "title": "Косовски дипломати: Промяната на границата няма да стане без насилие"}
{"url": "https://www.actualno.com/business/sezonyt-na-lova-v-inter-ekspo-centyr-zapochna-news_696663.html", "text": "  Много нови продукти, богата съпътстваща програма и разнообразни изненади очакват гостите на 26-ото издание на изложение . Най-голямото специализирано събитие у нас за лов, риболов и спорт стартира днес в зала 6 на Интер Експо Център и ще продължи до 29 септември, включително.     „През тази година отчитаме ръст в броя изложители“, коментират организаторите. Общо 61 компании са разположили своите щандове. Всички те ще представят над 500 продукта за любителите и професионалистите в лова, риболова и спорта. Сред предложенията ловците и риболовците ще открият премиерни за страната ни ловни оръжия, въдици и принадлежности за риболов, оптични уреди от световни производители и специализирано облекло, създадено да осигури удобство на ловеца при сурови метеорологични условия.  За придвижването в пресечени терени и за любителите на офроуда изложителите представят лебедки, въздушни блокажи, гуми, джанти, аксесоари за офроуд и много други. „Под светлината на прожекторите“ застава и умопомрачаващият пикап на един от световните производители на автомобили. За бързото и безопазно придвижване във водните басейни посетителите откриват разнообразие от лодки, сред които такива с подвижни колони за управление и каяци, снабдени с иновативни системи на придвижване Богат избор имат и всички къмпингари, които могат да разгледат различни предложения, сред коитго мобилни бани и оборудване от най-високо ниво. Многобройни изненади очакват посетителите през всички дни на изложението. Те ще имат възможност за спечелването на разнообразни награди. Една от изненадите е томбола с анкетни карти за общо четири награди. Посетителите получават анкетата при закупуването на своя билет, а победителите ще бъдат изтеглени в последния ден на изложението – 29 септември, събота. Голямата награда е оптика Vortex Crossfire II 3-9х40 от ISD Bulgaria, а останалите три са: 100% водоустойчив Tractive GPS, ловна серия, от Maveshop; саморазгъваща се сгъваема палатка за баня или тоалетна в камуфлажен цвят от Outdoor & Camping Comfort и кинетично въже Power Line от Power Winch Bulgaria. Всеки желаещ да се включи в надпреварата за спечелването на тези изключителни награди ще трябва да попълни анкета, която може да бъде открита на входа на изложението.     Едно от основните съпътстващи събития ще бъде и превърналата се в традиционна Международна киноложка изложба. През последния изложбен ден, 29 септември, любителите на четириногите любимци ще могат да наблюдават качествата и уменията на многобройните участници, най-добрите от които разбира се, ще бъдат отличени. Ценителите, а със сигурност и не само те, могат да се насладят и на изящна диорама. Специална изложба през тази година организира и Националното ловно-рибарско сдружение „Съюз на ловците и риболовците в България“.\r\nПодробности за изложението ще откриете в сайта ", "date": "2018.09.26", "title": "Сезонът на лова в Интер Експо Център започна"}
{"url": "https://www.actualno.com/crime/prebiha-reportera-ot-gospodari-na-efira-dimityr-vyrbanov-news_696695.html", "text": "   , съобщи Нова телевизия.     Върбанов и екипът му присъствали на внезапна проверка на Икономическа полиция. Целта на проверката е склад, в който преди време бяха открити храни с изтекъл срок на годност. Тогава беше установено, че съдържателите на склада подменяли етикетите на просрочената стока.   Димитър Върбанов е нападнат от двама работници и шефа им, хвърлен е върху бетонова площадка, като е получил наранявания по ръцете и главата. Настанен е в Спешното отделение във Велико Търново.\r\nТова е второто нападение срещу журналиста. През 2010 година той беше ударен с чук по главата.  По случая е започнало разследване.   ", "date": "2018.09.26", "title": "Пребиха репортера от \"Господари на ефира\" Димитър Върбанов"}
{"url": "https://www.actualno.com/interest/bylgarski-ucheni-povishavat-antioksidantite-v-birata-s-55-news_696638.html", "text": "  Екип учени от Института по криобиология и хранителни технологии представиха експериментална разработка на бира с добавяне на боровинки и арония, с които антиоксидантите в пивото могат да бъдат повишени с 34 - 55%.     Според авторите на иновативното изследване доц. д-р Силвия Милева, проф. д-р Габриела Маринова и гл. ас. д-р Ива Томова, влагането на подходящи плодове е работещ подход за подобряване на хранителните качества на пивото и добра възможност за получаване на нови асортименти бири, предаде БГНЕС.   Плодовете са добре известни със своите ползи за здравето. Те съдържат голямо разнообразие от полифеноли, флавоноиди, аскорбинова киселина, антоцианини, каротеноиди и др. Сред плодовете с най-висок антиоксидантен капацитет са боровинките и черната арония. Стотици научни проучвания потвърждават, че заради естествените си съставки, бирата също е ценен източник на витамини, специфични антиоксиданти, минерали, растителни фибри. Учените са установили, че кехлибарената напитка съдържа над 900 съединения и биологично активни вещества, които са предмет на все повече изследвания.\r\n„Имайки предвид тези факти, очевидно е, че пивото има голям потенциал като напитка с положително функционално действие. Основното предизвикателство за научния ни колектив беше намирането на подходящ технологичен подход, който не само да подобри антиоксидантния капацитет на пивото, но да се получи краен продукт с безупречни дегустационни характеристики.“, коментира доц. Силвия Милева.  Научният доклад с резултатите и заключенията от изследването са представени на Деветата Национална конференция по хранене на Българското дружество по хранене и диететика.\r\nПроучването е проведено в лабораторни условия, съгласно международно приети аналитични стандарти. Пивната мъст и готовото пиво са анализирани по основни физико-химични показатели, като опитите са проведени в два варианта. Първият е с добавяне на плодовете в края на процеса на варене на пивната мъст, а вторият - с добавяне на плодовете по време на отлежаването на пивото. Количеството на добавените плодове е 100 гр/л.   За провеждане на изследването са използвани два щама пивни дрожди от колекцията на ИКХТ. Изборът на подходящи щамове дрожди е от определящо значение за успешното протичане на ферментацията и получаване на пиво с ароматно-вкусов профил, отговарящ на изискванията на потребителите.    Благодарение на специално подбраните за изследването щамове пивни дрожди и технологичните решения за добавяне на плодовете и при двата варианта с арония има увеличение на основните показатели, свързани с антиоксидантната активност в различна степен. Антиоксидантният тотален капацитет на пивото (изразен като еквивалент на витамин С mmol/l) е увеличен с 34-51%, което е много добър резултат.\r\nПри ферментационните опити с добавена боровинка, увеличението на основните показатели, свързани с антиоксидантната активност е по-висока. Изразена като еквивалент на витамин С mmol/l антиоксидантният капацитет е увеличен, като достига 40 - 55%. Този резултат е очакван за специалистите, тъй като боровинката е един от плодовете с най-високо съдържание на антиоксиданти.\r\nАвторите на изследването са категорични, че методът с добавянето на плодовете към пивната мъст по време на варенето, води до по-висока антиоксидантна активност на крайния продукт, отколкото при отлежаването. Отново, и при аронията и при боровинката, добавянето им при варенето на пивната мъст води до отделяне на повече полифеноли, отколкото при отлежаването. Подобно на полифенолите, флавоноидите са с по-високо съдържание в готовото пиво с боровинка.   Получените в резултат на проведените ферментационни опити с добавени арония и боровинка пива са с много добра дегустационна оценка. Те са светли, бистри, с чист вкус, аромат и хармонична горчивина.\r\nПивата с арония са с по-плътен вкус и аромат, чисти и без страничен привкус. С по-добра дегустационна оценка е пивото с арония, добавена в края на варенето на пивната мъст, тъй като този метод има ефект на бърза пастьоризация и се запазват желаните аромати в крайния продукт.   Пивото с боровинка, вложена в края на варенето на пивната мъст е с по-стипчив вкус, но като цяло и двете пива са хармонични и пивки. Пивата с боровинка са с по-изразена горчивина, но са с по-висока антиоксидантна активност.\r\nКато обобщение на получените резултати, авторите на изследването смятат, че повишаването на антиоксидантната активност на пивото с 34-55%, чрез добавяне на подходящи плодове (в конкретния случай арония и боровинка) е работещ подход за подобряване на функционалните свойства на пивото, както и добра възможност за получаване на нови асортименти бири.", "date": "2018.09.26", "title": "Български учени повишават антиоксидантите в бирата с 55%"}
{"url": "https://www.actualno.com/africa/382-900-sa-jertvite-na-grajdanskata-vojna-v-ujen-sudan-news_696670.html", "text": "  Гражданската война в Южен Судан е причинила смъртта на поне 382 900 души – много повече от предишни оценки и повече от жертвите от конфликта в Сирия, предаде БГНЕС.     Статистическата проверка на мрачните числа е направена от Лондонското училище по хигиена и Университета по тропическа медицина. Проучването е публикувано, след като беше поръчана от Института за мир в САЩ в партньорство с Държавния департамент на САЩ.   Изследователите измерват както броя на смъртните случаи, които са пряк резултат от насилието, така и смъртните случаи, причинени от повишения риск от заболяване и намаления достъп до здравни грижи.\r\nПредишните оценки определяха броя на жертвите на няколко десетки хиляди.  Новото число е сравнимо с това от Сирия, където повече от 360 000 са загиналите от началото на конфликта през 2011 г.   Изследването на британските учени установи, че смъртните случаи от гражданската война в Южен Судан, започнала през декември 2013 г., са съсредоточени в североизточните и южните райони на страната.\r\nИзследователите анализираха данните за смъртността, съчетани с медийни съобщения и 227 проучвания, проведени от хуманитарни агенции, за да се установят смъртни случаи, свързани с конфликти.    След гражданската война - която избухна, след като президентът Салва Кийр заяви, че Риек Мачар подготвя преврат - регионалният блок на Междуправителствената власт за развитие (IGAD), председателстван от Етиопия, пое инициативата за мирни преговори.   След десетилетия на гражданска война Южен Судан гласува да напусне северния си съсед Судан през 2011 г., и така стана най-младата държава в света.", "date": "2018.09.26", "title": "382 900 са жертвите на гражданската война в Южен Судан"}
{"url": "https://www.actualno.com/politics/borisov-pusna-snimka-s-melanija-i-trymp-news_696672.html", "text": "  Бойко Борисов пусна снимка с Доналд Тръмп и Мелания Тръмп от срещата в ООН ден след като краткото му здрависване с американския президент се превърна в повод на размисли и подигравки в медиите и социалните мрежи.     \"Чистосърдечно давам възможност за нови “анализи”, “препоръки”, “тълкувания” и изяви по повод тази снимка. Иначе, просто протокол на Белия дом\", Борисов в официалната си страница във Facebook. Фотосът бързо натрупа стотици споделяния и коментари.      ", "date": "2018.09.26", "title": "Борисов пусна снимка с Мелания и Тръмп "}
{"url": "https://www.actualno.com/business/kevr-shte-ima-poslednata-duma-po-energijni-sdelki-reshiha-deputatite-news_696602.html", "text": "        По време на дебатите само от ДПС се обявиха \"против\" промените. Според това е намеса на държавата в частно-правни отношения.   \"Няма как да подкрепим поредното закононарушение. Става въпрос, че КЕВР, при намесата си при 20% продажба на част от акциите, вече няма да се изисква да бъде само за онези предприятия, които нарушават националната сигурност\", заяви той. от ГЕРБ защити промените с аргумента, че Комисията не получава ново правомощие, а само се уточнява вече съществуващо.  \"За да не се лутат регулаторните органи в България кой след кой трябва да се произнесе и всеки да чака другия да се произнесе преди него, ние тука казваме, че КЕВР се произнася последна\", добави бившият енергиен министър.   Изненадващо от БСП подкрепиха аргументите на ГЕРБ.\r\n\"Ние, като парламентарна група, знаете, че уличихме на база съмнения нередности и заплаха за сигурността на тази енергийна система по електроразпределителното дружество ЧЕЗ. И смятаме, че държавата трябва да покаже силата да защити гражданите\", заяви \"червеният\" Красимир Янков.    Според от ГЕРБ обаче намесването на конкретна фирма заплашва институционалната сигурност и ощетява държавния интерес.   \"Кои сте вие и кои сте уличили? Защо провокирате ЧЕЗ да търсят и да предявяват всякакви права по отношение на българския си партньор досега?\", запита той.", "date": "2018.09.26", "title": "КЕВР ще има последната дума по енергийни сделки, решиха депутатите"}
{"url": "https://www.actualno.com/business/smetkite-za-parno-i-topla-voda-shte-nabybnat-sredno-sys-100-leva-na-godishna-baza-news_696688.html", "text": "   Това стана ясно след открито заседание на Комисията за енергийно и водно регулиране.     Увеличението на цените е второ за този сезон след 1 април. Така истинската цена на отоплението ще е с общо до 23% по-висока от миналата година и то ако зимата е също толкова топла. Срещу увеличението се обяви националния омбудсман Мая Манолова с аргумент, че решението се взима непрозрачно.    уточнява БНТ. Според енергийният регулатор обаче решението за поскъпването е справедливо.\r\n\"До 2015 г. се изплащаше от хората в България т.нар. данък \"социално спокойствие\", което означаваше при повишаване цената на природния газ да се задържа цената на топлинната енергия за няколко големи града в България, а за сметка на това цялото население и бизнесът да плащат това чрез сметките за електроенергия\", каза председателят на Комисията за енергийно и водно регулиране (КЕВР) Иван Иванов.  Причина за поскъпването на отоплението е увеличението на природния газ с близо 14%. Според изчисленията на КЕВР парното ще поскъпне с между 4 и 9%, в София с 8 на сто. С увеличението от април това означава ръст до 23 на сто, за София от 16%. Да припомним,че през 2017-та цените на топлинната енергия се увеличиха с до 37%.Така за последните две години поскъпването на топлоенергията е с близо 40 %.   Според Топлофикациите обаче \"Имаме някои възражения, ние лично смятаме, че дружеството е ощетено с около 300 хиляди лева приходи, като финансов резултат от увеличението на газта\", заявиха например от \"Топлфикация Плевен\".     \"Реално работната група, която е изготвила този доклад, с който прави предложение за повишаване цената на парното е започнала и приключила работа още преди да има валидно решение на КЕВР за повишаване на цената на природния газ\", заяви Манолова.   Окончателно решение за новите цени регулаторът ще вземе на закрито заседание на 1 октомври, от същата дата те ще влязат в сила.", "date": "2018.09.26", "title": "Сметките за парно и топла вода ще набъбнат средно със 100 лева на годишна база"}
{"url": "https://www.actualno.com/europe/resheno-jenite-v-rusija-shte-se-pensionirat-na-60-godini-news_696623.html", "text": "  Държавната Дума одобри поправките от президента на Русия Владимир Путин за законопроекта за пенсионната реформа. Депутатите подкрепиха предложението да се увеличи пенсионната възраст за жените до 60, вместо първоначално предложените 63 години.     Поправките бяха одобрени единодушно. За тях гласуваха 385 депутати, въздържали се и против нямаше, съобщи meduza.io.   На 19 юли държавната Дума прие на първо четене законопроект, предлагащ повишаването на възрастта за излизане в пенсия от 55 на 63 години за жените и от 60 на 65 за мъжете. \r\nСред сериозно социално недоволство в края на август Путин предложи промяна в реформата, като жените се пенсионират на 60 години, както и да се въведе наказателна отговорност за уволнение в предпенсионна възраст.  На трето четене бяха одобрени поправките, които предвиждат глоба до 200 хил. рубли за необоснован отказ за прием на работа или необосновано уволнение на хора в предпенсионна възраст.   ", "date": "2018.09.26", "title": "Решено: Жените в Русия ще се пенсионират на 60 години"}
{"url": "https://www.actualno.com/politics/borisov-uchastva-vyv-vtoroto-izdanie-na-globalnija-biznes-forum-na-majkyl-blumbyrg-news_696694.html", "text": "   , съобщиха от правителствената информационна служба.     Фокусът на форума тази година е посветен на резките промени в икономиката, технологиите, климата, глобалните инвестиции и създаването на дългосрочните партньорства между различни сектори на обществения живот за постигане на устойчиво развитие.   Глобалният бизнес форум дава възможност за държавни и правителствени ръководители, лидери на глобални корпорации и на международни финансови институции да обсъдят как публичният и частният сектор заедно да гарантират стабилен икономически растеж и просперитет.\r\nПремиерът на България участва във форума заедно със свои колеги от над 70 страни от цял свят и лидери на глобални корпорации.  ", "date": "2018.09.26", "title": "Борисов участва във второто издание на Глобалния бизнес форум на Майкъл Блумбърг"}
{"url": "https://www.actualno.com/business/regionalnijat-ministyr-veche-rabotim-za-po-dylgi-garancionni-srokove-za-pytishtata-news_696624.html", "text": "  Да има по-сериозни гаранционни срокове за пътищата в България - това отново посочи като своя цел новият регионален министър Петя Аврамова. По думите ѝ пред Осмия дискусионен форум \"Строителството през 2019 г. – перспективи и предизвикателства\", това ще стане чрез нормативни промени.     Тя обяви, че , предаде БГНЕС.   \"През тази година от МРРБ беше дадена зелена светлина на проекти за близо 3 млрд. лева, чиято реализация ще продължи в следващите години. Нашият топ приоритет остава безопасността на пътната инфраструктура\", категорична бе Аврамова. Тя припомни, че в момента Агенция \"Пътна инфраструктура\" (АПИ) извършва инвентаризация на магистралите, първокласните, второкласните и третокласните пътища в страната, както и необходимите мерки, които трябва да бъдат набелязани. На базата на обобщен докла ще бъде направен анализ и разчет на необходимите средства, а най-тежките участъци ще бъдат с приоритет.\r\n\"Специално внимание ще продължим да обръщаме на безопасността на мостовите съоръжения. Ще бъдем безкомпромисни към качеството на изпълнението\", подчерта регионалният министър.  По отношение на големите инфраструктурни обекти Петя Аврамова увери, че страната продължава изграждането на АМ \"Хемус\", която неведнъж е обявявана за приоритет на правителството. Прогнозите са строителството на отсечката от Ябланица до пътен възел \"Боаза\" да завърши предсрочно през есента на 2019 година. В момента върви строителството на отсечката от пътен възел \"Белокопитово\" до \"Буховци\". До края на тази година предстои да бъдат обявени обществените поръчки за още два участъка. За АМ \"Струма\" АПИ вече обяви обществени поръчки за строителството през участъка през Кресненското дефиле в посока София.   \"Догодина очакваме напредък и на други пътни артерии, които са важни за България – скоростния път Видин-Ботевград, магистралата Русе-Велико Търново, тунелът под Шипка, тунелът \"Петрохан\" и др.\", допълни още Аврамова.", "date": "2018.09.26", "title": "Регионалният министър: Вече работим за по-дълги гаранционни срокове за пътищата"}
{"url": "https://www.actualno.com/america/trymp-obvini-kitaj-che-iska-da-se-namesi-v-izborite-za-kongres-news_696704.html", "text": "        Той заяви, че Пекин не желае неговата Републиканска партия да се справи добре, заради позицията му относно търговията. Това предава Reuters, цитирана от \"Фокус\".   „Китай се опитва да се намеси в предстоящите ни избори през ноември. И то срещу моята администрация“, заяви Тръмп по време на заседание на Съвета за сигурност на ООН.\r\nАмериканският президент не представи никакви доказателства към обвиненията си. Китай не отговори веднага на коментарите на Тръмп, който беше председател на заседанието.  „Те не искат ние или аз да спечелим, защото съм първият президент, който се изправя срещу Китай заради търговията и ние печелим това сражение, печелим го на всяко ниво. Не искаме да се бъркат или месят в предстоящите ни избори“, добави той. И обясни, че след това изказване \"приятелството му\" с китайския му колега Си Дзинпин е видяло своя край.   ", "date": "2018.09.26", "title": "Тръмп обвини Китай, че иска да се намеси в изборите за Конгрес"}
{"url": "https://www.actualno.com/business/vyzlaganeto-na-obshtestveni-porychki-shte-stava-po-elektronen-pyt-ot-dogodina-news_696621.html", "text": "   Това каза вицепремиерът Томислав Дончев, по време на дискусионен форум \"Строителството през 2019 г. - перспективи и предизвикателства\".      В началото ще е предизвикателство, но след няколко месеца активна употреба ще улесни всички, каза Дончев.   Той отправи призив не толкова към бизнеса, колкото към възложителите да възлагат умно, за което законът дава възможност. Това според вицепремиера означава, че когато се възлага ремонт, трябва да се има предвид не само цената, а да се мисли в перспектива от няколко години за това какви ще са разходите за експлоатация и поддръжка. По думите на вицепремиера, най-малодушният подход е възлагане на най-ниска цена.\r\n\"Този подход е сигурен, но добавената стойност от него е относително ниска\", добави Томислав Дончев.  Министърът на регионалното развитие и благоустройството заяви, че се очаква строителство да бъде един от моторите на икономически растеж през 2019 г., защото ще се запазят добрите темпове на развитие в секторите \"изграждане на жилища\" и \"инфраструктура\".   \"2019 г. ще е ключова и за пътното строителство, каза министърът и изтъкна, че водещ приоритет остава безопасността на пътната инфраструктура\", добави Аврамова. Тя информира, че от началото на месеца се работи по нормативни промени за гаранционните срокове за ново строителство и при ремонти на пътища.", "date": "2018.09.26", "title": "Възлагането на обществени поръчки ще става по електронен път от догодина"}
{"url": "https://www.actualno.com/europe/otmeneni-poleti-na-letishteto-v-piza-zaradi-pojar-news_696629.html", "text": "  Повече от 80 полета на различни европейски авиокомпании отмени летището на италианския град Пиза поради затварянето на въздушното пристанище във връзка с продължаващия горски пожар в покрайнините на града. Това съобщи ръководството на \"Тоскана Аеропорти“.     Летище \"Галилео Галилео\" ще бъде затворено от 07:00 часа до 19:40 часа местно време, предаде ТАСС. Тази мярка улеснява достъпа до техники за гасене на пожара, предаде БГНЕС.   Огънят в провинция Пиза избухна в понеделник около 22:00 часа местно време в гората на Серра в планината Калчи. Поради силния вятър той се разпространи бързо, създавайки заплаха за най-близките селища. Променящата се посока на вятъра затрудни потушаването му. Версията за умишлен палеж не е изключена.\r\nВ гасенето на пожара, който все още не е локализиран, се използват 40 технически съоръжения, включително специализирани самолети. Евакуацията на хората от зоната на бедствието продължава.  ", "date": "2018.09.26", "title": "Отменени полети на летището в Пиза заради пожар"}
{"url": "https://www.actualno.com/football/stan-krionke-veche-e-ednolichen-sobstvenik-na-arsenal-news_696711.html", "text": "   предаде БГНЕС.     Американският бизнесмен сключи сделка на стойност 600 млн.  паунда с узбекистанеца Алишер Усманов през август и процентът му в клуба  достигна до 90.   Въпреки че много от феновете, които имат акции в отбора, не искаха да ги продават на Крьонке, те бяха принудени да  го сторят и по този начин 71-годишният милиардер се превърна в  единственият собственик на 13-кратния шампион на Висшата лига.\r\nСледващият двубой за ,,топчиите“ в първенството е срещу Уотфорд на  ,,Емирейтс“.  Възпитаниците на Унай Емери ще търсят пета поредна победа  в шампионата и обща шеста във всички турнири.", "date": "2018.09.26", "title": "Стан Крьонке вече е едноличен собственик на \"Арсенал\" "}
{"url": "https://www.actualno.com/asia/jena-i-deca-zaginaha-sled-srutvane-na-sgrada-v-nu-delhi-news_696632.html", "text": "  Най-малко пет души - жена и четири деца – загинаха в столицата на Индия при срутване на сграда, предаде БГНЕС.     Според информацията, триетажна жилищна сграда се е срутила в района на Ашок Вихар в северозападната част на Ню Делхи. В момента спасителите разбиват развалините поради опасения, че под тях има още хора.   Според предварителните данни причината за срутването е лошото състояние на сградата.", "date": "2018.09.26", "title": "Жена и деца загинаха след срутване на сграда в Ню Делхи"}
{"url": "https://www.actualno.com/showbusiness/uchastieto-na-vanko-1-vyv-vip-brother-predizvika-reakcija-ot-velikobritanija-news_696630.html", "text": "  Фактът, че българският рапър Ванко 1 беше част от тазгодишния VIP Brother, стана обект на внимание и от авторитетната британска медия The Guardian.     Британската медия обръща внимание на миналото на Иван Главчев (както е истинското име на Ванко 1) – че е осъден и лежал за сводничество и трафик на жени. И коментира, че българските медии са обърнали малко внимание на този факт, но оплакванията от граждански организации и зрители са довели до изваждането на Ванко 1.   Официално Ванко 1 напуска VIP Brother заради \"лични причини\", твърди Modern Times Group, шведският собственик на Нова телевизия. Рапърът пък заяви, че не се чувства добре здравословно. \" В светлината на оплакванията, които получихме, местният ни бранд ревизира критериите за селекция на участници в такива шоупредавания. В бъдеще няма да включваме участници с доказано криминално минало и присъда \", добави Modern Times Group.\r\nThe Guardian посочва като мотор на инициативата за изгонване на Ванко 1 клуб \"Не Си Сам(а)\". Чрез популярната платформа \"Мама Нинджа\", която е на една от най-известните блогърки в България и която живее на Острова, клубът публикува до всички отговорни фактори в \"Нова Броудкастинг груп\", като заглавието на материала за писмото е \"ВИП престъпници в национален ефир\". \"Не искаме и не можем да бъдем лично отговорни за възпитанието на всяко дете и подрастващ, чието съзнание се сблъсква с явлението Иван Главчев и то без никаква цензура\", гласи основата на писмото.  Интересен факт е, че членът на СЕМ Бетина Жотева говори пред британската медия за проблема с възприятието в България за \"огромен успех\" да поканиш в популярно шоу човек като Ванко 1, но не коментира какво прави СЕМ що се отнася до обществената роля на медиите в България.   ", "date": "2018.09.26", "title": "Участието на Ванко 1 във VIP Brother предизвика реакция от Великобритания"}
{"url": "https://www.actualno.com/society/dajnyrs-klub-bylgarija-s-podkrepata-na-fibank-razrabotiha-kreditnata-karta-ot-novo-pokolenie-evolve-news_696639.html", "text": "   Картата Evolve предлага двойно повече възможности на своите притежатели.     Evolve е първият продукт, обединяващ двата световни бранда, който съчетава в себе си удобството и сигурността на кредитна карта, клубна принадлежност и нови технологии.   Обединявайки две картови системи в един продукт, притежателят на Evolve разполага с всички възможности на Diners Club International и Mastercard, без да е необходимо да помни множество ПИН кодове, да следи различни лимити, извлечения и банкови сметки. Клиентите с кредитни карти Evolve сами могат да изберат кой от двата бранда - Diners Club или Mastercard, да използват при извършване на плащане.\r\nПритежателите на продукта, освен кредитна карта, получават и редица привилегии като: възможност за безплатен достъп и консумация до над 800 летищни салона в цял свят; участие в cashback програмата на Дайнърс клуб България, която им позволява възстановяване на 1% от реализирания оборот при търговци; включване във всички наградни програми, включително и Priceless програмата на Mastercard за помощ при организиране на пътувания и резервации чрез Concierge програма; безплатна застраховка при пътуване в чужбина и множество регионални и международни програми за отстъпки.     Картата се издава безплатно от Дайнърс клуб България и позволява безконтактни плащания в търговски обекти в България и чужбина, както и сигурност на плащанията в интернет чрез изполване на еднократна 3D парола.\r\nВсеки желаещ да получи кредитна карта Evolve може да избере една от трите разновидности - MasterCard Classic, Diners Club - Mastercard First Lady Pink и Diners Club - Mastercard First Lady Red.    Новата кредитна карта Evolve бе представена на специално организирано събитие, на което присъстваха г-жа Ваня Манова - Мениджър на Mastercard за България и Македония, г-жа Севдалина Василева - Изпълнителен директор и член на УС на Fibank (Първа инвестиционна банка) и г-н Симеон Илиев - Изпълнителен директор на Дайнърс клуб България.    „Първа инвестиционна банка отново затвърди позициите си на лидер във финансовите иновации на българския пазар. Смятам, че с обединението на предлаганите услуги от два световни бранда като Diners Club International и Mastercard® ще можем да осигурим още по-добро потребителско изживяване на клиентите.“ – заяви г-жа Севдалина Василева - Изпълнителен директор на Fibank. ", "date": "2018.09.26", "title": "Дайнърс клуб България с подкрепата на Fibank разработиха кредитната карта от ново поколение Evolve"}
{"url": "https://www.actualno.com/asenovgrad/poiskaha-ostavkata-na-predsedatelja-na-obshtinskija-syvet-v-asenovgrad-news_696642.html", "text": "  Общински съветници от Асеновград поискаха оставката на председателя на местния парламент – Драгомир Георгиев. Днес, 26 септември, по време на септемврийската сесия бе внесен първият вот на недоверие, след издигането на новия ръководител, заел мястото на доктор Светозар Шуманов преди около 10 месеца. Оставката на своя ръководител поискаха част от групата на реформаторите в града. В мотивите си тримата съветници посочват продължилата месеци наред невъзможност Драгомир Георгиев да изпълнява точно и коректно ръководните си функции, като по думите на Паскал Терзиев той „трайно и упорито отказва да научи правилника”.     Съветникът от Реформаторския блок продължи изказването си, подчертавайки, че досега не е имало проведено заседание или дори комисия, в които председателят да е спазил стриктно правилата. Терзиев твърди, че на абсолютно всяка сесия Драгомир Георгиев допуска елементарни грешки, а председателят е лицето на Общинския съвет и това, което се случва, води до обезличаване на най-важната институция в местното самоуправление. Във внасянето на вота на недоверие реформаторите получиха подкрепа и от Енко найденов – съветник от коалиция „БСП-АБВ, Екогласност”. Той посочи, че функцията на председателя на Общинския съвет е не само да ръководи, но и да въвежда ред и да внася респект пред колегите си, като изпълнява правилника.   \"Безспорно са важни качествата на всяка личност. И независимо кой изпълнява конкретната политическа професия, се иска време, за да бъде научена и да се прилага успешно и безгрешно\", каза в защита на Драгомир Георгиев съветникът от ПП ГЕРБ Костадин Яков.\r\nТой определи вота на недоверие, като „крайна мярка” и обяви, че не са били проведени предварителни консултации по темата с различните политически групи в Общинския съвет на Асеновград. Това Яков изтъкна, като мотив за отказа на старейшините от ГЕРБ да участват в тайното гласуване, относно искането на оставката на Георгиев, което не успя да свали председателя, заради липса на кворум. Така настоящият председател на Общински съвет-Асеновград остава на ръководния пост. Едва 12 от общо 32-мата, присъстващи в залата съветници упражниха своя вот, което не бе достатъчно, за да бъде отчетен резултат. Вотът на недоверие не бе подкрепен и от групата на ДПС.  Съветниците от партията се мотивираха с факта, че липсва предложение за име на следващ лидер, който да застане на председателското място. В отговор на случващото се, Драгомир Георгиев каза, че усеща заяждане с него, но и призна, че наистина е допускал грешки по време на работата си. Припомняме, че настоящият председател бе избран на извънредно заседание през месец декември 2017 г., когато бе подкрепен от 18 общински съветници.   ", "date": "2018.09.26", "title": "Поискаха оставката на председателя на Общинския съвет в Асеновград"}
{"url": "https://www.actualno.com/society/izticha-srokyt-za-nominirane-na-konstitucionen-sydija-ot-parlamentarnite-grupi-news_696635.html", "text": "        \"За първи път се събират такова количество съдии, които ще бъдат подменени - един от парламентарната квота, двама от съдебната квота и един - от президентската\", отбеляза в коментар за БНР журналистът Силвия Великова.   \"Засега единственото име, което знаем, е на Красимир Влахов. Но дори тази кандидатура не е официално внесена, т.е. не е публична. От интервюта за БНР в неделя тръгнаха и двете потенциални имена, които се очакваше да бъдат номинирани. Янаки Стоилов - бивш депутат, преподавател по конституционно право, чиято номинация депутатът Георги Свиленски мотивира в \"Неделя 150\". По-късно лидерът на БСП Корнелия Нинова съобщи, че Стоилов е оттеглил кандидатурата си\", припомни Великова.\r\n\"Много рядко се случва да се издига съдия от политическа формация. Последният път това се случи с Венета Марковска. Тя беше бламирана. Не разбрахме как точно беше номиниран сега Красимир Влахов\", добави Великова.  \"Спряганите имена от съдиите са Георги Колев и Павлина Панова. Имаше и спекулации за Лозан Панов. Не е ясно как един човек бива номиниран\", подчерта Силвия Великова и допълни, че новите конституционни съдии трябва да положат клетва през ноември.", "date": "2018.09.26", "title": "Изтича срокът за номиниране на конституционен съдия от парламентарните групи"}
{"url": "https://www.actualno.com/europe/v-holandija-zabraniha-na-velosipedistite-da-polzvat-mobilen-telefon-news_696653.html", "text": "  Гледката на велосипедисти, които се блъскат или политат към земята, заслепени от смартфоните си, е нещо обичайно в претъпканата с велосипеди Холандия, но скоро това ще бъде незаконно, предаде БГНЕС.     С нарастващия брой произшествия с велосипедисти по вина на телефоните им, правителството възнамерява да забрани използването на всички устройства, с изключение на хендсфритата или т. нар. функция „свободни ръце“ по време на колоездене.   \"Забранява се използването на мобилни електронни устройства при управление на всяко превозно средство (включително велосипед)\", се казва в проектозакона, обявен от министъра на транспорта Кора ван Нюуенхаузен.\r\nЗаконът за велосипедите ще влезе в сила от юли 2019 година, предаде БГНЕС.  На шофьорите на автомобили и камиони вече е забранено да използват мобилни телефони зад волана, освен ако не са в режим \"свободни ръце\". Максималната глоба за това е 230 евро, като за велосипедите вероятно ще бъде същата.   \"Говоренето по телефона е опасно за велосипедисти, автомобили и всички видове превозни средства“, каза министърът. \"Когато сте на път, трябва да насочите цялото си внимание върху управлението на превозното средство, а не да изпращате съобщения или да правите други неща по телефона\".\r\nМайкъл Кулкънс, който предвожда кампания за забрана на телефоните по време на шофиране, откакто неговият 13-годишен син Томи-Бой е бил убит при пътнотранспортно произшествие с велосипедист по вина на телефон през 2015 г., приветства промяната в закона.    \"Трябваше да спра колата си отстрани на пътя, защото сълзите потекоха от очите ми, когато чух по радиото, че забраната за велосипеди идва\", цитираше Кулкънс вестник \"Телеграф\". \"Отправих послание към детето си: \"Направихме го Томи-Бой, направихме го\".   Колоезденето е начин на живот в Холандия, където велосипедите са повече от хората, приблизително около 23 милиона велосипеда на около 17 милиона души.\r\nНо въпреки че разполага с изключителна инфраструктура за велосипедистите, употребата на мобилни телефони е нарастваща опасност, като смартфонът е виновник за едно от пет произшествия с велосипед, предимно сред млади хора, според холандската Служба за пътна безопасност.\r\nНели Волебрег, председател на холандската Асоциация за жертви на пътнотранспортни произшествия, която е в инвалидна количка след произшествие с мотор, причинено от шофьор, гледащ в телефона си, заяви, че 25% от 613 души са починали по холандските пътища през миналата година заради разсейване.", "date": "2018.09.26", "title": "В Холандия забраниха на велосипедистите да ползват мобилен телефон"}
{"url": "https://www.actualno.com/business/vladimir-karolev-ne-mojem-da-sprem-vyzhoda-na-petrola-i-gaza-zashtoto-sa-borsovi-stoki-news_696646.html", "text": "  \"Петрол и газ са борсови стоки и когато цените на световните индекси вървят нагоре, домораслите обяснения как ние можем да се противопоставим са просто евтин популизъм\". Това икономистът Владимир Каролев.     \"Но макар спиране на световни тенденции да е невъзможно, ние можем частично да компенсираме чрез повече пазарни реформи в енергетиката и по-добра среда за инвестиции без държавен чадър. Продължаващата агония на топлофикация София, гоненето на лоши ЕРП-та и фантазии за водоснабдяването като от дупката на заека от Алиса в страната на чудесата са по-скоро стъпки в точно обратната посока, за съжаление\", допълни той.   ", "date": "2018.09.26", "title": "Владимир Каролев: Не можем да спрем възхода на петрола и газа, защото са борсови стоки"}
{"url": "https://www.actualno.com/crime/ima-zadyrjan-za-smyrtta-na-chetirimata-v-kaspichan-news_696655.html", "text": "   Според предварителната информация, той е с психични отклонения.     Малко след 9 часа днес, 26 септември, 28-годишна жена от село Мадара е потърсила съдействие от служители на полицията в Каспичан, тъй като от два дни нямала връзка с майка си. След подадения от нея сигнал, тя и двама полицейски служители се отправили към дома. При отварянето на входната врата са открити две тела. При продължилия оглед на място са установени още двама починали. Жертвите са възрастно семейство на 81 и 70 години, и техните син и дъщеря, на 46 години и на 48 години. Братът работел като строител в чужбина, а жената е била медицинска сестра във Варна. По телата им са открити наранявания, причинени най-вероятно с нож или брадва.   Изяснено е, че между семейството и техен съсед имало роднински спорове. В съседна къща е задържан 64-годишен мъж, намерени са следи, които показват, че той е вероятният убиец. Арестуваният е съдействал на полицейските служители. Работата по образуваното досъдебното производство продължава под надзор на прокурор от окръжната прокуратура.", "date": "2018.09.26", "title": "Има задържан за смъртта на четиримата в Каспичан"}
{"url": "https://www.actualno.com/showbusiness/vanko-1-napusna-kyshtata-na-vip-brother-po-zdravoslovni-prichini-news_696610.html", "text": "        Вчера беше излъчен и записът от разговора на Ванко 1 с Биг Брадър от изповедалнята, в който той сподели, че физическото му състояние е претърпяло рязко влошаване през последните дни. Рапърът има силни болки в корема и обострен гастрит и по тази причина отказва да участва в игрите, не се чувства пълноценен и има нужда от специално лечение.   Биг Брадър уважи желанието на Ванко и той вече не е част от шоуто и ще може да се лекува пълноценно извън Къщата.\r\nВ поредния епизод на VIP Brother станахме свидетели на седмичната мисия „Окото на зрителя“, в която залогът е максимален бюджет за следващата седмица.  Съквартирантите трябва да изпълняват задачи, поставени от феновете на шоуто. Видяхме как Константин се лишава от брадата си, но не и от косата си.   Валентин Кулагин отново беше в центъра на проблемите в Къщата. След като провали своята мисия с Окото, в която трябваше да направи комплимент на всеки Съквартирант, вече няма участник, който да го харесва, дори се стигна до агресия от Веселин спрямо гримьора.\r\nДали това ще има последствия и какво ще реши Биг Брадър ще разберем в следващите дни.    Още днес зрителите ги очакват и поредните номинации в Къщата. Кои ще са номинираните тази седмица и с какви доводи, ще разберем във VIP Brother Live.", "date": "2018.09.26", "title": "Ванко 1 напусна Къщата на VIP Brother по здравословни причини"}
{"url": "https://www.actualno.com/society/sofijska-voda-shte-anulira-absurdno-visokite-smetki-na-jiteli-na-jk-krasno-selo-news_696572.html", "text": "  Предстои трета проверка в блока в столичния квартал \"Красно село\", в който граждани получиха сметки, достигащи 4 хиляди лева.     Първите две проверки не показват отклонение на водомерите, съобщи за bTV г-н Милушев от \"Софийска вода\".   \"До момента не е установена възможност за подобно потребление, сметките ще бъдат анулирани от началото на годината. Проблемът не е вследствие проблеми във вътрешната инсталация\", уточни още той.\r\nОт \"Софийска вода\" допълниха, че ще бъде монтирано устройство, като част от проекта за дистанционно отчитане.  ", "date": "2018.09.26", "title": "\"Софийска вода\" ще анулира абсурдно високите сметки на жители на ж.к. \"Красно село\""}
{"url": "https://www.actualno.com/business/kadyr-podkrepjan-dylgo-ot-bsp-i-dps-pita-zashto-se-bavjat-pregovorite-s-gazprom-za-gaza-news_696561.html", "text": "  Няма какво да направи КЕВР. Това коментира бившият член на комисията Еленко Божков, който беше особено влиятелна фигура по времето на Пламен Орешарски, визирайки готвеното поскъпване на газа за крайните потребители от .     Същевременно проф. Атанас Тасев подчерта, че е важна не само цената на газа, а структурата на доставки. Божков се съгласи, но настоя, че , след като и да прекрати монопола в Централна и Източна Европа. , каза проф. Тасев, който добави, че се боял да каже, че можело да стане по-лошо, защото може да се промени точка на достъп от Трансбалканския газопровод след 2021 година. При такава промяна обаче, ако е инициирана от \"Газпром\", следва да има обезщетение за България. Еленко Божков обаче беше категоричен – губим време, не правим като Полша и Словакия, какво се случва с работната група, създадена през миналата година – защо няма прозрачност? Какво става с търсенето на газ и петрол в Черно море, добави нов въпрос Божков.   Бавим преговорите, защото е важно какво ще стане с \"Турски поток\" – при \"врязването\" в Люлебургас идват 14 млрд. куб. метра годишно, от Украйна идват 18 млрд. – разбирате ли за какво става въпрос, аргументира се проф. Тасев. Винаги някой плаща сметка – дали сега или по-късно, добави той.\r\nПрипомняме, че снощи (25 септември) в Ню Йорк премиерът Бойко Борисов пък заяви, че конкретно САЩ натискат за своите интереси и \" \" – защото става въпрос за конкуренция, която сваля цените.   . Отидете в провинцията и вижте как като дойде камиона с хляба се казва на продавачката колко е цената, възрази Божков. Проблемът не е в цената на енергията, а в нивото на доходите, подчерта обаче Тасев, след като каза, че ако става въпрос за един камион, ще говорим и за ситуацията, описана от Божков.   Администрацията на \"Софийска вода\" не е сработила както трябва. Така Тасев коментира темата със сметките за вода с разлика от 75 000 лева на блок 200 в \"Красно село\". На същото мнение е и Божков, който добави, че е добре да се подаде жалба в КЕВР, защото комисията работела добре в сектор \"Вода\". От \"Софийска вода\" вече обявиха, че сметките не са изискуеми, докато тече проверка, макар жители на блока да се оплакаха, че са ги търсили и заплашвали колекторски фирми.", "date": "2018.09.26", "title": "Кадър, подкрепян дълго от БСП и ДПС, пита защо се бавят преговорите с \"Газпром\" за газа"}
{"url": "https://www.actualno.com/sofia/nov-protest-sreshtu-zastrojavane-v-sofija-ima-opasenija-za-risk-ot-navodnenija-zaradi-stroeja-news_696564.html", "text": "  Пореден протест против в София. Днес, 26 септември, от 19:00 часа на ул. \"Горска ела\" 23 ще има протест заради считан от протестиращите за незаконен строеж в дерето на Сухата река, кв. \"Симеоново\".     Организаторите на протеста гражданско сдружение \"Инициатива за Симеоново\" казват следното за случая: \"Към момента в кв. \"Симеоново\", ул. \"Горска ела\" 15-23  се излива бетон върху левия сервитут на отводнително дере и се стеснява коритото на прилежащата река, която отводнява повърхностни и подпочвени води от планината Витоша и квартала. Строителството е представено като авариен ремонт. Имаме следните основания да смятаме, че се извършва незаконно строителство:\r\n- Извършва се засипване на речното корито и пренасочването му в тръба, което е предпоставка за наводнения.\r\n- Инвеститорът има план да разшири улица \"Поветица\" без промяна в Общия устройствен план (ОУП).  - Извършено е геодезично заснемане, от което става ясно, че подпорната стена навлиза в сервитута на Сухата река и има стесняване на водното корито.\r\n- Инвеститорът строи без разрешение в общинска публична собственост.\r\n- Липсва протокол, удостоверяващ аварийна ситуация.    - Извършва се аварийно укрепване само на единия бряг на реката, което поставя в риск домовете на живущите на другия бряг и създава опасност от наводнения.\r\n- Липсва информационна табела.\r\n- Има незаконно изсичане на дървесни видове.\r\nВсичко това се случва с подкрепата на Столична община–Район \"Витоша\", която има намерение да разшири незаконно ул. \"Поветица\", обслужвайки частни имоти, убедени са протестиращите.", "date": "2018.09.26", "title": "Нов протест срещу застрояване в София, има опасения за риск от наводнения заради строежа"}
{"url": "https://www.actualno.com/help/da-pomognem-na-6-godishnata-vivijan-news_696627.html", "text": "  6-годишната Вивиян се нуждае от помощта на всички добри хора. Нейни близки призовават всеки, който може да помогне в битката на детето.     Ето какво пишат те:   \"Приятели, 6-годишната Вивиян е едно прекрасно дете. Това лято обаче, тя се разболя тежко. Диагнозата е рак. Родителите открили коварното заболяване, след като момиченцето се оплакало от стомашни болки и вдигнало температура. В момента, детето е хоспитализирано в ИСУЛ, в отделението по детска онкология. Правят ѝ втора химиотерапия от общо 6. Родителите имат надежда от медиците, че тя може да бъде лекувана и напълно да оздравее. За целта ще се наложи да бъде транспортирана в чужбина, когато състоянието ѝ позволи. Близките обаче не могат да посрещнат разходите, които им предстоят. Знаят само, че ще се касае за суми, с които те не разполагат. Приятелите на малката Вивиян са разпространили кутии за дарения из цяла София.\r\nОткрита е дарителска сметка на Вивиян Валериева Костова.  BG37FINV91501317220466 BIC FINV BGSF   Вижте повече на          ", "date": "2018.09.26", "title": "Да помогнем на 6-годишната Вивиян"}
{"url": "https://www.actualno.com/actualno/kakvo-sa-si-kazali-borisov-i-trymp-vijte-samo-tuk-super-senzacija-kato-cjalo-news_696472.html", "text": "  Какво са си казали Борисов и Тръмп?     Този въпрос тормози с часове сутрешните блокове, а властолюбиви сайтове леят еуфорични дописки за ръкостискането между двамата. Три папи са галили по главата нашия човек, но какво е това в сравнение с три секундно здрависване със президента на най-мощната страна в света? \r\nНека се опитаме да предположим какво са си казали двамата за безценните три секунди.    Конгречу... Довиждане. Край на диалога.       Искам да ви поканим в България... Да, ще дойда в Букурещ догодина. Край на диалога.     Абе къде е тоалетната тука? Ей там накрая на коридора и вдясно. Край на диалога.   И на мен ми се ще да вдигна една стена, ама ше ме изядат либералите. Вдигай бе, теа са много отворени само у Фейса. Край на диалога.   Много ме дразни тая тъпотия с глобалното затопляне. Мани, хипстъри и Леонардо Ди Каприо. Край на диалога.   Ако не знаеш как да се държиш с Путин, за едни 200 кинта щ'и направя една консултацийка, фанал съм му цаката на тоя. Намери ме в скайпа, там съм sex_machine 46, после щe ти преведа парите по pay pal.  В България има ниска безработица, стотици километри магистрали, ниска контрабанда, мост към Западните Бал... Охраната избутва Борисов. Край на монолога.   Тая Мелания е супер, братле. Взел съм й една къща в Барселона... Край на диалога.   Еваларката, че я би Хилъри, как стана тая работа? Щ'и дам номера на едни хакери. Край на диалога.   Кво става, брат? Нищо бе, брат. Край на диалога.   Райко Байчев    ", "date": "2018.09.26", "title": "Какво са си казали Борисов и Тръмп? ВИЖТЕ САМО ТУК, СУПЕР СЕНЗАЦИЯ КАТО ЦЯЛО !!!!!"}
{"url": "https://www.actualno.com/healthy/raste-brojat-na-zaboleli-ot-zapadnonilska-treska-u-nas-news_696574.html", "text": "  Западнонилската треска започна да се проявява и в България. Броят на регистрираните болни расте. Комарите смучат кръв от прелетни птици, които носят вируса, и така го предават на хората.     \"В началото на лятото предупредихме, че трябва да се вземат мерки срещу комари. Само от миналата седмица потвърдените случаи са четири“, каза пред Нова телевизия директорът на Националния център по заразни и паразитни болести проф. Тодор Кантарджиев.   На 200 души, ухапани от комари, които носят западнонилска треска, заболява само един. Пикът на заболяването и през есента, обясни професорът. И допълни, че се очакват още случаи.\r\nСпоред него е необходимо да се вземат редица предпазни мерки като ползване на препарати против насекоми, поставяне на комарници по прозорците и да не се посещават места, където има много комари.  \"Проявата на заболяването е със засягане на централната нервна система. Човек губи съзнание или се дезеориентира. Лечението на инфекцията е само симптоматично. Лечение срещу самия вирус няма“, каза още директорът.   Кантарджиев допълни още, че е много важно напролет, преди разлистването на дърветата, да се вземат мерки за унищожаване на комарите във водоемите.", "date": "2018.09.26", "title": "Расте броят на заболели от западнонилска треска у нас"}
{"url": "https://www.actualno.com/viewpoint/ikonomistyt-karakachanov-izmisli-planovata-ikonomika-news_696614.html", "text": "  Да направим кошница с необходими продукти, чиято цена да не може да е по-висока от определена ставка за печалба. Тази роди главата на военния министър Красимир Каракачанов. А продуктите, които трябва да влизат в кошницата на Каракачанов, са хляб, кисело и прясно мляко, сирене, масло, кашкавал, пилешко и свинско месо, яйца, брашно и олио от български производители.     Идеята е толкова малоумна, че трудно може да бъде дори осмята. Но да не се оплаквам от многото материал за обработка.\r\nДа започнем така – а защо не зехтин от български производители? Той не е ли по-полезен, по-здравословен? Защо не бензин и дизел? Те не ни ли трябват, за да идем до магазина за стоките от първа необходимост? И даже сигурно цената на тези стоки ще стане по-ниска при по-евтини горива?   Продължаваме – колко ще е ставката? Процентче? 10, както беше при покойния Александър Божков? Или към 80, както е по сегашните ставки в обществените поръчки? Инфлацията ще я отчита ли г-н военният министър, който чудно защо не си гледа собствения сектор, където даже не може да похарчи , тъй като не останаха кадри. Ако толкова не знае какво да ги прави тези пари, да ги връща в бюджета – ще отидат за други, по-полезни дейности.  Предложението на Каракачанов не е нищо повече от планова икономика. Докъде я докарахаме с плановата икономика може всеки да прочете в учебниците по история - всичко ново е добре забравено старо, а това на политическия воевода агент Иван даже не е забравено. Но освен популизъм, това предложение показва и друго – че това правителство и това управление нямат намерение и най-вероятно (оставям 0,1% да имат някакъв мозък в главата) не знаят как да започнат и направят качествена стъпка към единственото спасение – повишаване на доходите! Не говоря да вдигнем заплатите на чистачките, секретарките и блюдолизците-чиновници, които не произвеждат никакъв продукт. Говоря за доходите в частния сектор – този, който създава блага и от който държавата взема, за да поддържа ред, с който да се съобразяват всички, така че да не става като в оставена на самотек детска градина – Иванчо е по-як от Гошко и с един юмрук му взема камиончето.\r\nСамо че управляващата мафиотска класа в България не иска и да чува за ред. Не може да живее без да притиска тези, които всъщност биха дръпнали страната и целия народ напред. Защото е такава – класа от паразити. Същества, които не умеят да вършат нищо и ги мързи да се научат, тъй като си живеят отлично на чужд гръб. Парадоксът обаче е, че паразитите се нуждаят от гостоприемници. Ако гостоприемниците умрат, паразитите също ще умрат.   Да се създадат условия за реална пазарна икономика, без властови протекции на определени хора и без изнудването на същите тези хора, когато на властта ѝ потрябва нещо или шапката ѝ се е накривила. Има ли истинска пазарна конкуренция, тогава цените ще отидат надолу – защото потребителите ще гледат единствено най-доброто. Ако няма, на пазара остава един играч, най-много ограничен кръг и тогава потребителите са принудени да отидат при тях. И никакви тъпотии като държавно ограничаване на печалбата не действат – защото в крайна сметка една стока струва толкова, колкото са разходите по създаването ѝ. Щом в тези разходи влезе и държавен рекет, тя ще се оскъпява, няма да поевтинява, а това води по пътя на фалита. Толкова е просто и толкова – сложно за нашите пишман-държавници. Или както каза председателят на ЕК Жан-Клод Юнкер преди време, когато още не го мъчеше толкова ишиаса: \"Всички знаем какво трябва да направим, но не знаем как да ни преизберат след като го направим\"!    п.п. И между другото няма да е лошо агент Иван, който разбира от всичко, да коментира защо още не почваме преговори с \"Газпром\" след споразумението между , че руснаците са надписвали газовите сметки за пет европейски държави, включително България, което позволява търсене на компенсации? Защото сега хлябът поскъпва с основен аргумент по-скъпи енергоносители, а токът поскъпва с основен аргумент по-скъп газ и по-скъп петро (руски петрол, \"Уралс\"). Ну, хорошо?!  Ивайло Ачев ", "date": "2018.09.26", "title": "\"Икономистът\" Каракачанов измисли плановата икономика"}
{"url": "https://www.actualno.com/crime/izdirvat-izcheznali-ribari-v-cherno-more-news_696577.html", "text": "  Търсенето на двамата изчезнали моряци в Черно море продължава. На 24 септември вечерта силен вятър преобърна лодката на трима рибари край нос Емине. Двама от тях изчезват в бурните води, а третият оцелява като по чудо. Той е бил със спасителна жилетка. Акцията по издирването продължи през целия ден във вторник, но без резултат.     В 9.00 ч. днес, 26 септември се очаква катер на “Морска администрация“ да излезе от „Свети Влас” и да тръгне в посока нос Емине, съобщи Нова телевизия. Водолази и спасители предполагат, че тялото на единия от рибарите се е оплело в мрежите и е на дъното на морето в близост до лодката. Инцидентът е станал на около 300-350 метра от брега, а дълбочината е над 30 метра.   “Шансовете за откриване на двамата рибари живи са минимални, тъй като те са били без спасителни жилетки. При вълнение на морето около 4 бала просто е невъзможно да оцелеят. Има тенденция рибарите да не носят подходящо облекло и да не следят прогнозата за времето“, каза директорът на Дирекция \"Aварийно-спасителни дейности\" Георги Мотев.\r\nПо информация на капитана на спасителния катер оцелелият рибар е бил върху корпуса на лодката със спасителна жилетка, което е позволило да бъде забелязан. Във вторник не е имало видимост във водата и водолазите не са успели да огледат района.  ", "date": "2018.09.26", "title": "Издирват изчезнали рибари в Черно море"}
{"url": "https://www.actualno.com/society/iz-fejsbuk-dojde-krajat-na-liberalite-news_696652.html", "text": "  \"Само преди три години изглеждаха непобедими. те колеха, те бесеха, те бяха съдници и морални стожери, те държаха правата над единствената и сияйна, достъпна само за тях, върховна истина. Те заемаха важни постове, те печелеха ‘проекти’ със солидно финансиране, те инфлуенсърстваха през ден по телевизиите, радиото, дигиталните медии и социалните мрежи. Моите любими либерали. Шумни, натрапчиви и смело заменили политическата далновидност с комсомолско усърдие\", популярният инфлуънсър във фейсбук Ирини Зикидис.     \"Три години по-късно почти никой не ги приема насериозно. Днес световната преса говори за ‘края на ерата Меркел’, а перчемът открито отрече глобализма, противопоставяйки му патриотизма в речта си пред ООН\", допълни тя.   ", "date": "2018.09.26", "title": "Из Фейсбук: Дойде краят на либералите "}
{"url": "https://www.actualno.com/society/bylgarite-masovo-nedovolni-ot-pytnata-bezopasnost-u-nas-news_696622.html", "text": "  Качеството на пътищата у нас също се оценява ниско, а българите очевидно търсят нов модел по отношение на пътната безопасност. Това сочи ново независимо проучване на социолозите от „Галъп интернешънъл“.     Сега действащият модел на практически споделена отговорност между институциите очевидно се възприема като основен проблем в обществото ни, когато става дума за пътна безопасност – 82% го оценяват негативно, а само 10% позитивно. 8% не могат да преценят. Хората възприемат подчертано негативно и цялостната законодателна рамка и имат много повече изисквания към формите на контрол по пътищата. Сред онези, които шофират, мненията са още по-ярко изразени.   Очевидно хората закономерно търсят нов цялостен модел. Затова и мнозинство от 74% оценява ниско сега действащото законодателство по темата. 21% го оценяват положително, а останалите не могат да формират мнение. Ясно личи генералното обществено раздразнение по тези въпроси. Това обяснява и недоволството от формите на контрол у нас. 73% ги оценяват като незадоволителни, а само 24% дават положителна оценка. Останалите не могат да преценят.\r\nНа този фон високо изглежда недоволството и към качеството на пътищата в България – цели 87% срещу 9% дали положителен отговор. 4% не могат да преценят.   Проучването е проведено сред 932 души между 12 и 14 септември. Абсолютното максимално отклонение е ± 3% при 50% дялове. 1% от извадката е равен на около 55 хиляди души. Повод за сондажа е повишената напоследък чувствителност сред обществото по темата с пътната безопасност.    Припомняме, че наскоро друго изследване на „Галъп интернешънъл“ показа, че българите поставят оценка „среден 3.15“ на пътищата у нас.", "date": "2018.09.26", "title": "Българите масово недоволни от пътната безопасност у нас"}
{"url": "https://www.actualno.com/society/podadenijat-signal-za-zabaveni-zaplati-na-sezonni-slujiteli-v-efira-na-nova-rezultat-ot-izzeti-sredstva-ot-specprokuraturata-news_696581.html", "text": "   В сутрешния блок на Нова телевизия, чрез директна връзка от морски курорт, рецепционистка и човек от поддръжката на един от хотелите, собственост на семейството, се оплакаха от невъзможността да се приберат в родния Благоевград.     Пред камерите те заявиха, че парите трябвало да им бъдат изплатени между 10 и 15-то число, но това не се случило. Твърденията на работниците са, че не са получили възнаграждение за два последователни месеца в очаквания срок.\r\nВодещият Виктор Николаев и колежката му Аделина Радева потърсиха за коментар Директора  ПР и комуникации на Виктория Туристик (компанията, менажираща хотелът) и говорител на семейство Арабаджиеви Ангелина Ангелова, за да  изложи становището си в ефира на Nova. Тя отбеляза, че всички заплати са били изплащани в срок за месеците май, юни и юли – без закъснение.\r\nОтносно августовските задължения, тя припомни информация от средата на август, касаеща задържанието на трима души в Бургас и сумата от 500 хил. лева, открита в тях в средата на август. Пр-ът уточни, че сумата е била предвидена за изплащане на месечните възнаграждения на сезонните работици и фирмата официално е пуснала молба и нужните документи, за да могат парите  да бъдат върнати от компетентните органи във възмножно най-кратки срокове и заплатите да бъдат платени. За другата част от закъсняващите месечни възнаграждения, Ангелова уточни, че те дори са започнати да се изплащат предстрочно и първите заплати към сезонни работници са били получени още в петък. Говорителката подчерта, че до дни всички работници ще получат парите.  ", "date": "2018.09.26", "title": "Подаденият сигнал за забавени заплати на сезонни служители в ефира на Нова – резултат от иззети средства от Спецпрокуратурата"}
{"url": "https://www.actualno.com/healthy/glas-ot-bsp-za-zdraveopazvaneto-kakyv-nov-model-kato-nikoj-ne-obeli-duma-dosega-news_696557.html", "text": "  Няма нов модел в здравеопазването, има само фрагмент и то чак от 2020 година. Сега не беше изнесен нито един документ предварително от здравното министерство за това какво ще се обсъжда днес (26 септември) в зала 3 на НДК. Говорих с колега от \"Обединени патриоти\", той не знае какво ще се обсъжда, нищо не беше представено и пред Българския лекарски съюз (БЛС). Това заяви депутатът на БСП проф. Георги Михайлов предвид днешната Национална кръгла маса, посветена на бъдещето на здравеопазването.     Михайлов беше категоричен пред БНТ, че сегашното обсъждане е безсмислено, защото де факто бюджетът за здраве за догодина бил почти готов, а да се говори за 2020 година чак при \"динамичната ситуация\" не било разумно.   На въпрос какво тогава предлага БСП, Михайлов се насочи към документа на социалистите \"Визия за България\". Той наблегна на това, че трябвало да се премахне търговският статут в здравеопазването, да се мисли за промяна на ДДС за лекарствата и настоя, че сега често има закъснели реакции при спешни здравословни състояния.\r\nСъщевременно Михайлов отрече, че във \"Визия за България\" се настоява да се спре с демонополизацията на НЗОК. Искаме много сериозен и професионален разговор, подчерта той и се оплака от възможността да се прави \"модел на тъмно\".  ", "date": "2018.09.26", "title": "Глас от БСП за здравеопазването: Какъв нов модел, като никой не обели дума досега?"}
{"url": "https://www.actualno.com/moresport/poveche-prepjatstvija-i-po-goljama-skorost-po-tazgodishnoto-trase-na-red-bull-soapbox-news_696634.html", "text": "  Броени дни остават да видим на живо най-щурите безмоторни колички във второто издание на Red Bull Soapbox състезанието! Какво очаква дръзките състезатели и техните Отбори по стръмното и пълно с препятствия трасе на бул. „Черни връх“ тази неделя? Това ще узнаете на , където всички могат да разгледат количките и да надъхат смелчагите преди Старта, от . Защото в , шоуто ще бъде официално открито от водещите Мария Силвестър и Станислав Гъмов.     Освен измерването на скоростта, всеки Отбор ще получи оценка за креативност на количката, както и за артистичното си представяне на платформата, преди да се спуснат в предизвикателството. Отборите имат за цел да спечелят сърцата на Журито, бидейки забавни, неповторими, и с костюми, които подхождат на цялостната им идея и количка. Отборите са 60 на брой и уменията им да конструират безмоторни „сапунерки“ ще бъдат изпитани не само от наклона на булеварда. Препятствията са повече на брой от предното издание и ще затруднят дори най-изобретателните.   Цялото трасе ще бъде „подправено“ и украсено с етно-културни елементи. Очаквайте дори аромата на розова вода.  Може би това ще е най-благоуханният Red Bull Soapbox в световната история на над . до днес. От самото начало, всички ще могат и да се подкрепят в специалните зони с храни и напитки, разположени в градинката в близост до трасето. Денят ще бъде изпълнен с емоция, скорост, шоу, както и безброй изненади от партньорите на събитието.    След коронясването на победителите, забавлението ще продължи в Raffy Bar & Gelato Pool след 18:00 ч. Там Отборите, техните фенове и гостите на заведението могат да се посмеят отново на шоуто и да се възползват от специалната барбекю-оферта.   За да се осигури безпроблемно протичане на надпреварата ще бъде въведена временна организация на движението по бул. “Черни връх” в участъците между бул. ”Джеймс Баучер” и бул. ”Арсеналски”. Повече информация можете да намерите в в раздел: Новини\r\nВсичко актуално около Red Bull Soapbox следете във .", "date": "2018.09.26", "title": "Повече препятствия и по-голяма скорост по тазгодишното трасе на Red Bull Soapbox "}
{"url": "https://www.actualno.com/crime/pojar-gori-na-500-m-ot-s-drenkovo-news_696556.html", "text": "  Пожар гори на 500 метра край село Дренково, Благоевградско. Засегната е площ от над 120 декара, съобщи Нова телевизия.     Огънят е тръгнал от сухи треви, а пожарникарите го наричат низов. Опасяват се обаче, че той може да обхване и дървета заради вятъра, който духа в района. Именно той пречи и на овладяването на пламъците от всички страни.   Към момента огнеборците са категорични, че за опасност за населението няма.", "date": "2018.09.26", "title": "Пожар гори на 500 м от с. Дренково"}
{"url": "https://www.actualno.com/healthy/prouchvane-zdraveopazvaneto-ni-e-po-losho-ot-tova-v-makedonija-i-albanija-news_696527.html", "text": "        В класацията ни изпреварват страни като Македония и Албания.   Страната ни е на дъното в класацията като заема 33 място от 34 европейски държави, в които са изледвани здравните системи. На челните места са Холандия, Швеция и Дания.\r\nВ проучването са анкетирани пациенти, които определят, че качеството на здравните услуги е лошо. Системата на здравеопазване е определена като тромава и остаряла.   страда от автоимунното заболяване саркоидоза. Всеки месец ходи на изследвания, за които ѝ трябва направление от личния лекар. Днес направленията вече са свършили. \"Тя няма талони, тя не може да ми пусне изследвания, не може да ме прати при специалист. Това изчакване може да е пагубно\", казва Илиана, съобщава в.\"Сега\".   В доклада си от организацията констатират, че пациентите у нас често остават излишно дълго в болница и лечебно заведение или са приемани за всякакви прегледи на легло. \"За мен основният проблем на нашата здравна система си остава ниското качество на медицинската помощ, което включва бавно, трудно диагностициране, прехвърляне от специалист на специалист\", казва д-р от Центъра за защита правата в здравеопазването.\r\nВ класацията ни изпреварва Македония, която има по-бърз достъп до лекари. Най-добрата здравна система е в Холандия. Здравният експерт е учил и живял в страната на лалетата. \"Плюсовете на системата в Холандия са, че там има конкуренция на застраховетелни дружества. От друга страна има ефективност на достъп до медикаменти и медицинска помощ\", казва той.    И все пак за страната ни е отчетено, че по-бързо можем да отидем на преглед при специалист, отколкото в Холандия, където има листи на чакащите.   Утре здравният министър Кирил Ананиев се очаква да представи идеите си за промени в здравната система.", "date": "2018.09.26", "title": "Проучване: Здравеопазването ни е по-лошо от това в Македония и Албания"}
{"url": "https://www.actualno.com/crime/chetiri-trupa-sa-otkriti-v-chasten-imot-v-kaspichan-news_696645.html", "text": "   Разследва се имало ли е последващо самоубийство.     Районът е отцепен.\r\nПо непотвърдена информация жертвите са семейство - около 80-годишни родители и техните син и дъщеря.   Труповете са открити тази сутрин. На място са окръжният прокурор на Шумен Мариана Георгиева и шефът на ОД на МВР-Шумен Ялчън Расим. Районът на имота е отцепен.  Очаква се малко по-късно разследващите да дадат брифинг на място. *Информацията е обновена ", "date": "2018.09.26", "title": "Четири трупа са открити в частен имот в Каспичан*"}
{"url": "https://www.actualno.com/society/skoro-shte-sme-pod-7-miliona-dyrjavata-bori-problema-s-nasyrchavane-na-aktivnija-jivot-na-vyzrastnite-news_696640.html", "text": "   . Това показват официални данни на Националния статистически институт (НСИ), които са част от за изпълнение на Националната стратегия за демографско развитие на България (2012 – 2030).     Твърдението в проектоотчета е, че , отколкото е смъртността, а не защото продължаваме да емигрираме. През 2017 година са родени 63 955 българчета, като най-много са ражданията в област Сливен, а броят на жените във фертилна възраст е 1,517 млн., което е с 22 хил. по-малко. Починали са обаче 109 791 българи, като най-много хора умират в Северозападна България (областите Видин, Монтана, Ловеч, Габрово и Враца). А най-често умираме заради болести на органите на кръвоообращението (71 997 души).   Иначе демографската картина е от ясна по-ясна – , т.е. над 65 години. Те вече са 21% от населението (почти 1,5 млн. души). Средната възраст на българите вече е над 43 години (43,6 години).\r\nЗастаряването води и до следната много тревожна тенденция - съотношението между броя на влизащите в трудоспособна възраст (15-19 години) и броя на излизащите от трудоспособна възраст (60-64 години) показва, че към 31.12.2017 г. . За сравнение, през 2001 година 100 лица, излизащи от трудоспособна възраст, са били замествани от 124 млади.  Положителен аспект в мрачната картина е, че . През миналата година са починали 408 деца или 6,4 промила, което е с 0,1 промила по-малко спрямо 2016 година, а спрямо 2001 година – с 8 промила! Намаляват и абортите – 24 287, което е с 2125 по-малко от 2016 година.    В проектоотчета впечатление правят следните думи: \"Основната цел на политиката за демографско развитие е насочена към забавяне темповете на намаляване на броя на населението, с тенденция за стабилизирането му в дългосрочен план и , включващ хората с тяхното здравословно състояние, образованост, квалификация, способности и умения\". Специален акцент в тази насока била (2012 – 2030 г.). Освен това държавата осъзнава на хартия, че е \"крайно необходимо\" да продължат \"реформите и адаптирането на публичните финанси и на социалните системи, вкл. пазар на труда, пенсионна, образователна и здравна системи, системата на социалното подпомагане и дългосрочните грижи и всички секторни политики към демографските промени\". В образованието е предвидено \"разработване и реализиране на цялостна концепция, стратегия и на оперативни планове за \". Специално за са набелязани следните мерки: \"адекватни правила и изисквания за получаване на пенсия\", \"строго обвързване на всички видове разходи на пенсионната система с осигурителния принос на осигуряваните\", \"оптимизиране на разходите\". А в като първа мярка е посочено \"създаване на условия за остаряване в добро здраве\".    Прави впечатление и мярката: за стабилизиране на пенсионната система\", предвид това, че от 2012 година парите във фонда стоят на депозит в БНБ и не се инвестират, за да се увеличат. По закон до 70% от средствата могат да се инвестират в акции на страни - членки на ЕС, до 30% в акции на трети страни и до 30% в облигации. А във фонда влизат парите от приватизация, от концесии, както и 25% от излишъка в бюджета, ако има такъв. Въпросът е, че например средствата, които ще дойдат от евентуалната концесия на летище София, да не се считат за приход от приватизация. За сметка на това има идея за развиване на - защото разходите за грижа за възрастните логично ще растат, а това носи риск от дълготрайно обедняване поради невъзможност на домакинствата да плащат за услугите, необходими за живот на възрастните хора.\r\nЗаключва се и, че \" \". Съответно сред набелязаните са: финансова подкрепа за семейства с деца „чрез увеличаване на средствата за социално подпомагане при раждане и отглеждане на деца и въвеждане на периодична оценка на въздействие”; по-добър достъп до детски ясли и градини, по-добри възможности на родители да работят; сексуално обучение в гимназията; по-добри здравни грижи за бременните; инвестиции в асистираща репродукция за двойки с репродуктивни проблеми. Последните две мерки са:\r\n1. Създаване на среда и условия за подходяща организация на свободното време на младите хора и семействата с деца - занимания със спорт, култура, доброволчество, учене през целия живот, обучения, повишаване на знанията и квалификацията и др.   2. Подобряване на качеството на здравните услуги и на достъпа до тях за децата и техните родители.\r\nВ доклада изрично е посочено, че – помощ за бременност, раждане, осиновяване, отглеждане на близнаци, за ученици в първи клас и т.н., през 2017 година са дадени . За сравнение т.е. над два пъти повече!   ", "date": "2018.09.26", "title": "Скоро ще сме под 7 милиона, държавата бори проблема с насърчаване на активния живот на възрастните"}
{"url": "https://www.actualno.com/europe/otbeljazvame-evropejskija-den-na-ezicite-news_696551.html", "text": "  Днес културни институти и посолства отново ще отбележат заедно Европейския ден на езиците и канят всички жители и гости на София да се позабавляват, да печелят награди и да научат любимите си думи на други езици, предаде БГНЕС.     Една от новостите е, че събитието ще се проведе на ново място и с по-късен начален час, за да бъде по-удобно за посетителите, тъй като 26 септември е работен ден. \"Панаирът не езиците\" ще бъде в музей \"Земята и хората\" и ще започне от 17:30 ч., съобщиха организаторите.   Тази година Европейският ден на езиците ще бъде посветен на културното наследство. Организаторите канят всички да доведат приятели, деца и близки, за да могат и те да видят какви възможности предлагат знанията на чужди езици. Посетителите ще могат да разговарят с хора от различни европейски културни центрове и да проверят какви са най-добрите възможности за езиково обучение. На щандовете ще има забавни и образователни игри, от които всеки може да спечели награда докато научава нещо полезно на чужд език.\r\nЗа първи път ще бъде проведена и една нова инциатива – \"speak dating\". Подобно на популярния формат на бързите срещи за търсене на партньор (\"speed dating\"), \"спийк дейтинг\" дава възможност за бързи срещи с много хора за кратко време, но разликата е, че участниците няма да търсят любовта, а възможност да говорят на повече езици.  Участниците в играта на щанда на Британски съвет ще могат да се включват във викторина за 2 безплатни курса по английски.   Европейският ден на езиците в България е инициатива на мрежата на културните центрове на страните от Европейския съюз EUNIC и се организира съвместно с Европейската комисия, посолства и други културни организации.", "date": "2018.09.26", "title": "Отбелязваме Европейския ден на езиците"}
{"url": "https://www.actualno.com/art/kakvi-sa-polzite-ot-meditacijata-news_696387.html", "text": "  Всеизвестен факт е, че медитацията подобрява концентрацията и настроението, забавя стареенето и намалява стреса. Много звезди се справят с проблемите си именно чрез медитиране. Тя не отнема много време на ден. Достатъчни са по 20 минути на ден, сутрин и вечер. Медитацията значително подобрява и вида на кожата, помага ни да премислим всяка ситуация и да намерим решения на проблемите си.      - затворете очите си. Със сигурност първото нещо, което изниква в съзнанието ви са всички тревоги и проблеми, които имате.Представете си обаче, че гледате всичко това отстрани. Учудващо е, но след 5-10 минути тези мисли спират да се въртят в главата ви и вие започвате да осъзнавате всъщност колко маловажни са те. Започват да ви идват на ум много нови идеи, чрез които да се справите с проблемите си. Ставате продуктивни и започвате да мислите за бъдещето си, настъпва тишина и чистота в мислите ви и така започват да се раждат новите идеи, за които в обикновена среда, може би няма да се сетите.    - доказано е, че медитацията се отразява много добре на кожата ни. Отпускайки ума и съзнанието си, лицето ни придобива спокоен вид. Само 5 минути след началото на медитацията, кожата започва да се отпуска и изражението става по-нежно и меко. Доказано е, че стресът влияе изключително неблагоприятно върху здравето на кожата ни, а медитацията се бори именно с него. Той е виновник за появата на акне, бледост и сив тен.Медитацията намалява хормона на стреса и успокоява мозъка. Тоест, справяйки се със стреса, чрез медитацията подобряваме и вида на кожата ни значително. Ако медитирате редовно, ще забавите стареенето на кожата си и появата на фини линии и бръчки. Също така ще удължите живота си с 5 години. - тя всъщност не променя хода на събитията около нас, а просто ни кара да ги приемем такива, каквито са и да намерим начин да се справим с проблемите си. Кара ни да видим света по различен начин и дори да намерим положителното в проблемите си. Помага ни да преосмислим действията си и да вземем правилното решение, без да излишно напрежение. Когато мозъкът е успокоен и не е стресиран, мислим по-трезво над нещата и сме способни да вземем по-адекватни решения.  ", "date": "2018.09.26", "title": "Какви са ползите от медитацията   "}
{"url": "https://www.actualno.com/society/zatvornicite-moje-i-da-se-sdobijat-s-elektronni-grivni-news_696529.html", "text": "   Това стана ясно от изявление на правосъдния министър .     Първоначално ще се закупят 250 устройства. Те ще се поставят на затворници, които излежават присъдите си в общежития и имат право да излизат на работа на външни обекти, както и на пуснати в отпуск за добро поведение.   Тепърва ще става ясно как ще работи новата система. Самата Цачева не бе особено ентусиазирана. \"Разбирате, гривните не са достатъчни, за да се гарантира сигурността на всички, които работят на външни обекти, на лицата, които са в отпуска за добро поведение като награда. Нека да видим как ще заработят в практиката\", заяви тя, цитирана от .\r\nВъвеждането на устройствата за следене ще стане след приключването на обществена поръчка, обявена още преди година. За победител бе обявено сдружението \"Суперком Абати\". В него влизат три фирми - израелската \"Суперком\", регистрираната в Калифорния \"Лийдърс ин Комюнити Алтърнативс Инк.\" и българската \"Абати\".   Срещу тези пари сдружението трябва да достави оборудване и устройства, както и обучение на 60 служители на Главна дирекция \"Изпълнение на наказанията\" (ГДИН), която отговаря за затворите. Не е ясно колко точно ще струва една гривна, тъй като в поръчката са включени и обучение на служители, както и хардуер и софтуер.   И този търг не мина без забавяния. Класирането бе обжалвано от фирма ВИП \"Секюрити\", която също участваше в процедурата. В жалбата си през Комисията за защита на конкуренцията фирмата, чиято оферта е била по-висока от тази на победителя, е записала, че цените на \"Суперком Абати\" са били \"необичайно благоприятни, с повече от 20% от средната стойност на предложенията на останалите участници\". Освен това се спори и за параметрите на устройството - дали може да даде 95% точна локализация на носещия го - до 2.5 или до 10 м. В крайна сметка КЗК отхвърли жалбата. Използването им бе лансирано като мярка срещу бягствата от правосъдието още по времето на кабинета \"Орешарски\" от тогавашния правосъден министър Зинаида Златанова. По това време използването на устройствата още не бе уредено законодателно и затова се правеха само пилотни проекти. След това бе пусната обществена поръчка, която бе отменена от друг министър - Екатерина Захариева, заради съмнение за нередности в процедурата.    ", "date": "2018.09.26", "title": "Затворниците може и да се сдобият с електронни гривни"}
{"url": "https://www.actualno.com/society/ogromno-zadrystvane-na-okolovrystnija-pyt-mejdu-kostinbrod-i-novi-iskyr-news_696579.html", "text": "  Огромно задръстване се образува на Околовръстния път на София, в участъка от Костинброд до Нови Искър.     От Агенция „Пътна инфраструктура” (АПИ) обясниха, че няма регистриран инцидент. Най-вероятната причина за огромната тапа е ремонт, който налага затварянето на Северната скоростна тангента.   ", "date": "2018.09.26", "title": "Огромно задръстване на Околовръстния път между Костинброд и Нови Искър"}
{"url": "https://www.actualno.com/books/noa-noa-ot-pol-gogen-do-taiti-i-nazad-news_696533.html", "text": "  През 2018 г. се навършват 115 години от смъртта на великия френски художник.     През 1894 г. прочутият френски живописец, скулптор и график Пол Гоген изоставя буржоазна Европа, за да осъществи една стара мечта на  Ван Гог – да заживее в тропическия рай на Таити. Там той открива един необвързан с условности свят – непокътнати острови, диви обичаи и изцяло нова култура, която завинаги променя начина му на мислене.   Освен серия от най-прочутите си картини в Таити Гоген създава и „Ноа Ноа“ – впечатляващия дневник на една артистична мисия.\r\nРайско място. Уханно място.  Таити, където сутрин животът се събужда със смях, така, както и е заспал. Където удоволствието е единствената работа и самият труд се превръща в удоволствие. Мъжете пеят, а жените с танци изобразяват любовта, която канят с настъпването на нощта. Сгъстено в непрогледните дебри на гората, уханието на радост опиянява пътешественика, а несвършващото лято нашепва за вечна младост...   Поезия и проза, сън и действителност се преплитат, за да разкажат приказка за Рая. Гоген запечатва спомените си в десетки картини и една книга, посветени на мястото, което е бил заставен да напусне, но то завинаги остава негов дом.\r\nСамият ръкопис има не по-малко любопитна съдба от прочутия си създател. Преди да замине за Таити, Гоген предава ръкописа на поета Чарлз Морис (1860-1919), който го пази до 1908 г., след което го предава на издателя Едмънд Сагот за уреждане на дълговете си. Поради последвалата смърт на Гоген, финансовите неуредици между семейството му и издателството и избухването на Първата световна война първият ръкопис на „Ноа Ноа“ е забравен за близо четиридесет години и е публикуван едва през 1924 г.    С пълнокръвните и цветни описания на таитянските митове и легенди, завладяващите любовни истории и философски търсения, и нежната поезия, съхранила завинаги в себе си картината на Рая, „Ноа Ноа“ заема своето достойно място сред шедьоврите на гения Гоген.   ", "date": "2018.09.26", "title": "\"Ноа Ноа\" от Пол Гоген – до Таити и назад"}
{"url": "https://www.actualno.com/america/trymp-maduro-moje-mnogo-byrzo-da-byde-svalen-ot-armijata-news_696532.html", "text": "        \"Честно казано, този режим може много бързо да бъде свален от военните, ако те решат да сторят това\", отбеляза Тръмп в разговор с президента на Колумбия Иван Дуке, проведен в кулоарите на 73-тата сесия на Общото събрание на ООН. Дуке е сред най-яростните противници на Мадуро.   ", "date": "2018.09.26", "title": "Тръмп: Мадуро може \"много бързо\" да бъде свален от армията"}
{"url": "https://www.actualno.com/crime/za-arabadjievi-i-stajkov-shte-e-jasno-sled-7-8-meseca-peevski-go-proverjavat-samo-po-dokumenti-news_696559.html", "text": "   Това заяви ръководителят на Комисията за противодействие на корупцията и за отнемане на незаконно придобито имущество (КПКОНПИ) Пламен Георгиев, който обаче веднага посочи, че с тяхна помощ било установено имуществото на семейство Арабаджиеви.     Георгиев изрази съжаление, че не можело КПКОНПИ да наложи предварително обезпечение, а трябвало първо да докаже несъответствие. , обясни ръководителят на КПКОНПИ, който каза и, че същото било в случая с Миню Стайков. За разлика от прокуратурата обаче ние можем да отнемаме имущество от активи от юридически лица, но пък държавното обвинение можело по-бързо да действа със запор.   Попитан изрично от Нова телевизия дали това няма да разруши бизнеса на някого, ако не бъде открито нищо, Георгиев не отговори директно.\r\nДа, приключи първия етап от проверката срещу г-н Трайков и се установи значително несъответствие – 2,4 млн. лева. За нас това са необясними пари, заяви Георгиев, визирайки вчерашната новина, че има на Трайчо Трайков. И обясни – . След това се внася иск за изземване пред съда, ако обясненията не са достоверни.  На въпрос дали това са пари в брой, Георгиев отговори, че това били средства, използвани за инвестиционна активност. Отделно имало пари от банкови средства, изхарчени за различни активи.   По казуса Георгиев отново изрази съжаление, че комисията му не можела да участва във фактическата операция по ареста – ако можело комисията да арестува, нямало да има толкова теч на информация. . А по искането на КПКОНПИ за запор на имущество и активи за 2,2 млрд. лева на банкера Цветан Василев Георгиев се оплака, че съдът ги е спрял неоснователно със запитване и така се пречело на процеса на гражданска конфискация, защото ставало въпрос за дело за пари и имущество, а не за конкретното лице. . . Същото би било, ако КПКОНПИ тръгне да проверява сделката за ТЕЦ \"Варна\", който мина в ръцете на – щяло да се проверява по документи, освен ако няма официално обвинение срещу Доган.    За финал Георгиев потвърди, че . Сред тези хора обаче нямало нито един депутат, имало само един бивш – ставало основно въпрос за кметове, общински съветници, главни архитекти и директори на държавни и общински здравни дружества. Имало обаче проверки на депутати по сигнали – включително от ГЕРБ, от ДПС, от БСП. Въпросът е дали ще съберем достатъчно данни, за да ги предадем на прокуратурата, заяви Георгиев.   А ако има сигнал срещу премиера – . .", "date": "2018.09.26", "title": "За Арабаджиеви и Стайков ще е ясно след 7-8 месеца, Пеевски го проверяват само по документи"}
{"url": "https://www.actualno.com/asia/naprejenieto-v-afganistan-eskalira-hiljadi-sa-zaginali-za-godina-news_696586.html", "text": "  Бойците са отприщили истинска терористична война в Афганистан срещу държавни органи и цивилни. Това заяви секретарят на Съвета в рамките на текущите многостранни консултации в Техеран за разрешаване на ситуацията в Афганистан, в които се участват делегации от Русия, Афганистан, Индия, Иран и Китай.     \"В действителност на афганистанска територия бунтовниците отприщиха истинска терористична война срещу органите на държавната власт и цивилното население на страната. Настоящата година беше рекордна по броя на кървави терористични атаки, при които загинаха хиляди цивилни афганистанци\", цитира ТАСС.   Патрушев отбеляза, че тези оценки са потвърдени на заседанието на Съвета за сигурност на ООН на 18 септември, предаде БГНЕС.\r\n\"По-специално се обръща внимание на факта, че продължаващото нарастване на броя на бойци в ИДИЛ в северната част на Афганистан представлява пряка заплаха за сигурността на централноазиатските републики,\" добави той.  ", "date": "2018.09.26", "title": "Напрежението в Афганистан ескалира - хиляди са загинали за година"}
{"url": "https://www.actualno.com/curious/kakvo-trjabva-da-znaem-za-kafeto-news_696535.html", "text": "  Обичате кафе? Пиете го с удоволствие сутрин или дори по няколко пъти на ден, но знаете ли всичко за любимата си напитка. От Bright Side ни представят седем доста любопитни факта за нея, които могат да ви бъдат полезни.         Ако пиете кафе, за да се освежите, трябва да изберете точното време. Можете да определите времето според кортизола в тялото. Повечето хора имат високо ниво на кортизол между 8 - 9 ч., следващият пик е между 12 - 13 ч., а последният е от 17:30 до 18:30 часа. По-добре е да пиете кафе, след като започнете да се чувствате уморени. След последния пик не се препоръчва, ако искате да спите добре през нощта..   Ако пиете чаша кафе в 9 часа сутринта, до 13 часа в организма ви ще останете само 100 мг кафе. Но ако го пиете след 3 часа, ще останете свежи до вечерта.    Както се оказа, няма такова нещо като силно кафе. Невъзможно е да се оцени силата на кафето. Кафето се оценява с много различни параметри като плътност, сладост, киселинност, тонизиращо действие.    Вижте    ", "date": "2018.09.26", "title": "Какво трябва да знаем за кафето?"}
{"url": "https://www.actualno.com/showbusiness/alen-delon-jenite-me-obichaha-ako-ne-bjah-aktior-shtjah-da-byda-jigolo-news_696518.html", "text": "        В интервю за „Монд“ Делон заяви, че е избрал да играе благодарение на жените.   „Те ме накараха да се занимавам с актьорско майсторство. Жените направиха това, отдаваха ми се и се влюбваха в мен. Когато бях млад, просто исках да виждам в очите на жените, че съм най-красивия, най-големия, най-силния и така станах актьор“, сподели актьорът, който през ноември става на 83.\r\nТой добави, че след завръщането си от войната в Индокитай през 1956 г. е бил много желан от жените и че се е виждал с няколко жени в различни квартали на Париж.  Ален заяви, че възнамерява да се оттегли от актьорството, за да \"не записва още един филм, който би бил излишен\", но добави, че съжалява, че не е снимал филм с жена режисьор.   „Не искам да правя нищо, което би било излишно. Вече имам изключителна кариера“ - заключи Делон, обяснявайки, че всички режисьори, с които е снимал са вече покойници и че трябва да се появи сценарий, който напълно да го въодушеви, за да го накара отново да заснима.\r\nВъпреки че през последните години популярността на Делон спадна заради изблици на арогантност, повечето французи, въпреки че го смятат за мегаломан, признават, че той е един от най-големите френски актьори на всички времена.    ", "date": "2018.09.26", "title": "Алeн Делон: Жените ме обичаха - ако не бях актьор, щях да бъда жиголо"}
{"url": "https://www.actualno.com/showbusiness/osydiha-bil-kozbi-za-iznasilvane-news_696534.html", "text": "        Козби е признат за виновен, че през 2004 година е упоил и изнасилил Андреа Констанд. Той беше обвинен от над 60 други жени, че им е давал силно действащи сънотворни, след което ги изнасилвал. Повечето от тези обвинения обаче бяха с изтекла давност и нямаше как да стигнат до съдебната зала.   Във вторник съдията Стивън О'Нийл официално обяви Козби за \"сексуален насилник\", което е първата стъпка преди той да започне да изтърпява ефективна присъда.\r\nПроцесът срещу известния актьор започна през 2016 г. През април 2018 година той беше признат за виновен, с което се превърна в първата звезда, която получава присъда за сексуално посегателство след началото на кампания #MeToo през 2017 година.  \"Може никога да не узнаем всички факти около неговия двойствен живот на сексуален насилник, но с продължилата десетилетия кариера на сериен изнасилвач е приключено\", зави в изявление за медиите Констанд.   ", "date": "2018.09.26", "title": "Осъдиха Бил Козби за изнасилване"}
{"url": "https://www.actualno.com/society/novini-ili-novini-kartinata-na-pechata-za-25-septemvri-news_696539.html", "text": "  Първият работен ден (25 септември) от тази последна септемврийска седмица не блесна с особени събития.  Но това далеч не означава, че нямаше доста важни такива. отправя своя поглед към все още останалите незатворени вестици – за да види как те видяха този ден      Колегите наблягат на изказвания на финансовия и на социалния министър (Владислав Горанов и Бисер Петков). И двете изказвания касаят пълното отпадане на тавана на пенсиите. И Горанов, и Петков застъпват позиция, че това не е възможно от догодина, защото трябвало да се преодолеят несъвършенствата на пенсионната система. С други думи – несъвършенствата между събираните за пенсия пари и размера на получаваната пенсия. През 2017 година НОИ е спестил 11,6 млн. лева между тавана и действителния размер на пенсията на малко над 53 хил. пенсионери – толкова, колкото имат таван. А за 2018 година таван имат над 55 хил души. Таван няма само за хората, които ще станат пенсионери от 1 януари, 2019 година.\r\nДругата новина в броя на вестника на Сашо Дончев касае премиерът Бойко Борисов и посещението му в Ню Йорк за 73-тата сесия на ООН. Колегите обръщат внимание на хвалбите на Борисов – как по време на председателството ни на ЕС са започнали преговори със 79 държави за ново споразумение за партньорство и какви успехи има България в борбата с наркотрафика. Цитирано е и буквално изказване на Борисов: \"Надявам се сега на това ниво ООН и президента Тръмп, а имах възможност и с държавния секретар (Майк) Помпео повече да си поговорим, знаете той като бивш директор на ЦРУ повече се познаваме като свършена работа. Но и това с президента Тръмп си казахме, знаете, ние по телефона се чуваме, и има какво да направим съвместно следващите един-два месеца. Стратегическото партньорство в НАТО и преодоляването на опасностите във военната сфера са теми, които много ни интересуват и двете страни\".   Новината, която изпъква на страниците на вестника, е за искането на водената от Пламен Георгиев антикорупционна комисия за запор на имоти на стойност над 2,3 млн. лева столичния общински съветник и бивш министър на икономиката и енергетиката Трайчо Трайков. Такова несъответствие между доходите и имуществото на Трайков било открито от комисията. Запорът е наложен върху половин апартамент, ателие, дворно място, паркомясто, акции, влогове и депозити.  Проверката срещу Трайков е заради делото за приватизацията на остатъчния дял от ЕВН. Според прокуратурата неговото престъпление в случая е умишлена безстопанственост с щети от над 20 млн. лева. Трайков бил дал съгласие продажбата на притежавания от \"Държавна консолидационна компания\" (ДКК) миноритарен дял акции в \"ЕВН България\" да се извърши от Агенцията за приватизация и следприватизационен контрол (АПСК) в нарушение на Стратегията за приватизация на електроразпределителните дружества.     Флагманът на проправителствените медии залага, разбира се, на Бойко Борисов. По-конкретно – заръката му към финансовия министър Владислав Горанов да обсъди идеята на лидера на ВМРО Красимир Каракачанов да има , чиито цени да имат максимална ставка за печалба, която да ограничи надценката на търговците. \"Кой не иска да се намалят цените на хляба, горивата и още много неща\", блика мъдрост от Борисов, без задълбочаване що е то пазарна икономика и как всъщност държавата се грижи да има условия за конкуренция, откъдето идва устойчивото поевтиняване, а не налага сама цени, които не са реалистични и които съсипват сектори. Темата на \"Труд\" за развития социализъм се допълва със заглавие от хартиеното издание: \"По-високи данъци върху капитала и богатите\", като е визирана позиция на Световната банка как да се намали неравенството в световен мащаб. Изданието подчертава намеренията нелегалното производство на акцизни стоки – алкохол и цигари, да стане престъпление. За това настоява главният прокурор Сотир Цацаров. Темата е главна още в \"Капитал\" и \"Дневник\". В \"Монитор\" не е пропуснат и „издателят” Пеевски – под заглавие \"Законът \"Пеевски\" връща 240 млн. лева от КТБ” пише следното: \"От Дирекция \"Публични комуникации\" в КТБ АД (н) обясниха пред \"Монитор\", че сумата от 240 млн. лв. , тъй като на толкова пари са оценени реалните активи, запорирани в полза на трезора\".", "date": "2018.09.26", "title": "Новини или Novini – картината на печата за 25 септември"}
{"url": "https://www.actualno.com/cars/volvo-predstavi-novo-vsydehodno-kombi-news_696560.html", "text": "  Компанията Volvo представи всъдеходна версия на комбито си V60, която е получила името Cross Country. Автомобилът ще бъде предложен на клиентите в два варианта – бензинов T5 и дизелов D4. на по-късен етап се очаква и хибридна модификация.      Комбито с повищена проходимост е поредният модел на швескикя производител, който е изграден на модулната платформа SPA. Пътният просвет на автомобила е 210 мм, което е с цели 75 мм повече от този на стандартното коби Volvo V60.   Базовата версия на новия модел е получила система за задвижване на четирите колела, функция за автоматична спиране при спускане, електронна система за стабилизация и контрол на сцеплението в завоите, а също така и всъдеходен режим на придвижване.   В списъка с електронните асистенти на водача влиза и система City Safety, която засича обекти на пътя и в случай на необходимост задейства спирачките. Комбито е оборудвано и с функция за полуавтономно придвижване, която работи при скорост до 135 км/ч.   Стандартното Volvo V60 беше представено още през февруари тази година, като дължината му е 4761 мм, а разстоянието между двете оси – 2872 мм. Обемът на багажника е 529 литра, което е с 99 литра повече от предишното поколение на модела. При свалени задни седалки пространството се увеличи до 1364 литра.     Гамата двигатели включва дизелови мотори с обем 2,0 литра, развиващи 150 и 190 к.с., като вторият от тях ще се предлага за версията Cross Country. Бензиновият мотор е 2,0-литров с 245 к.с. Предстои излизането на две хибридни модификации, които ще се зареждат от електропреносната мрежа. Тяхната мощност е 345 и 390 к.с.", "date": "2018.09.26", "title": "Volvo представи ново всъдеходно комби"}
{"url": "https://www.actualno.com/america/bivsh-prezident-na-ekvador-oficialno-obvinen-v-otvlichane-na-deputat-news_696553.html", "text": "  Бившият президент на Еквадор Рафаел Кореа получи официално обвинение в съучастие в отвличането на бившия депутат Фернандо Балда, предава РИА \"Новости\".     \"Главният прокурор Паул Перес обвинява Рафаел К., Пабло Р., Раул, Ч. и Диана Ф. в организиране на престъпна група и отвличане на Фернандо Балда\", се казва в официално съобщение на прокуратурата, предаде БГНЕС.   Пабло Ромеро по-рано беше начело на националната служба за разузнаване на латиноамериканската държава, а Диана Фалкон и Раул Чикаиса са бивши полицейски служители. Отвличането на Балда, за което Кореа получи обвинения, се случи през 2012 година.\r\nОще през юли националният съд на Еквадор издаде заповед за арест на Кореа по искане на главната прокуратура. Тъй като бившият президент се намира извън страната, съдията поиска с \"червена бюлетина\" от Интерпол да го залови.  В момента Кореа се намира в Белгия, където от дълго време пребивава семейството му.   ", "date": "2018.09.26", "title": "Бивш президент на Еквадор официално обвинен в отвличане на депутат"}
{"url": "https://www.actualno.com/business/spas-rusev-se-e-pricelil-v-albanski-mobilen-operator-news_696543.html", "text": "  Контролиращият Vivacom и футболен клуб \"Левски\" бизнесмен Спас Русев се е прицелил в апетитна хапка - албанския мобилен оператор \"Телеком Албания\", твърди в. \" \".     Според информацията, нещата все още са в много ранна фаза и разговори със собственика на \"Телеком Албания\" - Deutsche Telekom, ще има поне половин година. Перспективата за сделката обаче е добра, тъй като германската компания вижда албанския си актив като проблем, а не като носещ печалба.   Спас Русев ще се конкурира с още 3-4-ма кандидати за албанския телеком. Не се посочва конкретна цена. Интересен факт е, че Русев не играе за телекома с партньорите си от \"Виваком\" и VTB - братята Милен и Георги Велчеви.\r\n\"Телеком Албания\" е първият албански мобилен оператор. Той е създаден през 1995 година и стартира търговска дейност през 1996 година под името АМС - Albania Mobile Communications. През 2000 година компанията става част от OTE Group - водещия телеком в Гърция, опериращ под марката Cosmote. Освен в Гърция и Албания Cosmote работи и в Румъния, където притежава 54% от капитала на най-големия местен оператор \"Телеком Румъния\".  През юли 2009 година основен акционер на групата ОТЕ става Deutsche Telekom. Така в момента 99,79% от \"Телеком Албания\" са собственост на германския телеком. \"Телеком Албания\" оперира под сегашното си име от 2015 година, а още 6 години по-рано има вече почти 2 млн. клиенти.   ", "date": "2018.09.26", "title": "Спас Русев се е прицелил в албански мобилен оператор"}
{"url": "https://www.actualno.com/europe/rusija-s-poznat-otgovor-za-arestuvan-za-shpionaj-rusnak-propaganda-news_696545.html", "text": "  Министърът на външните работи на Руската федерация Сергей Лавров определи като пропаганда опитите на властите в Норвегия да обвинят в шпионаж задържания по-рано на летището в Осло руски гражданин, предава ТАСС, цитирана от БГНЕС.     \"Вашият мозък е промит от пропаганда. Ние искаме да разберем какво се е случило с нашия гражданин\", заяви Лавров в отговор на въпрос на норвежки журналист в кулоарите на Общото събрание на ООН в Ню Йорк.   \"Впрочем вие знаете ли, че той е поканен от норвежкия парламент? Норвежкото гостоприемство бие всички рекорди\", добави първият дипломат на Русия.\r\nВ неделя, 23 септември, от руското посолство в Норвегия потвърдиха задържането на 21 септември на летището в Осло на руския гражданин Михаил Бочкарев. В понеделник, 24 септември, заместник-председателят на Съвета на Федерацията (горната камара руския парламент) Иляс Умханов потвърди, че арестуваният Бочкарев е служител на Съвета на Федерацията.  Посланикът на Норвегия в Москва беше привикан в МВнР на Русия, където му беше връчена протестна нота, във връзка със задържането под стража на Бочкарев \"по фалшиво обвинение в разузнавателна дейност\". От руското външно министерство поискаха от властите в Норвегия незабавно да свалят всички обвинения и да освободят арестувания.   51-годишният руски гражданин е задържан по обвинение в \"незаконна разузнавателна дейност\" и може да получи присъда до 3 години затвор. Бочкарев е заподозрян в шпионаж по време на парламентарен семинар с участието на представители от 34 държави, които дискутират въпросите по цифровизацията. Посланикът на Русия в Норвегия Теймураз Рамишвили в коментар, публикуван във Facebook, разкритикува задържането. Според него поводът за арест е \"смехотворен\", най-малкото защото Бочкарев е в Норвегия по покана на местния парламент.", "date": "2018.09.26", "title": "Русия с познат отговор за арестуван за шпионаж руснак: Пропаганда"}
{"url": "https://www.actualno.com/chronicles/roden-e-ran-bosilek-news_696420.html", "text": "  Ран Босилек е псевдоним на Генчо Станчев Негенцов, български писател, поет и преводач.     Роден е на 26 септември 1886 в Габрово. Баща му е занаятчия и опълченец от Освободителната война – починал, когато Ран Босилек е седемгодишен. Ран Босилек има двама братя и две сестри. Всички получават висше образование. Единият му брат е д-р Христо Негенцов (1881 – 1953), професор по педагогика. Другият му брат е Никола Негенцов (1888 – 1943) – физик, метеоролог.   Ран Босилек завършва Априловската гимназия в Габрово (1904) и известно време след това работи като учител (1904 – 1908). За своите малки ученици той написал първото си детско стихотворение „На косичка“, което било публикувано в списание „Светулка“ през 1906 г. Следва славянска филология и право в Софийския университет (1908 – 1910), завършва право с докторат в Брюксел, Белгия (1916). Известно време е адвокат, но обичта му към децата става причина да започне да пише за тях.\r\nУчаства в редактирането на списание „Светулка“, редактира вестник „Врабче“. Редактор е в издателство „Хемус“, където се издава сп. „Детска радост“ – едно от най-известните детски издания в България. Председателства Дружеството на детските писатели. Членува в Съюза на българските писатели. Ран Босилек е един от създателите на художествено оформената детска книга в България. През 1932 книгата „Неродена мома“ с преразказани приказки от Ран Босилек и илюстрации на Георги Атанасов на изд. „Хемус“, печели престижната международна награда Шумейкър на Втората международна изложба на книгата в Брюксел.  Ран Босилек е един от авторите, които съчетават рядката дарба на лирика и прозаика. Голямото му по обем творчество за деца е представено в десетки отделни издания и сборници.   Умира на 8 октомври 1958 година в София.", "date": "2018.09.26", "title": "Роден е Ран Босилек"}
{"url": "https://www.actualno.com/politics/deputatite-shte-obsyjdat-merki-za-razvitie-na-socialnata-ikonomika-news_696514.html", "text": "        Законопроектът е внесен от Министерски съвет и предвижда обособяване и насърчаване на стопански отрасъл, който преимуществено да има социална насоченост и да помага за повишаването на заетостта, жизнения стандарт и социалното включване на уязвими групи от населението. Сред насърчителните мерки в законопроекта са създаване на Регистър за социалните предприятия, създаване на електронна платформа, механизъм за подкрепа и др.   В рамките на пленарното заседание народните представители ще дебатират и по промени във Валутния закон, предвиждащи Министерството на икономиката да поеме регистрационния режим за лицата, които осъществяват дейност по добиване, преработване и сделки с благородни метали и скъпоценни камъни.\r\nНа вниманието на депутатите в представено и предложение за промени в Закона за висшето образование, целящи създаването на условия от бизнеса и практика да се включват в обучението на студентите и докторантите. Освен това работодателите ще могат да правят предложения за обновяване на учебните планове и програми, да участват в държавните комисии за провеждане на държавен изпит или за защита на дипломна работа и да бъдат включвани в постоянните комисии на Национална агенция за оценяване и акредитация.  ", "date": "2018.09.26", "title": "Депутатите ще обсъждат мерки за развитие на социалната икономика"}
{"url": "https://www.actualno.com/europe/germanija-vyzstanovi-diplomaticheskite-si-vryzki-sys-sauditska-arabija-news_696548.html", "text": "  Германия и Саудитска Арабия се договориха да върнат посланиците си, десет месеца след като Рияд отзова своя дипломатически представител заради критиките на Берлин за намесата на Кралството в Ливан, предаде БГНЕС.     Саудитска Арабия реагира все по-остро на критиките на западни държави. Страната върна посланика си от германската столица през ноември 2017 година след озадачаващата оставка на ливанския премиер Саад Харири по време на визита в Риад. Зигмар Габриел, по това време министър на външните работи на Германия, заяви, че съседите на Ливан трябва да оставят страната да определя сама съдбата си, с което предизвика гнева на Саудитското кралство, откъдето отрекоха да са оказвали влияние върху решенията на Харири. Харири, който има още френски и саудитски паспорт, оттегли оставката си  след завръщането си в Ливан. Инцидентът се разглежда като поредния  сблъсък с регионалния архивраг Иран, тъй като Харири подобри отношенията  с \"Хузбула\" — шиитска групировка, подкрепяна от Техеран.   Наследникът на Габриел - Хайко Маас, се срещна в кулоарите на Общото събрание на ООН със своя саудитски колега Абдел ал Джубейр и изрази съжаление за случилото. Той обяви, че двете държави са се разбрали да върнат обратно посланиците.\r\n\"През последните месеци нашите отношения преживяха недоразумения, които са ярък контраст с иначе силните ни стратегически връзки с кралство Саудитска Арабия и ние искрено съжаляваме за това\", заяви Маас пред събралите се репортери.  Джубейр също отбеляза \"дълбоките стратегически връзки\", които страната му има с Германия. \"Кралството и Германия имат водеща роля за повишаване на международната сигурност и стабилността на глобалната икономика\", подчерта той.   Саудитска Арабия, която поддържа изключително тесни връзки със Съединените американски щати, все по-ясно дава да се разбере, че няма да толерира критики. Миналия месец Риад изгони посланика на Канада и замрази двустранните търговски отношения, след като Отава порица репресиите срещу активисти за човешки права в кралството. Заради сходни критики за нарушаване на човешки права, през 2015 година Саудитска Арабия отзова посланика си и от Швеция.", "date": "2018.09.26", "title": "Германия възстанови дипломатическите си връзки със Саудитска Арабия"}
{"url": "https://www.actualno.com/society/prognoza-za-vremeto-26-septemvri-srjada-news_696531.html", "text": "  Днес ще бъде предимно слънчево, но хладно. В следобедните часове ще има временни увеличения на облачността. Ще духа умерен, в югоизточната половина на страната и силен североизточен вятър и с него нахлуването на студен въздух ще продължи. Максималните температури ще са между 14° и 19°, в София – около 14°. Това съобщи за Агенция „Фокус” дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН).     Над Черноморието ще е слънчево, с повече облаци в крайните южни райони, където са възможни слаби валежи. Ще духа умерен и временно силен север-североизточен вятър. Максималните температури ще са между 16° и 19°. Температурата на морската вода е 22-23°. Вълнението на морето ще е 3-4 бала, след обяд в крайните южни райони временно ще се усили до 5 бала.   Над планините ще е предимно слънчево. Около и след обяд ще има временни увеличения на облачността, но ще е без валежи. Ще духа умерен и силен североизточен вятър. Максималната температура на височина 1200 метра ще е около 5°, на 2000 метра – около минус 2°.\r\nПрез нощта срещу четвъртък вятърът ще отслабне, в отделни райони в Западна България ще стихне. В четвъртък и петък ще бъде слънчево, с временни увеличения на облачността, предимно висока. Сутрин ще е студено, на места ще има условия за слаби слани. Дневните температури ще се повишават, по-чувствително втория ден, когато вятърът ще се ориентира от изток-югоизток. В събота ще бъде още малко по-топло, но с повече облачност, на места са възможни и краткотрайни превалявания.  ", "date": "2018.09.26", "title": "Прогноза за времето - 26 септември (сряда)"}
{"url": "https://www.actualno.com/sciencelogy/qualcomm-obvini-apple-v-krajba-na-intelektualna-sobstvenost-news_696549.html", "text": "  Американската компания за производство на микрочипове Qualcomm обвини технологичния гигант Apple в кражба на интелектуална собственост, представляваща търговска тайна, съобщи CNBC, предаде БГНЕС.     Qualcomm е доставчик на чипове за продуктите на Apple, но според юриста на компанията Доналд Розенберг от базираната в Купертино, Калифорния, корпорация са откраднали \"огромно количество\" конфиденциална търговска информация, която по-късно са предали на Intel. Intel, който е пряк конкурент на Qualcomm в производството на микропроцесори, се е възползвал от данните, за да подобри характеристиките на своите продукти.   Засега от Qualcomm не се представили преки доказателства в подкрепа на твърденията си.\r\nQualcomm се занимава с развойна дейност и производство на безпроводникови свързочни средства и микроелектроника. Процесорът на компанията Snapdragon се използва широко в десетки модели смартфони и други мобилни устройства. Оборотът на Qualcomm за 2016 година възлиза на 23,55 млрд. американски долара, а чистата печалба е 5,7 млрд. долара.  ", "date": "2018.09.26", "title": "Qualcomm обвини Apple в кражба на интелектуална собственост"}
{"url": "https://www.actualno.com/europe/shvejcarija-ne-iska-abramovich-zashtoto-go-svyrzva-s-prane-na-pari-news_696540.html", "text": "  Руският милиардер Роман Абрамович е свързан с престъпления като пране на пари и връзки с организираната престъпност и заради това е получил отказ на молбата си да вземе швейцарско гражданство. Това гласи доклад на швейцарската федерална полиция, пише британският вестник The Times, цитиран от Агенция \"Фокус\".     Заявлението на собственика на \"Челси\" за швейцарско гражданство е оттеглено, след като в доклада се казва, че той се смята за заплаха за обществената безопасност и потенциално опетняване на репутацията на страната.   Роман Абрамович, чието състояние възлиза на 9 млрд лири, не се е появявал във Великобритания, след като не успя да поднови визата си тази година, когато се повиши напрежението между Лондон и Москва. След това той отложи схема за 1 млрд. лири за реконструкция на стадион \"Стамфорд Бридж\", цитирайки \"настоящия неблагоприятен инвестиционен климат\". През май той взе израелското гражданство, след като опитът му да се премести в Швейцария се провали.\r\nШвейцарският полицейски доклад е изтекъл в най-големите вестници в страната в началото на годината, но адвокатите на Абрамович са успели да се сдобият със заповед да предотвратят публикуването. Заповедта беше отхвърлена в понеделник (24 септември). В доклада се казва, че Абрамович е известен с \"предполагаемо пране на пари и предполагаеми контакти с престъпни организации\".  В доклада се твърди още: \"Имаме няколко полицейски информации, които показват, че Роман Абрамович има контакти с руски престъпни организации. Смятаме, че присъствието му в Швейцария е заплаха за обществената безопасност и риск за репутацията на Швейцария. \"   ", "date": "2018.09.26", "title": "Швейцария не иска Абрамович, защото го свързва с пране на пари"}
{"url": "https://www.actualno.com/sciencelogy/francija-moje-da-zabrani-i-laptopite-v-uchilishte-i-v-universiteta-news_696547.html", "text": "  След като Франция забрани мобилните телефони в училищата, под ударите на законодателството могат да попаднат и преносимите компютри на студентите, предаде БГНЕС.     Френските преподаватели във висши учебни заведения повече не искат да се примиряват с факта, че първокурсниците сърфират в интернет, вместо внимателно да слушат лекциите. Според професора по история в университета в Лил Оливие Естева личните компютри на студентите са \"инструмент за масово отвличане на вниманието\".   Съгласно резултатите от последните френски проучвания успехът на студентите, които записват лекциите с помощта на химикалка, е по-висок отколкото при колегите им, които разчитат предимно на своя лаптоп.", "date": "2018.09.26", "title": "Франция може да забрани и лаптопите в училище и в университета"}
{"url": "https://www.actualno.com/america/trymp-otreche-globalizma-i-poluchi-podkrepa-donjakyde-ot-rusija-news_696541.html", "text": "  Светът трябва да се откаже от глобализма. Това е позицията, която Доналд Тръмп застъпи в своята реч пред Общото събрание на ООН в Ню Йорк.     Тръмп призова и други големи държави, не само САЩ, да отхвърлят глобализацията и да заложат на патриотизма, което беше посрещнато със смях от делегатите в ООН, коментира британският вестник The Guardian, цитиран от Агенция \"Фокус\".   В хода на бомбастичното обръщение Тръмп изтъкна постиженията на своето президентство, нахвърли се върху враговете си - най-вече Иран и се противопостави на мултилатерализма в неговия духовен дом - Общото събрание на ООН.\r\n\" \", каза американският  президент. Той призова държавите да се съсредоточат върху собствените си национални интереси. \"Навсякъде по света отговорните народи трябва да се защитават срещу  заплахи за суверенитета не само от глобалното управление, но и от други  форми на принуда и господство\", е тезата му.  В един от най-забележителните моменти в историята на годишната среща на върха на ООН залата след твърдението на Тръмп, че \"за по-малко от две години администрацията ми е постигнала повече от почти всяка администрация в историята на нашата страна\". Явно изненадан, Тръмп каза: \"Не очаквах тази реакция, но това е добре.\"    . Генералният секретар на ООН Антонио Гутериш заяви, че \"демократичните принципи са под обсада\". \"Светът е по-свързан, но обществата стават все по-фрагментирани. Предизвикателствата растат навън, докато много хора се обръщат навътре. Мултилатерализмът е подложен на огън точно когато имаме нужда от него най-много\", заяви Гутериш.\r\nОчаквано или не, но думите на Тръмп бяха внимателно анализирани в Русия. \"Речта на Доналд Тръмп в ООН отразява цялата двойственост на личното му положение и настоящата роля на САЩ в света. Несъмнените икономически успехи на Тръмп се изравняват с най-силната агитация срещу него в Щатите и на Запад като цяло. В същото време, причината за атаки срещу Тръмп е на повърхността - това са неговите възгледи за глобализацията, вярност към които той потвърдени в речта си пред Общото събрание на ООН\", написа руското издание \"Взгляд\".    Руската медия е категорична: \"Американски и европейски медии представят Тръмп като некомпетентен  ексцентричен, който се държи по света като слон в стъкларски магазин,  мразен от повечето от собствения си народ, а дори и случайно попаднал в  президентството, което, освен това,във всеки един момент може да загуби  поради импийчмънт. Това е виртуалната реалност, в която мнозина вярват,  включително и в залата на Общото събрание на ООН. Затова те се смеят на  Тръмп. Въпреки че всъщност Тръмп каза абсолютната истина: \"Пазарът на акции се увеличава, безработицата пада. Увеличихме  сигурността на нашите граници, започнахме да изграждаме стена на  границата. Скоро нашата военна индустрия ще стане по-мощна от всякога.\"   Същевременно обаче \"Взгляд\" пише и, че позициите на САЩ като световен хегемон са \"безвъзвратно загубени\" заради Тръмп и че с нагнетяването на темата \"Иран\" той цели да възвърне влиянието на САЩ в региона, че американските позиции в Близкия изток са много обтегнати заради \"безумната политика\" на Белия дом, че отношенията с Европа са повече от обтегнати, а след \"неуспеха\" да бъде изолирана Русия, вече има сближаване между Вашингтон и Москва.", "date": "2018.09.26", "title": "Тръмп отрече глобализма и получи подкрепа донякъде от Русия"}
{"url": "https://www.actualno.com/sofia/ot-27-septemvri-naj-verojatno-v-sofija-shte-globjavat-shofiori-pozvolili-da-im-mijat-prozorcite-na-krystovishte-news_696544.html", "text": "  Събирането на парични дарения на места за обществено ползване като улици, булеварди и площади в София ще бъде забранено. Това предвижда проектът за нова наредба за обществения ред, която общинските съветници трябва да гласуват в четвъртък (27 септември), пише в. \" \".     В наредбата са предвидени някои доста солени санкции - глоба от до 100 лева за улични музиканти, свирещи без разрешително и до 300 лева за миене на прозорци на коли по кръстовищата. Санкция ще има дори за шофьор, който е позволил да му бъде измито стъклото, докато чака на някой светофар.   \"Изключения се допускат само за кампании на БЧК или юридически лица, които са регистрирани в обществена полза, но след получaване на разрешение. За нарушителите санкцията е от 100 до 300 лева\", каза шефът на комисията по обществен ред към СОС Иван Илиев, който е и вносител на наредбата.\r\nТя забранява и шумните домашни ремонтни дейности в часовете от 22:00 до 8:00 и от 14:00 до 16:00 в работни и почивни дни. Такива ще се допускат само с разрешение на съседите. Забраната няма да важи за общински строителни обекти като метрото например, което има строг график. Глобата за нарушение е от 100 до 200 лева за физически лица и 200-400 лева за фирми.  ", "date": "2018.09.26", "title": "От 27 септември най-вероятно в София ще глобяват шофьори, позволили да им мият прозорците на кръстовище"}
{"url": "https://www.actualno.com/cinema/proshtavame-se-s-aktrisata-rosica-danailova-v-narodnija-teatyr-news_696550.html", "text": "  Поклонението пред тленните останки на актрисата Росица Данаилова ще се състои днес от 11.00 до 13.00 часа във фоайето на Народния театър, предаде репортер на БГНЕС.     След това от 13.30 часа роднините ѝ ще се простят с нея в църквата \"Свети Седмочисленици\" в столицата. Сестрата на Стефан Данаилов почина на 84 години в неделя – 23 септември. Тя е играла в различни театри в страната, в Театъра на армията, Сатиричния и Народния театър.   Росица Данаилова е завършила актьорско майсторство във ВИТИЗ „Кръстьо Сарафов“, и докторантура в Академията за театрално изкуство в Санкт Петербург. Тя има над 150 роли в различни театри в Димитровград, Добрич, Бургас, Сливен, Театъра на армията, Сатиричния и Народния театър. През 1979 година е удостоена с почетно звание „Заслужил“ артист - четвъртото по старшинство почетно звание в наградната система на Народна република България.\r\nПървата ѝ роля в Народния театър е била на паж в „Дванайсета нощ”.  Поклон пред светлата ѝ памет!   ", "date": "2018.09.26", "title": "Прощаваме се с актрисата Росица Данаилова в Народния театър"}
{"url": "https://www.actualno.com/america/meksikanskata-armija-razoryji-policijata-na-cjal-grad-news_696546.html", "text": "  Части на сухопътните войски и морската пехота на Мексико разоръжиха цялата полиция на град Акапулко, намиращ се на около 300 километра югозападно от столицата Мексико Сити, съобщи Роберто Алварес Ередиа, говорител на местните сили за сигурност. Нестандартното решение е предизвикано от подозрения към пазителите на реда във връзки с криминални групировки, предаде БГНЕС.     \"В операцията взеха участие части на Министерството на националната сигурност, военноморския флот, Федералната полиция, главната прокуратура и полицията на щата, които разоръжиха градската полиция\", пише в текста на изявлението, разпространено от Ередиа.   Арестувани са и двама високопоставени служители от управлението за обществена сигурност на Акапулко, които са заподозрени в извършване на предумишлени убийства. Подчертава се, че всички полицаи в 680 хилядния град ще преминат щателна проверка, включително за участие в незаконна дейност.\r\nАкапулко, щата Гереро, е третият най-опасен град в света според класация за 2017 година, оповестена от неправителствената организация \"Граждански съвет по обществена сигурност и наказателно право\". В този мексикански град са регистрирани впечатляващите 106 убийства на 100 хил. жители.  През 2017 година на територията на Мексико са убити повече от 31,1 хил. души, което е абсолютен рекорд за последните години. 32% от всички убийства са извършени в щатите Мексико, Гереро, Гуанахуато и Чиуауа. За основен извършител на повечето тежки престъпления в страната се сочи наркомафията.   ", "date": "2018.09.26", "title": "Мексиканската армия разоръжи полицията на цял град"}
{"url": "https://www.actualno.com/politics/protestyt-protiv-genocida-na-borisov-i-vsichki-upravljavashti-mafii-se-mesti-v-bruksel-news_696476.html", "text": "  Днес, 26 септември, от 14:00 часа протестът, станал известен с надслова \"Против геноцида на Борисов и всички управляващи мафии\" се пренася в Брюксел. Там ще бъде връчена специална петиция с искания на протеста - на Европейския парламент и Европейската комисия.      е пълна със силни лозунги: \"Не мога да търпя някой да убива народа ми! По време на управлението на Борисов България е: Най-бедната страна в ЕС! С най-висока смъртност в ЕС! С най-ниска раждаемост в ЕС! Най-бързо изчезващата нация в ЕС! С най-много убити в катастрофи в ЕС! С най-високи нива на корупцията в ЕС! С неработещи или зле работещи институции! С високо ниво на неразкрити престъпления! С претъпност по високите етажи на властта! С нито един осъден политик!\"   Протестът иска оставка и съд за Бойко Борисов, система на управление чрез референдуми, мажоритарен избор, пряк избор от народа с възможност за отзоваване на всички длъжности в държавата, пряко гласуване от народа за разпледеление на местни и национални бюджети, европейски фондове и проекти.\r\nОрганизатори на протеста са Емил Русанов, собственик на сайта \"Будилник\", Росен Миленов и Светослав Козлуджов. Пред Миленов потвърди, че е бивш служител на ГДБОП и ДАНС, но не коментира в подробности защо точно е напуснал ДАНС - през 2010 година. Той е пуснал и с биографията си!  ", "date": "2018.09.26", "title": "Протестът \"Против геноцида на Борисов и всички управляващи мафии\" се мести в Брюксел"}
{"url": "https://www.actualno.com/balkani/trus-s-magnitud-ot-49-e-registriran-kraj-krit-news_696555.html", "text": "  Трус с магнитуд 4,9 е регистриран в района на остров Крит, показва справка на интернет страницата на Европейския средиземноморски сеизмологичен център.     Земетресението е станало в 5:52 местно време (с Кипър сме в една часова зона) на 32 километра североизточно от Палекастро и на 130 километра източно от главния град на острова Ираклион на дълбочина от 47 километра, предаде агенция Фокус.   Земетресението е усетено силно на остров Крит и на близките острови. Засега няма информация за пострадали хора и нанесени материални щети.\r\nТова е трето толкова силно земетресение на острова в последната седмица и половина.  ", "date": "2018.09.26", "title": "Трус с магнитуд от 4,9 е регистриран край Крит"}
{"url": "https://www.actualno.com/cite/komarite-ne-sa-vlezli-v-nashata-strana-te-sa-si-tuk-ot-stotici-godini-news_696558.html", "text": "  Това заяви професор Тодор Кантарджиев, директор на Националния център по заразни и паразитни болести, коментирайки що е то западнонилска треска. Кантарджиев обясни, че комарите се заразяват с вируса, като пият кръв от прелетни птици. Той говори пред Нова телевизия заради първия случай на починал от западнонилска треска в България през тази година.     По думите на Кантарджиев, лечение срещу вируса няма, има само симптоматично третиране. От 10 заразени, 8-9 оздравяват, каза професорът, който уточни, че сега в България има 4 доказани случая на западнонилска треска.   ", "date": "2018.09.26", "title": "Комарите не са влезли в нашата страна, те са си тук от стотици години"}
{"url": "https://www.actualno.com/healthy/vyv-vma-shte-se-provedat-bezplatni-preledi-za-denja-na-syrceto-news_696592.html", "text": "  Във връзка със Световния ден на сърцето (29 септември) специалисти от Военномедицинска академия ще преглеждат безплатно пациенти с проблеми с кръвното налягане.      намиращ се на втория етаж в поликлиниката на ВМА. За целта е необходимо да бъде направено предварително записване на тел.: 02/92 25 682, от 08.00 до 14.00 часа. Не се изисква направление от личния лекар.   Целта на кампанията е да се повиши информираността на обществото по въпросите, свързани с повишеното кръвно налягане, което е една от най-честите причини за смърт от сърдечни заболявания, инсулти и сърдечна недостатъчност.\r\nГлобалният сърдечно-съдов риск нараства драматично, когато артериалната хипертония е съчетана с рискови фактори, свързани с храненето и начина на живот, повишен холестерол, наднормено тегло, повишена консумация на сол и захар, обездвижване, тютюнопушене.  ", "date": "2018.09.26", "title": "Във ВМА ще се проведат безплатни преледи за Деня на сърцето"}
{"url": "https://www.actualno.com/curious/ujnoafrikanec-ne-razbra-che-e-narygan-v-glavata-i-4-dni-ostana-bez-operacija-news_696554.html", "text": "  25-годишен жител на Йоханесбург цял ден се разхожда с десетсантиметрово острие в главата, без да усети, пише британският таблоид The Sun, цитиран от БГНЕС.     Южноафриканецът е пострадал при сбиване в местен бар, но се е върнал у дома и е заспал, без да усети ножа. На сутринта се събудил с болки в главата и лявото око и по настояване на приятели потърсил съдействие в местна болница.   На направената рентгенова снимка ясно се виждало острието на нож, забито в костта под лявото му око. Според лекарите единствената причина той да остане жив е, че ножът не е засегнал никой важен кръвоносен съд. .  Пострадалият твърди, че преживяването му е помогнало да погледне на живота си от друг ъгъл и занапред ще помисли внимателно, преди да се прави на герой срещу лица, въоръжени с хладно или огнестрелно оръжие.", "date": "2018.09.26", "title": "Южноафриканец не разбра, че е наръган в главата и 4 дни остана без операция"}
{"url": "https://www.actualno.com/curious/vijte-kak-izglejdat-uchilishtata-v-severna-koreja-video-news_696601.html", "text": "        Какво обаче знаем за образованието в страната на Ким Чен-ун? Основен стълб на системата са социалистическите идеали, а акцентът пада върху корейския език, математиката, литературата и специален предмет, концентриран върху управляващото вече трето поколение семейство.\r\nСредното образование продължава 11 години и е задължително. В страната няма частни училища, а административният контрол върху системата е изцяло в ръцете на държавата.   На учениците се преподава политическата доктрина и революционните възгледи на Ким Ир-сен. Те илюстрират важността и необходимостта от колективизма в корейската нация. Гръбнакът на образователната система е тези знания да бъдат приложени на практика.  Най-много време в посветено на семейството на Ким Чен-ун, баща му Ким Чен-ир и дядо му Ким Ир-сен - общо 684 часа.\r\nОт 4-годишна възраст децата започват да изучават колко е велика комунистическата идеология, лидерите ѝ, в миналото и днес. Математиката се смята за изключително важен предмет с оглед на нуждата от инженери, научни кадри и работници, които да осигурят изпълнението на целите на нацията.   Униформите в училищата са задължителни, а креативността и желанието да изпъкнеш с нещо различно не се толерират и насърчават в севернокорейските училища.     източник: ", "date": "2018.09.26", "title": "Вижте как изглеждат училищата в Северна Корея (ВИДЕО)"}
{"url": "https://www.actualno.com/curious/merkel-razkaza-za-mladinite-si-v-bylgarija-i-rumynija-po-vremeto-na-studenata-vojna-news_696605.html", "text": "  Германският канцлер Ангела Меркел призна съвсем чистосърдечно, че се е държала като истински гражданин на ГДР по време на Студената война. Тя е носила контрабандно германски марки в страни от Източния блок и е изнасяла забранени за четене книги.     Меркел сподели преживяванията си по време на студентските си години в дискусия с настоящи студенти в град Хановер, по време на инициативата \"Да поговорим за Европа\", информира германският таблоид Bild. Тя не скри, че е обичала да пътува в Източна Европа в стил \"къмпингуване\" - най-често в България и Румъния, но често носела повече от разрешените марки – за да може да си прекарва по-добре.   \"Като граждани на ГДР ни беше позволено да обменяме само по 30 марки, ако пътуваме неорганзиирано, но къмпинг в Будапеща за една нощ стигаше до 15 марки. При това положение можеш да ядеш само супа\", заяви Меркел. Тя каза и, че пътувала с раница на гърба си - \"до 20 килограма\".\r\nМеркел призна и, че е успяла да вземе забранена западна литература от Унгария, която вкарала контрабандно в ГДР.  ", "date": "2018.09.26", "title": "Меркел разказа за младините си в България и Румъния по времето на Студената война"}
{"url": "https://www.actualno.com/asia/kndr-iska-izvinenie-ot-japonija-zaradi-okupacijata-na-korejskija-poluostrov-news_696552.html", "text": "  Япония е длъжна да се извини искрено и да заплати достойна компенсация за престъпленията, извършени по време на 35-годишната окупация на Корейския полуостров, пише във водещата статия на днешния брой на централния севернокорейски вестник \"Нодон Синмун\", предаде БГНЕС.     \"Нашият народ нито за момент не забравя за престъпленията на Япония. Без разкаяние, извинение и компенсация за миналите грехове, на Япония ще ѝ е трудно да бъде част от международната общност\", подчертава изданието.   Вестникът критикува и политиката на Токио за укрепване на Силите за самоотбрана под предлог на заплаха от КНДР.\r\nКорейският полуостров е бил под японска окупация в периода 1910 — 1945 година.  ", "date": "2018.09.26", "title": "КНДР иска извинение от Япония заради окупацията на Корейския полуостров"}
{"url": "https://www.actualno.com/politics/komentar-na-borisov-za-bylgarskite-evrei-otkluchi-vylna-ot-reakcii-vyv-facebook-news_696608.html", "text": "  \" \". Така министър-председателят Бойко Борисов коментира във Facebook профила си от Ню Йорк участието си в централата на ООН в кампания срещу антисемитизма. Постът на Борисов веднага предизвика разнопосочни оценки в социалната мрежа за това какво точно е искал да каже премиерът.      В крайна сметка часове по-късно публикацията на Борисов бе променена и в момента звучи така: \" \".  А иначе по време на сесията на ООН Бойко Борисов проведе срещи с редица световни лидери и коментира, че усилията на България в борбата с разпространение на наркотици се оценяват високо. \"На челните места сме в борбата и с контрабандата, и с трафика на хора, както и по задържани и осъдени трафиканти. Надявам се проблемът, повдигнат на това ниво, да ангажира повече лидери и да доведе до резултатни действия в световен мащаб\", посочи още министър-председателят пред българските медии.", "date": "2018.09.26", "title": "Коментар на Борисов за българските евреи отключи вълна от реакции във Facebook"}
{"url": "https://www.actualno.com/politics/maja-manolova-vik-drujestvata-njamat-interes-da-otchitat-realnoto-potreblenie-news_696562.html", "text": "  \"Проблемът е в липсата на справедливост. Става дума освен за технологични разходи  и за натоварването на добросъвестни потребители.\" Така омбудсманът Мая Манолова коментира предложението на Министерството на регионалното развитие за промяна в отчитането на потреблението и мерките за кражба на вода.     \"ВиК дружествата, които са в монополно положение, нямат никакви ангажименти. В случаите, в които има нерегламентирано ползване на вода, това е за сметка на гражданите. Когато има кражба на вода, ВиК дружеството нищо не губи. То няма интерес да отчита реално\", каза още Манолова.   По думите ѝ \"нормите в България, обикновено се пишат в полза на монополистите и толкова важния баланс за интересите на потребителите не се спазва.\" . \"Има сериозна доза лобизъм в това предложение\", коментира още Манолова предложението на МРРБ за нов начин на отчитане на потреблението на вода.  Според нея, докато в една етажна собственост всички живущи не се снабдят с водомери на дистанционен отчет, от промяната няма да има смисъл: \"Ще се похарчат малко повече пари и някои фирми ще реализират по-сериозен оборот.\" Същата позиция застъпи и \"Софийска вода\".   Относно цената на природния газ, омбудсманът коментира, че \"не е нормално, когато пада цената на природния газ цената на парното да не пада. В момента плащаме 20% повече за парно при същата цената на природния газ, като през 2015 година.\"", "date": "2018.09.26", "title": "Мая Манолова: ВиК дружествата нямат интерес да отчитат реалното потребление"}
{"url": "https://www.actualno.com/curious/kiro-skalata-otslabna-drastichno-vijte-kak-izglejda-dnes-snimki-news_696619.html", "text": "        Водещият определено е загубил форма и е видимо отслабнал. Няма и следа от респектиращите мускули на атрактивния бодибилдър. Няма как огромно впечатление да не ни направи и автомобилът, управляван от Скалата. Сега той кара черен мерцедес като се оказва, че цената му е не повече от 2 бона. Това ни най-малко не отговаря на имиджа и реномето, които продуцентът активно се опитваше да демонстрира в светските среди само преди няколко години.   Вижте интересните снимки на Киро Скалата, които се появиха във Facebook.     ", "date": "2018.09.26", "title": "Киро Скалата отслабна драстично, вижте как изглежда днес (СНИМКИ)"}
{"url": "https://www.actualno.com/crime/zadyrjaha-kriminalno-projaven-s-545-tabletki-ekstazi-news_696650.html", "text": "  Гранични полицаи от ГПУ – Гоце Делчев задържаха криминално проявен с 545 таблетки екстази и 312 гр тютюн.     Вчера служителите на ГПУ-Гоце Делчев са провели специализирана полицейска операция. В землището на село Господинци е спрян за проверка лек автомобил „Форд“ с водач криминално проявения Али K./34 г./, съобщиха от Гранична полиция. Под скоростния лост граничните полицаи са открили тайник с 545 таблетки, реагиращи при извършеният полеви наркотест на екстази и 312 грама нарязан тютюн. 34-годишният мъж е задържан в ГПУ- Гоце Делчев. По случая е образувано досъдебно производство.   ", "date": "2018.09.26", "title": "Задържаха криминално проявен с 545 таблетки екстази "}
{"url": "https://www.actualno.com/cosmos/na-mars-e-imalo-zona-podhodjashta-za-mikroben-jivot-news_696673.html", "text": "  Преди стотици милиони години на Марс е имало зона, подходяща за микробен живот. До това заключение стигна експертна група под ръководството на Джеси Тарнас от университета \"Браун\". Според учените, на Червената планета е имало немалко количество водород, предаде БГНЕС.     След анализ на данните, получени от орбиталната сонда „Марс Одисей“, експертите са установили наличието на торий и калий в марсианските скали и това им позволило да разберат в какви количества всяко от тези вещества, а също и уран, са присъствали в марсианските скали през далечното минало. Според тях наличието им е било достатъчно, за да започне процес, наречен \"радиолиза на водата\", тоест нейното отделяне под въздействието на йонизиращи лъчения, съобщава порталът МКРУ.   Съответните процеси биха могли да се появят върху достатъчно голяма площ, а освободената при това енергия би могла да захрани древните примитивни микроорганизми. Живите същества, източник на енергия за които служат редица неорганични съединения, са съществували и на Земята – те се наричат хемолитотрофи.\r\nСпоред учените литотрофните организми могат да съществуват на дълбочина над един и половина километра в продължение на стотици милиони години. Макар би било преувеличено да наречем новото научно откритие директно доказателство за съществуването на живот на Марс, получените резултати могат да бъдат полезни при търсенето на такова.  Изследването е публикувано в списание \"Earth and Planetary Science Letters“.   През юли друга група от учени, представляващи Националния институт по астрофизика в Болоня, заяви, че с помощта на орбиталния комплекс „Марс Експрес“ на Червената планета е открито главното условие за възникване на живот – голямо количество вода в течна форма. Според експерти най-малко едно такова езеро се намира под полярните шапки на Червената планета. По-рано беше известно само наличието на големи ледни находища на Марс.", "date": "2018.09.26", "title": "На Марс е имало зона, подходяща за микробен живот"}
{"url": "https://www.actualno.com/business/ochakvame-nad-5-ryst-v-letnija-turizym-news_696674.html", "text": "  Очакваме над 5% ръст в туризма за летния сезон спрямо миналата година. Това каза заместник-министърът на туризма Ирена Георгиева по време на Пети годишен конгрес на Български съюз по балнеология и СПА туризъм, предаде „Фокус“.     „Удоволствие е днес да съм сред вас. Изключителните природни богатства у нас и минералните извори са основа за развитието на висококачествени туристически продукти. Страната ни е щедро надарена от природата и заема второ място в Европа след Исландия по запаси от минерални извори. Проучени са над 600 минерални източника с 1600 извора и общ денонощен дебит над 270 млн. литра“, допълни тя.   „По оценка на независими експерти оценките на СПА туризма са на високо равнище. Отчитайки големия потенциал на този дял от туризма, от МТ с подкрепата на експерти, разработихме 7 балнео и СПА дестинации в цялата страна. Те обхващат 58 населени места. Поискани са становища по темата от 50 Общини, които са базара за създаване на тези дестинации като получихме одобрението на вече 30 от тях. Планираме през есента проекта да се финализира.\r\nСлед това дестинациите ще бъдат дигитализирани и качени на страницата на МТ. Те ще бъдат включени в кампаниите, с които представяме България по изложения. Надяваме се да достигнат до повече хора“, каза още тя. По думите ѝ разработването на балнео и СПА стратегията е основна задача на МТ за превръщане на България в целогодишна дестинация за туризъм, а преимуществата му за икономиката са свързани с предоставяне на комплексна услуга, привличане на по-платежоспособни гости и откриване на нови работни места.  „В момента сертифицираните балнео и СПА центрове са 113. За първите 7 месеца на 2018 в страната ни са пребивавали 5.2 млн. чуждестранни туристи, което е близо 7% ръст спрямо 2017 година. А за юни и юли общия брой на туристически посещения на чужденци е 2.8 млн., което е с 3.6% повече от същия период за 2017 година въпреки дъждовното начало на месец юли. Над 5% ръст за туризма очакваме за летния сезон. Миналото лято имахме 5.3 млн. чуждестранни туристи, а сега очакваме да са повече. Аналогично растат и приходите ни от международен туризъм. Според последните данни БНБ те са над 2 млн. евро, което е ръст с 8.1% спрямо миналата година“, уточни още тя.   „Надявам се да имаме ползотворна работа, а данните да бъдат полезни за бъдещото развитие на сектора“, пожела зам.-министърът на туризма.", "date": "2018.09.26", "title": "Очакваме над 5% ръст в летния туризъм "}
{"url": "https://www.actualno.com/politics/nankov-moskovski-i-radev-otnovo-sa-deputati-news_696588.html", "text": "        И тримата подадоха оставки заради пътния ад край Своге с преобърналия се автобус, който отне живота на 17 души. Парламентът ги прие през миналата седмица и на тяхно място избра нови министри.   Мястото на Московски като транспортен министър зае Росен Желязков, на Нанков като министър на регионалното развитие Петя Аврамова, а новият МВР шеф вместо Радев стана Младен Маринов.\r\nСлед като вече бившите министри се върнаха на работа в Народното събрание, от депутатските банки си тръгнаха депутатите от ГЕРБ Ралица Добрева, Йорданка Фикирлийска и Калин Василев.  Тримата станаха народни представители на 10 май миналата година, след като на 4 май встъпи в длъжност кабинетът \"Борисов\" 3.   Клетва пък днес положи нов депутат – Станислав Попов. Той заема мястото на Петя Аврамова, която стана министър.", "date": "2018.09.26", "title": "Нанков, Московски и Радев отново са депутати"}
{"url": "https://www.actualno.com/society/ananiev-predstavi-2-varianta-za-promeni-v-zdravnoosiguritelnija-model-news_696675.html", "text": "  Здравният министър Кирил Ананиев представи 2 варианта за промени на здравноосигурителния модел по време на кръгла маса за реформите на съществуващия модел, предаде БГНЕС.     Пред експертите на международна конференция министърът отбеляза, че целите и на двата варианта са да се повиши удовлетвореността на пациентите, да се подобри ефективността на използването на средствата в здравната система, да се оптимизира структурата и разпределението на болничните ресурси и да се преодолеят териториалните дисбаланси в системата.   Основни цели са и подобряването на контрола в системата и намаляването на нерегламентираните разходи.\r\n„Въвеждането на нов здравноосигурителен модел ще създаде възможност за реализиране на нови политики и програми и за инвестиции и обновяване на материалната база и технологиите за лечение“, каза Ананиев.  Единият от моделите предвижда да се създаде конкуренция между НЗОК и застрахователите. При този вариант се стига до демонополизация на касата. Времевият хоризонт за реализирането обаче е още в хода на 2019 г. с възникването на застрахователно дружество, което да покрие изискванията за работа на конкурентен принцип с НЗОК. От този момент здравните вноски на записаните при застраховател пациенти се прехвърлят не към НЗОК, а към съответния застраховател. При фалит на застраховател пациентите ще се обслужват от НЗОК или гаранционен фонд за определен период от време до избор на нов застраховател/осигурител.   Лекарите в извънболничната помощ ще трябва да изпращат пациента за болнично лечение само в болница, сключила договор със същия застраховател. За да не стане това трябва лекарите от доболничната помощ да имат договор с всички застрахователи, обясни Ананиев.\r\nВторият представен модел представлява преминаване от чисто солидарен към персонализиран здравноосигурителен модел, обясни Ананиев. Въвеждат се три стълба: 8% задължителна здравна осигуровка, задължителна здравна застраховка под формата на премия в размер на 12 лева и доброволно здравно осигуряване. Касата ще покрива лечението в болница до определен праг, като пациентът ще доплаща фиксирана сума. Сред предложенията е НЗОК да финансира лечение до 700 лв., а всичко над тази летва да се поема от застрахователни фондове.    ", "date": "2018.09.26", "title": "Ананиев представи 2 варианта за промени в здравноосигурителния модел "}
{"url": "https://www.actualno.com/curious/dneven-horoskop-za-27-septemvri-news_696680.html", "text": "        Този четвъртък ще получите подкрепа от най-неочаквано място. Дайте ясно да се види, че оценявате високо случилото се и не бавете реванша. Този четвъртък обърнете внимание на тялото си. Ако има нещо, което ви притеснява не бавете консултацията със специалист. Така ще ви олекне.   Днес не подминавайте молба за помощ. Колкото и да се заети отделете малко време. Никой не знае кога може да изпадне в подобна ситуация.     Този четвъртък ще се радвате на благосклонността на Съдбата. Нищо не е толкова страшно, колкото изглежда. Може да мечтаете за повече. Този четвъртък е ден за \"сверяване на часовника\". Пропуснали сте някои важни подробности. Сега отделете време, за да се запознаете с тях. Днес изцяло може да се доверите на интуицията си за въпроси, свързани с личния живот. Рискувате да попаднете в ситуация, която вече сте преживели.      Този четвъртък намерете време само за себе си. Поне час или два са ви нужни, за да подредите мислите в главата ви. Не забравяйте и да се поглезите с лакомство. Днес ще научите отдавна подозирана истина. Най-успешно ще бъде да не показвате по никакъв начин, че знаете, каквото знаете. Оставете си време за реакция.    Днес ще имате възможността да направите добрина за някого. Не се колебайте да се раздадете. Вие бихте искали и към вас да се отнесат така, нали? Този четвъртък не играйте на сляпо. Това, че някой ви е симпатичен не означава, че може да е добър служебен партньор. Дайте повече време за проверка.    Този четвъртък потърсете второ мнение, ако се колебаете за сериозна покупка. Щом нещата не са спешни може да почакат, а и съвсем скоро ще има намаления. Днес не се жалете откъм удоволствия. През последните дни имахте малко поводи за радост. Сега е време да наваксвате.", "date": "2018.09.26", "title": "Дневен хороскоп за 27 септември"}
{"url": "https://www.actualno.com/america/sasht-se-zakaniha-na-es-zaradi-opitite-da-pravi-biznes-s-iran-news_696542.html", "text": "  Главният съветник на американския президент Доналд Тръмп що се отнася до националната сигурност на САЩ - Джон Болтън, предупреди, че Вашингтон ще действа \"агресивно и непоколебимо\" при налагането на санкциите срещу Иран, дори ако трябва да се противопостави на Европейския съюз.     Болтън отправи предупреждението, тъй като ЕС обяви, че ще създаде специален механизъм под формата на юридическо лице, с който да бъдат преодолени американските санкции в търговските отношения с Иран. Брюксел дори покани Русия и Китай да се присъединят.   \"Вашингтон ще реализира агресивно и непоколебимо санкциите срещу Иран. Ще следваме развитието на тази структура, която все още не е установена и няма дата за нейното създаване\", обеща Болтън, цитиран от РИА Новости, предаде Агенция \"Фокус\".\r\nСъщевременно държавният секретар на Съединените американски щати Майкъл Помпео осъди плана на Европейския съюз за заобикаляне на американските финансови санкции срещу Иран, предава БГНЕС. В реч по време на конференция, организирана в Ню Йорк от неправителствената организация \"Обединени срещу ядрен Иран\" (United Against Nuclear Iran), Помпео заяви, че е \"притеснен и дълбоко разочарован\" от изявлението в понеделник на държавите, които продължават да поддържат Съвместния всеобхватен план за действие (СВПД).  \"Това е едно от възможно най-контрапродуктивните за регионалния мир и сигурност действия\", отбеляза Помпео и обвини Европейския съюз, че по този начин \"циментира водещата позиция на Иран като държава спонсор на тероризма\". \"Представям си как корумпираните аятоласи и Ислямският революционен гвардейски корпус са се забавлявали тази сутрин\", добави Помпео по време на реч, прекъсвана на няколко пъти от демонстранти срещу политиката на САЩ към Иран.   По-рано в кулоарите на Общото събрание на ООН след срещата на \"петте\" международни посредници (Русия, Обединеното кралство, Франция, Германия, Китай) и Иран ръководителят на дипломацията на ЕС Федерика Могерини обяви създаването на специален механизъм, който ще позволи на европейските компании да правят бизнес с Иран, въпреки излизането на Съединените щати от ядрената сделка с Техеран и заплахата от санкциите на САЩ.\r\nСъщевременно френският президент Еманюел Макрон призова американския си колега Доналд Тръмп да не лишава Иран от възможността да експортира нефт, тъй като в противен случай цената на суровината ще се повиши значително.    \"Мнението на президента Тръмп относно повишението на цената на нефта беше интересно. Ако той развие мисълта си докрай, то ще разбере, че за намаление на цената на нефта е хубаво Иран да може да го продава. Това би било добре, както за мира, така и за цената на нефта\", отбеляза Макрон по време на пресконференция след речта си пред Общото събрание на ООН в Ню Йорк. Според президента на Франция в \"ценообразуването на нефта винаги има политика\". \"Би било по-добре ако преобладава икономиката\", смята Макрон.", "date": "2018.09.26", "title": "САЩ се заканиха на ЕС заради опитите да прави бизнес с Иран"}
{"url": "https://www.actualno.com/burgas/esenni-literaturni-praznici-shte-se-provedat-v-burgas-programa-news_696600.html", "text": "  През последните години есента се превърна в литературния сезон на Бургас. Всеки октомври в града се организира своеобразен фестивал на словото. Програмата на предстоящото издание отново е богата. Тя включва представяния на бургаски и гостуващи автори /сред гостуващите тази година има солидна унгарска група/, посветени на литературната критика и преводачеството вечери.     Есенни литературни празници'2018 ще бъдат открити на 1 октомври от 17.30 часа в Дом на писателя, ул. Вола 1. Те се организират от Община Бургас и Дом на писателя. Ето и цялата програма: Дом на писателя, ул. Вола 1  Национален празник на поезията\r\nМеждународен ден на музиката\r\nОткриване на Есенни литературни празници    (XXI издание ) Дом на писателя, ул. Вола 1\r\n\"Намръщени веселяци\", разкази\r\nАвтор Георги Йочев   Представят Ваньо Вълчев и Симеон Димитров Дом на писателя, ул. Вола 1\r\n\"На поезията - с любов\"\r\nВечер на бургаските поети\r\nС участието на актьорите Ива Папазова и Никола Парашкевов Дом на писателя, ул. Вола 1\r\n\"На стоп\", разкази\r\nАвтор Николай Фенерски Дом на писателя, ул. Вола 1\r\n\"Море от думи\", българо-унгарска среща\r\nУчастват писателите: Sabina Ugi,\r\nDjordji Hegedjush, Chaba Zhebjok,\r\nDjord Sondi, Atila Hegi Botosh,\r\nAtila Jas, Imre Babich Дом на писателя, ул. Вола 1\r\n\"Завещаване на деформациите\", поезия\r\nАвтор Тони Теллалов и Алманах \"Златоструй\" - Шумен\r\nПредставя Антонин Горчев Дом на писателя, ул. Вола 1\r\nПремиера на \"Дендрариум\", поезия\r\nГостува проф. Александър Шурбанов\r\nПредставя доц. Марин Бодаков Дом на писателя, ул. Вола 1\r\n\"Намерени в превода\"\r\nГостуват Сабина Павлова и Емил Басат от Съюза на преводачите Дом на писателя, ул. Вола 1\r\n\"Дядо Жельо войвода\", роман\r\nАвтор Иван Джамбазов\r\nПредставя Иван Сухиванов Дом на писателя, ул. Вола 1\r\n\"Обратна гравитация\", поезия\r\nАвтор Роза Боянова\r\nПредставят Митко Новков и\r\nНиколай Гундеров Дом на писателя, ул. Вола 1\r\n\"Животът няма втора половина\", роман\r\nГостува Христо Карастоянов Дом на писателя, ул. Вола 1\r\n\"Бургас е моят град\" - Антон Страшимиров\r\nЕкспозе на Георги Райков за писателя\r\nС участието на Пламен Каров Дом на писателя, ул. Вола 1\r\n\"Високо при изящното слово\"\r\nВечер на бургаската проза\r\nС участието на Стоян Памуков Дом на писателя, ул. Вола 1\r\n\"Поезия от Стремската долина\"\r\nГостуват Михаил Гунчев и\r\nВаско Попов\r\nВодещ Мина Кръстева Дом на писателя, ул. Вола 1\r\nПредставяне на книгата \"Белият гарван\"\r\nГостува Румен Денев\r\nВодещ Милка Иванова Дом на писателя, ул. Вола 1\r\n\"Сенките на времето\", разкази\r\nАвтор Милка Иванова\r\nПредставя Юлиан Жилиев Дом на писателя, ул. Вола 1\r\n\"Октомврийски напеви\", поезия\r\nАвтор Борис Бухчев Дом на писателя, ул. Вола 1\r\n\"Проза за прозата\" - от шейсетте до осемдесетте години\r\nГостува проф. Симеон Янев   Водещ Роза Боянова Дом на писателя, ул. Вола 1\r\n\"Литературата и литературната критика, днес\"\r\nГостува проф. Светлозар Игов    Дом на писателя, ул. Вола 1\r\n\"Непревзето море\", поезия\r\nАвтор Иван Сухиванов\r\nПредставят Роза Боянова и Росен Друмев    Дом на писателя, ул. Вола 1\r\nПредставяне на алманах \"Бургас\"\r\nЗакриване на Есенни литературни празници\r\nВодещ Росен Друмев.", "date": "2018.09.26", "title": "Есенни литературни празници ще се проведат в Бургас (ПРОГРАМА)"}
{"url": "https://www.actualno.com/business/za-pyrvite-shest-meseca-na-2018-g-iznosyt-na-bylgarija-za-chehija-se-uvelichava-s-11-news_696682.html", "text": "  През първите шест месеца на 2018 г. износът ни за Чехия се увеличава с 11% , спрямо същия период на миналата година и достига близо 300 млн. евро. Стокообменът също отбелязва увеличение за първото полугодие с 12% и е в размер на 647.266 млн. евро. Това заяви заместник-министърът на икономиката Лъчезар Борисов по време на пленарното заседание на Осмата сесия на Смесената българо-чешка Работна група за икономическо сътрудничество, която се проведе днес в София.     Съпредседател на работната група от българска страна е заместник-министър Борисов, а от чешка заместник-министърът на промишлеността и търговията на Чешката република г-н Петр Очко. Двамата обсъдиха теми и въпроси, които ще допринесат за активизирането на двустранното сътрудничество и подобряването на синергията между двете икономики. На заседанието стана ясно, че стокообменът между двете държави за миналата година възлиза на 1, 228 млрд. евро. Икономическият заместник-министър посочи, че през 2018 г. се очаква да отбележим нов рекорд в двустранната търговия с оглед на статистическите данни за полугодието.   „Чехия от десетилетия се утвърди сред водещите ни 15 търговски партньори в световен мащаб, заяви Борисов и допълни, че през последните десет години износът ни нараства – от 95 млн. евро през 2007 г. до рекордните 546 млн. евро през 2017 г., което е показателно за интереса на българския бизнес към чешкия пазар. По думите му налице е потенциал за повишаване на износа и задълбочаване на сътрудничеството в областите автомобилостроене, дигитализация и иновациите .\r\nЗаместник-министър Очко изтъкна, удовлетворението си от нарастването на стокообмена и гарантира подкрепа за чешките инвестиции в България. Той допълни, че чешките инвестиции в страната ни могат да бъдат в секторите свързани със съхраняване на енергия, обработване на отпадъци, рециклиране и почистване на водите, производство на тролейбуси и автобуси и др, предаде БГНЕС.  След края на заседанието бе подписан и Протокол между Министерството на икономиката на Република България и Министерството на промишлеността и търговията на Чешката република.   ", "date": "2018.09.26", "title": "За първите шест месеца на 2018 г. износът на България за Чехия се увеличава с 11%"}
{"url": "https://www.actualno.com/balkani/silna-burja-vryhletja-gyrcija-i-ostavi-feribotite-po-pristanishtata-news_696681.html", "text": "  Гръцката гранична служба обяви в сряда, че всички фериботни превози от пристанищата на Пирея, Лаврио и Рафиня до егейските острови са отменени заради силните ветрове, достигащи до 10 бала, предаде Greek Reporter, цитиран от агенция \"Фокус\".     Органите на реда призовават пътниците да се свържат с пристанищните власти и туристическите си агенции, за да разберат дали техният ферибот ще може да отплава по-късно през деня в сряда.\r\nЛиниите Рио – Антирио, Волос – Спорадските острови и Кавала – Тасос също са засегнати и фериботите или ще потеглят със закъснение, или са отменени.   Общините Тинос, Андрос и Миконос обявиха, че училищата ще останат затворени в сряда като превантивна мярка предвид очаквания проливен дъжд и силните ветрове.  Междувременно бурните пориви са създали проблеми и с прехвърлянето на бежанците от приемния център „Мория“ на Лесбос до Пирея във вторник.\r\nВ центъра на Атина силните ветрове са станали причина за повече от 30 обаждания за помощ от района на Атика заради паднали клони и цели дървета.", "date": "2018.09.26", "title": "Силна буря връхлетя Гърция и остави фериботите по пристанищата"}
{"url": "https://www.actualno.com/nature/145-mln-lv-investira-ekopak-bylgarija-v-nov-tehnologichen-centyr-za-prerabotka-na-otpadyci-news_696685.html", "text": "  „Екопак България“ инвестира 1,45 млн. лв. в изграждането на нов технологичен център. Част от него е нова инсталация за сортиране на отпадъци от пластмасови, метални и хартиени опаковки и нов образователен център за ученици в София.     Министърът на околната среда и водите Нено Димов, кметът на столицата Йорданка Фандъкова, изпълнителният директор на „Екопак България“ Тодор Бургуджиев и председателят на борда на директорите на “Екопак България” и изпълнителен директор на \"Кока-Кола\" ХБК Юрг Бургхалтер заедно пуснаха съоръжението. На официалното откриване присъстваха много производители, партньори и съмишленици в зелената мисия на „Екопак България“.\r\n„Капацитетът на новата инсталация е 5 пъти по-голям от този, с който разполагахме досега. Тя може да сортира до 21 000 т.  отпадъци от опаковки годишно“, съобщи г-н Бургуджиев. Той подчерта, че голяма част от процесите са автоматизирани, а нестандартният дизайн позволява посетителите да наблюдават дейността на инсталацията отгоре.  Новата линия е изградена на площадка с площ 35 декара. Инсталацията ще обработва отпадъците от разделното събиране от цветните контейнери на “Екопак България”  от 6 района в София, от 130 обекта на ХОРЕКА и 310 търговски обекта. В съоръжението са инсталирани магнитни сепаратори за автоматично отделяне на желязо и алуминий. Линията се обслужва от 27 служители и работници.\r\nВ продължение на последователните си дългогодишни усилия да информира и образова подрастващите от всички възрасти „Екопак България“ създаде първия интерактивен образователен център. Той е част технологичният център, в близост до сепариращата линия и е предназначен за деца над 14 години. Пространството от 300 кв. м  е разделено на три зони. В прожекционната зала се представят филми, свързани с опазването на околната среда и разделното събиране на отпадъци от опаковки. Тук посетителите ще се запознават с историята на организирана система за събиране на отпадъци от древността до днес. Втората зона е разделена на 4 секции за четирите вида отпадъци, които се събират разделно – пластмаса, хартия, стъкло и алуминий. Представени са процесите на преработка и рециклиране на отпадъци, превръщането им в нови продукти или в изкуство. Предложена е и мотивираща информация за ползата от рециклирането. Третата зона е гората на зелените желания, където всеки посетител ще оставя своята зелено мисия/послание за следващите поколения.\r\n„Този център е модел, по който може да се ориентира екологичната политика независимо дали става въпрос за семейство, община, държава или съюз. Ако успеем по този начин да изградим навици у тези, които днес са между 7 и 27 г., това е гаранция, че когато са на нашите години, няма да има нужда от подобни инициативи “, заяви министър Димов.     Зам.-министърът на образованието и науката Деница Сачева подчерта, че центърът е чудесно място, където децата могат да бъдат супергерои, и това пространство е пионер за София. Според нея “Екопак България” е своеобразен корпоративен лидер, когато става въпрос за екологично образование. Сачева съобщи, че през миналата година около 23 000 ученици са избрали да участват в дейности по интереси, свързани с екологично образование, и здравословен начин на живот. “МОН ще публикува промени в Наредбата за приобщаващо образование, насочени към заниманията по интереси, а екологичното образование ще се превърне в трайна държавна политика\", посочи Сачева.\r\n“Децата са нашите посланици за реализиране на зелените политики за нашия град. В този център те ще научат по най-добрия начин, че отпадъците са ценен ресурс”, подчерта столичният кмет Йорданка Фандъкова. Тя съобщи, че системата за разделно събиране на отпадъци в столицата ще се разширява.", "date": "2018.09.26", "title": "1,45 млн. лв. инвестира \"Екопак България\" в нов технологичен център за преработка на отпадъци"}
{"url": "https://www.actualno.com/burgas/rok-tazi-vecher-v-burgas-news_696683.html", "text": "  В края на 50-те години на миналия век младият радиоводещ Алън Фрийд за първи път употребява понятието рокендрол - умелата и интересна смесица между ритъм енд блус, кънтри, блус, буги и джаз. Това е основополагащият жанр на рок музиката.     Именно в тази приятна смесица ще ви \"забърка\" група \"Горещ пясък\" в ранната привечер на 26 септември /сряда/, от 18 часа в експоцентър \"Флора\".\r\nЗа доброто настроение на меломаните ще се погрижат музикантите: Стефка Емилова - солист, Светослав Михайлов - китара и вокали, Георги Русев - бас и вокали и Атанас Миларов - ударни.\r\nВходът е свободен!  ", "date": "2018.09.26", "title": "Рок тази вечер в Бургас"}
{"url": "https://www.actualno.com/curious/20-neshta-koito-shte-ti-pomognat-da-se-uvajavash-poveche-news_696604.html", "text": "        Всеки път, когато нещо негативно пресича ума ви, спрете го и му противодействайте с нещо положително. Създайте си навика да правите това и преди да се усетите, ще преливате от положителна енергия. Забележка към себе си: Вие сте много повече от физическия ви вид. То е само част от вас и не е нужно да се фокусирате толкова много върху това дали е перфектно и как точно изглежда отстрани. Просто го обичайте   Всички ние ги имаме - дори и тези от нас, които изобщо не се тревожат. И това е нормално. Няма как да се събуждате всеки ден щастливи, защото това просто не е истински живот. Добре е да сте тъжни от време на време. И в това няма нищо лошо.     Вие наистина сте продукт на петте хора, с които прекарвате най-много време, затова се огледайте и вижте кой са те.  Ако те не ви правят щастливи и, ако те не ви помагат да бъдете най-добрата версия на себе си, най-добре е да ги премахнете от живота си. Истината е, че приятелства приключват всеки ден - и това не непременно нещо лошо. Всъщност е необходимо. Само защото сте момиче, което винаги е било тихо и кротко, това не означава, че трябва да носите този етикет завинаги. Започнете да изразявате мнението си и да се грижите за себе си. Напълнете ума си с добри мисли и напътствия от велики книги, ментори и учения. Има много неща, които да научите и да спечелите от хората, които някога са били във вашите обувки. Каквито и да са проблемите ви в момента,  ще намерите комфорт в думите на някой, който е бил там и е излязъл от бурята по-силен.   Слушайте внимателно шепота на тялото си, защото винаги ще ви разкаже какво точно се нуждае и кога. Не се лишавай от нищо - малко от всичко в умерени количества е ключът. Никога не наказвате себе си, че ядете нещо \"лошо\", и простете на себе си за случаите, в които прекалявате.    Правете само неща, защото действително искате, не защото мислите, че трябва, или защото някой друг ви натоварва. Това е вашият живот, живеете за вас. Винаги, когато се случва да сте сами вкъщи, използвайте  това като златна възможност да пуснете любимата си песен и да танцувате, докато никой не гледа. Облеклото е по избор. Вие ще бъдете изумени от това колко свободни и енергични се чувствате след няколко минути, когато почувствате, че ритъмът минава през вас. И си напомняйте за тях всеки ден. Защото сте страхотни!    Правете си комплименти всеки ден.  Потърсете нещо добро в себе си и винаги ще го намирате. Кажете го на глас, с убеждение, и е само въпрос на време, преди да започнете да го вярвате наистина. Енергията, която даваме на вселената, е това, което получаваме обратно - така че помислете за онова, което пускате там. Когато разпространявате позитивната енергия и карате другите да се чувстват добре, тя също ви помага да се чувствате вдигнати и щастливи. Направете така, че да се чувствате щастливи, когато прекарвате време сами, и да елиминирате чувството, че нещо ви липсва. Няма нищо липсващо! Вие сте цели сами.    Уверете се, че сте приоритет в живота си. Независимо дали става дума за десет минути или по-малко от един час всеки ден, не забравяйте да отделите малко време само за да се отпуснете и да се концентрирате върху себе си и желанията си. Заобиколете себе си с екип от хора, които пазят гърба ви, без значение какво. Хора, които винаги ще бъдат там за вас, хора, на които можете да се доверите с живота си, и хора, които само искат да ви видят щастливи. И когато намерите такива хора, направете всичко възможно да ги задържите, защото те се срещат рядко.    Не забравяйте да определите здравословен баланс, когато става въпрос за кариерата и личния си живот. Страхотно е да бъдете мотивирани и амбициозни, но също така е важно да отделите време за почивка и подмладяване на ума, тялото и душата. Приемете недостатъците си като нещо, което ви прави това, което сте. Те са и нещата, в които някой може да се влюби. Те са това, което ви отличава от другите.  И не е нужно да се променяте, за да се харесате или обичате - точните хора ще ви обичат, каквито сте. Обърнете внимание и винаги ще намерите някой по-умен, по-привлекателен и сякаш живее по-добър живот, отколкото сте. Но ето тайната:  ТЕ НЕ СА ВАС. Това е вашият живот и единствената ви работа е да се гордеете. Игнорирайте всички останали.    Всеки път, когато преживявате неуспех, лош ден или някой ви третира зле, не забравяйте, че никой и нищо няма силата да ви накара да се почувствате по определен начин. Как се чувствате е 100% ваша отговорност. Не позволявайте на никого или на нищо да ви попречи да живеете в красивия, богат живот, който заслужавате. Вярвайте в себе си и можете да постигнете всичко. Вярвайте, че тази промяна е възможна и ще забележите, че нещата се променят. Вярвайте, че сте достойни за вашата любов и ще започнете да го чувствате.", "date": "2018.09.26", "title": "20 неща, които ще ти помогнат да се уважаваш повече"}
{"url": "https://www.actualno.com/celebrate/sv-apostol-i-evangelist-ioan-bogoslov-news_696329.html", "text": "  Честното преставяне на този апостол и евангелист, довереника, девственика и възлюбения Христов ученик Йоан Богослов се празнува в двадесет и шестия ден на месец септември. На тази дата е поместено и житието му.     На осми май се споменава честния прах, целебно изхождащ от гроба му.   Когато свети Йоан Богослов доживял стогодишна възраст, като много се потрудил за благовестието Христово, заедно със седем свои ученици той отишъл в град Ефес и им заповядал да изкопаят кръстообразна могила, в която той се подготвил да умре, като легнал в нея, бидейки още жив (както се разказва в житието му).\r\nХристияните, живеещи в град Ефес, след смъртта на апостола разкопали могилата му, но не намерили тялото на апостола. Като оплакали честната му кончина, те се върнали в града, а след това често идвали на гроба на апостола и възнасяли усърдни молитви към Бога, като призовавали за помощ и ходатайство пред Бога свети Йоан Богослов.  При това всяка година в този месец и на този ден от гроба на апостола излизал много ситен прашец, който извършвал изцеления. Вярващите събирали този прашец и лекували различни недъзи и болести. Затова сред вярващите станало обичай на този ден, както и през септември месец да възхваляват и облажават с песнопения този велик Божий угодник, възлюбен от Бога повече от всички останали свети угодници.   По молитвите му Господ да дарува и на нас изцеление на недъзите ни - душевни и телесни - и да се сподобим и ние да бъдем угодни и възлюбени на нашия Христос Бог.", "date": "2018.09.26", "title": "Св. апостол и евангелист Иоан Богослов"}
{"url": "https://www.actualno.com/business/samo-50-bejanci-u-nas-se-integrirali-na-pazara-na-truda-prez-2016-g-news_696593.html", "text": "  В България проблемът с бежанците не стои толкова остро в момента. Към август 2018 г. статистиката показва че имаме 652 случая на прекратено производство за получаване на хуманитарен статут. . Това заяви председателят на Българската търговско-промишлена палата (БТПП) по време на  международна конференция за интеграция на мигрантите на пазара на труда, която се провежда в централата на КНСБ.     Имаме 12% запълване на капацитета на бежанските центрове. Основните групи са от местата с военнополитически конфликти - това са Сирия, Ирак и Афганистан, поясни Симеонов в своето изложение.     Ние считаме че този проблем първоначално за нас беше възможност успоредно с процеса на интеграция да осигурим снижаване на напрежението на пазара не труда у нас\", каза още Цветан Симеонов. \r\nТемата за интеграцията на мигрантите и бежанците на пазара на труда е най-горещата тема в ЕС, заяви президентът на Конфедерацията на независимите синдикати в България (КНСБ) . Сигурен съм, че всеки си дава сметка как изглежда тази тема в очите на отделните държави и народи, които се опитват да намерят работещата формула - как, запазвайки хуманността, да могат в края на краищата да намерят баланса на местните пазари на труда с нарастващата крайна реторика на крайно десни и националисти, които, за съжаление, печелят все повече умовете и сърцата на европейците, коментира Димитров.        По думите му това, което става в Италия, Австрия и Швеция, не може да не буди тревога в сърцата и главите на демократично мислещите граждани на ЕС. Темата от тази гледна точка има огромно социално и политическо значение. Мисля, че правилният тон, който се опитват да зададат европейските социални партньори, всички формули, опитваме да насърчим, за да се намери балансът за нуждата от закрила, която трябва да бъде гарантирана, за хората, търсещи убежище. Ние, които се мъчим да намерим добрия тон, в момента губим позиции, посочи Пламен Димитров. . Няма как някоя партия в отделна държава членка да спечели мнозинство . . Нищо невъзможно не може да се случи, каза Димитров.\r\nУ нас имаме 1064 лица по данни на нашата Агенция за бежанците, които са потърсили закрила. О тях 53% са мъже и 11% жени - с преобладаващо с ниско образование. Ние като Конфедерация започнахме с конкретни мерки първоначално с дарения, предоставяне на хуманитарна помощ на бежанците в Турция, опитахме се да формулираме политики, заедно с работодателите, с кметовете по места, обясни президентът на КНСБ.      Контекстът и погледът на бежанците в Европа има и друго измерение. . Този аспект не трябва да се забравя, той стои в главата на обикновения българин, подчерта още в своето изложение Пламен Димитров. \r\nСпоред заместник-министъра на труда и социалната политика през последните години с преодоляването на последиците от икономическата криза . Развитието на миграционните процеси превръща интегрирането на мигрантите в един от основните въпроси на българската политика. Интеграцията на граждани от трети държави в българското общество е също много важна част от българската интеграционна политика, затова ние разполагаме с основен стратегически ангажимент, поясни Лазаров.    По думите му повече от 10 000 граждани на трети държави участват на пазара на труда у нас с промяна на правилата за трудовата миграция и трудовата мобилност.\r\nМеждувременно , конфедерален секретар на Европейската конфедерация на профсъюзите, обърна внимание на хуманитарните аспекти на кризата с бежанците, като постави акцент и върху смъртността на мигранти в Средиземно море, предприели рисковани пътувания към бреговете на Европа.", "date": "2018.09.26", "title": "Само 50 бежанци у нас се интегрирали на пазара на труда през 2016 г."}
{"url": "https://www.actualno.com/education/na-pyrvo-chetene-biznesyt-shte-moje-da-prepodava-v-universitetite-news_696660.html", "text": "   Това ще става след решение на съответния факултетен съвет и при условие че часовете са до 10% от учебния план на бакалаврите и до 20% от този на магистрите.     Промените в Закона за висшето образование, чиито вносители са депутати от ГЕРБ и \"Обединени патриоти\", бяха приети на първо четене днес с 80 гласа \"за\" и 11 \"въздържал се\", съобщава .   И в момента различни специалисти се канят като гост-лектори в университетите, но по-скоро не за да водят часове от учебния план, а да споделят опит от практиката.\r\nТекстовете предвиждат още работодателски и бизнес организации да могат да участват в разработването на учебните програми. Това ще помогне за тяхното осъвременяване и синхронизиране с изискванията на бизнеса.  От ГЕРБ обясниха, че целта е да се разреши проблемът с необходимостта от допълнително обучение на студенти от различни специалности, което бизнесът твърди, че трябва да осъществява при наемането им. По думите на вносителите поправките са приветствани от ректорите.   Според ДПС обаче .\r\nОт БСП обявиха, че се въздържат да подкрепят промените, тъй като това щяло да намали броя на лекциите на останалите преподаватели, което би довело до демотивация. Според социалиста с поправките управляващите искали да изключат държавата от планирането на икономиката.    ", "date": "2018.09.26", "title": "На първо четене: Бизнесът ще може да преподава в университетите"}
{"url": "https://www.actualno.com/showbusiness/vijte-novata-prijatelka-na-al-pachino-snimka-news_696609.html", "text": "  Въпреки че Ал Пачино навърши 78 години това не му пречи да се забавлява с 39-годишната си нова приятелка – Митал Дохан.     Тя е израелска актриса и певица.   „Пейдж сикс“ информира, че холивудският актьор и доста по-младото му гадже се радват често на романтични вечери в ресторант „Дан тана“ в Лос Анджелис.\r\n„Те се виждат от няколко месеца и изглеждат много щастливи. Най-напред се опитаха да запазят връзката си в тайна, но сега вече престанаха да се скрият“, цитира изданието анонимен източник.     Дохан е известна с ролята си в хумористичния сериал „Ведс“ и е автор на книгата \"Любов и други лоши навици\". Освен това тя издаде сингъла \"On Ya\" с певицата Шон Кингстън, допълва БГНЕС.\r\nНосителят на „Оскар“ е известен със своя фетиш към много по-млади от него жени. Така например преди връзката с Дохан, той се забавляваше с аржентинската си колежка Лусил Сола, на 42 години.    Ал Пачино никога не се е женил, но има дъщеря от продуцента Джули Мари (28).   Звездата от филмите \"Адвокат на дявола\", „Усещане за жена“ и \"Кръстникът\" има също 17-годишни близнаци от бившата си приятелка, актрисата Бевърли Д‘анжело (66).\r\nАктьорът снима в момента филма \"Имало едно време в Холивуд\", режисиран от Куентин Тарантино, с участието на Леонардо ди Каприо и Брад Пит.", "date": "2018.09.26", "title": "Вижте новата приятелка на Ал Пачино (СНИМКА)"}
